---
layout:     post
title: 	    "Socialdemokraterne om flygtningestrøm: Italien har ansvaret for at håndtere situationen"
post_author:	    
post_date:	    Sun, 19 Apr 2015 17:24:27 +0200
post_site:	    politiken.dk 
post_link:	    http://politiken.dk/udland/int_europa/ECE2634366/socialdemokraterne-om-flygtningestroem-italien-har-ansvaret-for-at-haandtere-situationen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Titusinder af flygtninge er alene i de første fire måneder af året draget af 
sted fra det nordlige Afrika i stopfyldte fiskerkuttere i bestræbelserne på 
at nå frem til Europa og en bedre tilværelse. 
</p><p>
I mandags kostede en kæntring op mod 400 mennesker livet. I nat døde endnu 
flere. Skibskatastroferne sker, fem måneder efter at den italienske 
redningsoperation Mare Nostrum blev nedlagt på grund af pengemangel. 
</p><p>
Indtil videre har EU-landene ikke været villige til at bidrage økonomisk, så 
den italienske redningsoperation kan komme på benene igen. Det har fået en 
række menneskerettighedsorganisationer til at kritisere EU i kraftige 
vendinger. 
</p><p><b class="ext-link">FLYGTNINGETRAGEDIE</b><a class="embeddedlink" href="http://politiken.dk/udland/ECE2634269/hundreder-af-lig-flyder-rundt-i-havoverfladen-ved-forlist-fiskekutter/">Hundreder af lig flyder rundt 
i havoverfladen ved forlist fiskekutter</a></p><p>
Men så længe Italien ikke selv overholder reglerne, kommer det ikke til at 
ske, siger medlem af Europaparlamentet Christel Schaldemose (S), der kalder 
nattens katastrofe for »virkelig trist«. Problemet er ifølge Schaldemose, at 
Italien ikke lever op til Dublin-forordningen, som betyder, at EU-landene 
selv har ansvaret for de flygtninge, som kommer til netop deres land. 
</p><p>
»Hvis der var en forventning om, at Italien ville overholde 
Dublin-forordningen, så tror jeg, at mange lande ville være villige til at 
hjælpe økonomisk, så de kan fortsætte Mare Nostrum. Men Italien vender det 
blinde øje til og lader folk rejse igennem landet. De gør ikke meget for at 
stoppe menneskesmuglerne«, siger hun: 
</p><p>
»Vi bør alle bidrage økonomisk til at sikre, at Italien kan løfte problemet. 
Men det er Italien, der har ansvaret for at håndtere situationen«, siger 
Christel Schaldemose og forklarer, at situationen er svær, fordi der hersker 
mistillid mellem EU-landene i spørgsmålet. 
</p><h3>
Italien bidrager til kynismen 
</h3><p>
Europa vågnede her til morgen op til en frygtelig nyhed. Op mod 700 flygtninge 
druknede i nattens ulykke i Middelhavet. I alt 17 skibe har siden midnat 
sammen med fly og helikoptere været i gang med en redningsaktion, der 
foreløbig har reddet 49 mennesker fra det kæntrede skib. Det er nu ved at 
blive til en eftersøgning. 
</p><p>
Siden oktober har den europæiske grænsekontrol Frontex varetaget opgaven med 
at redde bådflygtninge, men Frontex dækker i modsætning til Mare Nostrum kun 
kyststrækningen og har samtidig færre skibe. Anders Ladekarl, 
generalsekretær i Dansk Røde Kors har tidligere i dag kaldet beslutningen om 
ikke at betale for redningsoperationen »umenneskelig kynisk«. 
</p><p><b class="ext-link">RØDE KORS</b><a class="embeddedlink" href="http://politiken.dk/udland/int_europa/ECE2634191/noedhjaelpschef-eu-lader-flygtninge-drukne-i-middelhavet/">Nødhjælpschef: EU lader flygtninge 
drukne i Middelhavet</a></p><p><i class=" bl-elem">Christel Schaldemose, er det ikke kynisk bare at se til, mens mange 
tusinder drukner?</i></p><p>
»Du kan godt kalde det kynisme. Men kynismen bidrager Italien også selv til, 
fordi de er ligeglade med Dublin-forordningen. Hvis bare alle EU-lande 
løftede i stil med Danmark og andre nordeuropæiske lande, så ville det se 
meget bedre ud«. 
</p><p>
Margrethe Auken, der sidder i Europaparlamentet for SF, kalder til handling i 
EU ovenpå nattens tragedie. I tråd med Dansk Røde Kors og en række andre 
internationale organisationer vil hun have genindført et redningsprogram i 
stil med det italienske Mare Nostrum. 
</p><p><b class="ext-link">KRITIK </b><a class="embeddedlink" href="http://politiken.dk/udland/ECE2634244/amnesty-efter-ny-baadulykke-hvordan-vil-europa-huskes/">Amnesty efter ny bådulykke: Hvordan vil 
Europa huskes?</a></p><p>
»Det initiativ var trods alt meget mere anstændigt. Jeg mener, at vi skal 
tilbage til noget lignende, samtidig med at EU-landene også er nødt til lave 
en mere solidarisk fordeling af flygtningene«, siger hun til Ritzau. 
</p><p>
Men det er lande som Polen og Finland, der ikke løfter et stort nok læs, siger 
Christel Schaldemose. 
</p><p>
»Vi har gjort en hel del i forhold til de nuværende rammer. Vi har for 
eksempel sat flere penge af til Frontex. Jeg er ikke tilhænger af fælles 
europæiske regler, hvor man stiller krav om fordelingen af flygtninge, men 
vi skal presse og skubbe på, så landene frivilligt gør mere. Der er rum for 
forbedringer i mange lande«, mener Christel Schaldemose. 
</p><h3>
DF: Vi skal kopiere Australien 
</h3><p>
Allerede for fem måneder siden, da redningsoperationen Mare Nostrum blev 
nedlagt, advarede Dansk Folkeparti mod den seneste udvikling med mange 
kæntringer i Middelhavet, påpeger Dansk Folkepartis Anders Vistisen. Han 
mener dog ikke, at en genetablering af Mare Nostrum er løsningen. 
</p><p>
»EU skal ikke blive ved med at symptombehandle. Jo flere vi redder i både, jo 
flere vil forsøge at komme over Middelhavet. Vi er derfor optaget af den 
australske model, hvor man har den politik, at man vender flygtningene om og 
sejler dem mod Indonesien. De skal returneres til de lande, hvor de tager af 
sted fra«, siger Vistisen, der sidder i Europaparlamentet for Dansk 
Folkeparti. 
</p><p><i class=" bl-elem">Men det løser jo ikke problemet ved roden i landene? </i></p><p>
»Nej, men på den måde vil der ikke være så mange, som mister livet. Lige nu 
tester menneskesmuglere, hvor mange vi vil lade drukne. Løsningen er ikke at 
give flygtningene en forestilling om, at de skal til Europa«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2457956/df-advarer-mod-humanitaer-katastrofe-for-baadflygtninge/">DF advarer mod »humanitær 
katastrofe« for bådflygtninge</a></p><p>
Anders Ladekarl fra Dansk Røde Kors forklarede tidligere i dag til Politiken, 
at presset på nabolandene til Syrien er massivt. Tusinder af flygtninge 
vælter ind over grænserne og er meget desperate for at komme til Europa. 
</p><p>
»Situationen omkring Syrien bliver værre og værre og har mindre og mindre 
udsigt til en løsning. Derfor søger folk væk for at søge beskyttelse. 
Nærområderne er hårdt presset, og Libyen er i opløsning. Folk bliver 
simpelthen presset ud fra Libyen. Det er et kaos«, siger Anders Ladekarl. 
</p><p class=" bl-elem">
I år har over 20.000 mennesker forsøgt at krydse Middelhavet i for eksempel 
fiskerbåde. Dermed er der sket en eksplosion i antallet af fattige 
flygtninge fra Afrika og Mellemøsten, der søger til Europa over havet. 
</p>	
</div>

</div></body></html>
