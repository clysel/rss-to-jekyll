---
layout:     post
title: 	    "Yahyas citater: Digteren, der ikke kunne lade være med at blande sig i politik"
post_author:	    
post_date:	    Tue, 07 Apr 2015 18:41:27 +0200
post_site:	    politiken.dk 
post_link:	    http://politiken.dk/indland/ECE2618727/yahyas-citater-digteren-der-ikke-kunne-lade-vaere-med-at-blande-sig-i-politik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Eliten pisser på den almindelige dansker.
</p>
<p class="sender">
Yahya Hassan 
</p>
</blockquote>
</div><p>
Med Yahya Hassan i folden har Nationalpartiet fået sig en kendt kandidat og 
potientel stemmesluger, der ikke er bange for at blande sig i tidens 
varmeste debatemner. 
</p><p>
Under et pressemøde i dag, hvor han i en maraton-monolog på næsten en time, 
udtalte han sig om sine holdinger og sin politiske fremtid. 
</p><p>
Men hvad har den karismatiske digter tidligere sagt om dansk politik? 
</p><p>
Den 19-årige dansker med palæstinensisk baggrund ikke været bleg for at 
kommentere på politiske områder. Særligt har det danske forhold til flere af 
landene i Mellemøsten fået en særdeles hård medfart fra Yahya Hassan. 
</p><p>
»Når det kommer til penge og businessaftaler, har de danske politikere ikke 
noget imod Qatar, men lige så snart det kommer til en moské, uhadada, så er 
det farligt. Men jeg synes altså, at det er vigtigt, at muslimerne har et 
sted, de kan forholde sig til, så de ikke skal projicere deres religiøse 
følelser til et eller andet sted i Mellemøsten«, sagde han i oktober 2014 
til Euroman. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/">Yahya Hassan går ind i politik 
- stiller op for Nationalpartiet</a></p><p>
Og i februar 2015 var han så igen ude med riven, da han i Politiken langede 
hårdt ud efter den danske kronprins. 
</p><p>
»Og hvad laver den danske kronprins til den der fucking begravelse i 
Saudi-Arabien? De har halshugget, jeg ved ikke hvor mange mennesker. De gør 
fuldstændig det samme som Islamisk Stat. Men der har vi 
forretningsinteresser«, sagde han i et interview med Politiken 21. februar. 
</p><p>
Det er de tre dansk-pakistanske brødre Aamer, Asif og Kashif Ahmad, der står 
bag Nationalpartiet og som nu kan glæde sig over det nye medlem. Partiet er 
dog ikke blevet godkendt endnu og skal bruge 20.000 vælgererklæringer, før 
det kan blive realitet. 
</p><h3 class="tvheader">Yahya Hassan til pressemøde: »Der skal ikke nye boller på suppen - der skal ny suppe på bollerne!«</h3>
<div class="tvplayer">
<p class="tvplayer-container" data-tvarticle-id="2618896">

</p>
<p class="art-imgdesc clip-source">
Kilde: Politiken.tv / Mikkel Stoumann Fosgrau
</p>
</div><p/><p>
I øjeblikket har partiet ifølge deres hjemmeside modtaget 15.142 underskrevne 
vælgererklæringer, hvoraf de 8.560 er godkendte. 
</p><h3>
Fokus på udlændingedebatten 
</h3><p>
Blandt det nystiftede partis mærkesager finder man blandt andet afskaffelse af 
24-årsreglen og dermed et fokus på udlændingedebatten, som unægteligt er en 
af Yahya Hassans helt store interesseområder. 
</p><p>
»Når man kæmper for at bevare sin identitet, som muslimerne gør i Danmark, er 
det blevet til, at de ikke tør sige noget, fordi de er bange for at blive 
stemplet af deres familier, omgangskreds og muslimske venner som nogle, der 
taler Dansk Folkeparti efter munden«, sagde Yahya Hassan 8. juni 2014 i 
Berlingske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2617886/11700-skal-skrive-under-foer-danskerne-kan-stemme-paa-yahya-hassan/">11.700 skal skrive under, før 
danskerne kan stemme på Yahya Hassan</a></p><p>
Sidenhen har debatten om ghettodannelser også givet næring til Yahya Hassans 
udtalelser, hvor parallelsamfundet ifølge ham er en naturlig konsekvens, når 
man placerer flygtninge i de samme områder. 
</p><p>
»Der er kolossale problemer i socialt belastede områder. Men hvem har placeret 
folk der? Flygtninge med samme sociale og historiske baggrund blev mast ind. 
Selvfølgelig opstod der et parallelsamfund«, sagde han i Politiken 21. 
februar 2015. 
</p><h3>
Medierne og politikernes formidling 
</h3><p>
Den unge digter har over tid heller ikke været bleg for at adressere sin 
kritik direkte. Det har man særligt mærket hos Dansk Folkeparti, der af 
flere omgange er blevet kritiseret af Yahya Hassan. 
</p><p>
»Dansk Folkeparti kan skrive på en plakat: 'For tryghed'. Jamen, hvem vil ikke 
have tryghed? Men de arbejder for det modsatte. De skaber jo frygt«, sagde 
han i Politiken 21. februar 2015. 
</p><p>
Og i samme interview var det de danske medier og politikers syn på kunst, som 
ligeledes fik digterens tunge skyts at mærke, hvor blandt andet 
Muhammed-tegningerne var genstand for kritikken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2617826/yahya-hassan-gaar-ind-i-politik---stiller-op-for-nationalpartiet/">Yahya Hassan går ind i politik 
- stiller op for Nationalpartiet</a></p><p>
»Som udtryk har jeg hverken et problem med Kurt Westergaards tegning eller Dan 
Parks kollager. Men jeg har et kolossalt problem med den måde, vores medier 
og politikere videreformidler dem på. For de er jo fuldstændig ligeglade med 
kunsten og stregerne. De er kun interesserede i at sige: 'Islamkritik'. Og: 
'Ytringsfrihed'. Og så bliver kunsten og værdierne udhulet til et politisk 
budskab«. 
</p><div class="art-quote article-box">
<p class="quote"/>
<blockquote>
<p class="quote-txt">
Og hvad laver den danske kronprins til den der fucking begravelse i 
Saudi-Arabien? 
</p>
<p class="sender">
Yahya Hassan 
</p>
</blockquote>
</div><p>
Og interviewet bliver der heller ikke lagt fingre imellem, når det gælder 
skattepolitiken og klasseforskellene i Danmark. Ifølge Yahya Hassan er 
»eliten« nemlig ligeglad med den almindelige dansker. </p><p>
»Eliten pisser på den almindelige dansker. Den har bedre vilkår og betaler 
ikke en skid i skat, mens den almindelige dansker bare betaler og betaler«, 
sagde han ligeledes i Politken 21. februar i år. 
</p><p>
Yahya Hassan bliver beskyttet af adskillige PET-agenter i stort set alle 
døgnets 24 timer efter han i sin debutdigtsamling langede kraftigt ud efter 
hans forældres generation og kritiserede dem for at have svigtet deres børn. 
Og netop udgivelsen af digtsamlingen og den debat, der derefter fulgte, 
nævnte Yahya Hassan ved dagens pressemøde som årsagen til, at han har valgt 
at til at gå ind i politik. 
</p><p class=" bl-elem">
»Jeg blev involveret i den politiske debat, da jeg udgav min digtsamling. Jeg 
skulle forholde mig til andres meninger til højre og venstre. Nu stiller jeg 
mig frem med min egen politik, egne holdninger,« sagde Nationalpartiets nye 
kandidat.
</p>	
</div>

</div></body></html>
