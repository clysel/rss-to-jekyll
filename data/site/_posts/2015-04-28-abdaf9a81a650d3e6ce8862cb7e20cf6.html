---
layout:     post
title: 	    "Erhvervsskolevinder: Han giver eleverne hår på brystet"
post_author:	    
post_date:	    Tue, 28 Apr 2015 07:48:52 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2645757/erhvervsskolevinder-han-giver-eleverne-haar-paa-brystet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
»Det er helt hundrede«. 
</p><p>
Sådan lyder det fra Jonas, der er en af de nye elever på 
byggemontage-teknikeruddannelsen (BMT) på Roskilde Tekniske Skole, efter han 
har konstateret, at Nicolas ’Nico’ Fischer er en »pissegod« underviser. 
</p><p>
»Han har humor, og han kan finde ud af at tage pis på eleverne, uden man 
tænker, at det er dumt. Og han ved, hvad han laver«, tilføjer eleven, der er 
knap et år fra at kunne kalde sig gipstømrer. 
</p><p>
Nicolas Fischer har undervist på uddannelsen, siden den blev oprettet for ti 
år siden. Og undervejs har han gjort et stort indtryk på de elever, der har 
været forbi hans undervisningsværksted, hvilket en lang række indstillinger 
fra både nuværende og tidligere elever beviser. 
</p><p>
»Jeg vil gå så langt som at sige, at ’Nico’ reddede mit liv. For hvis han ikke 
havde hanket op i mig, tør jeg ikke tænke på, hvor jeg ville have været i 
dag«, skriver en af de tidligere elever blandt andet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2645672/politikens-undervisningspris-vinderne-er-kaaret/">Politikens Undervisningspris: 
Her er vinderne</a></p><p>
Nicolas Fischers elever har alle gennemført et grundforløb på erhvervsskolen. 
Nogle af dem har endnu ikke fundet en elevplads, mens andre bare har brug 
for et ekstra år til »at blive rettet lidt af«, siger underviseren. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/Nicolas_Fischer_-_v_931606h.jpg" alt="" border="0"/></span>
»Eleverne er blevet modnet lidt mere og har fået mere mod på at gå ud i livet. 
Så det er en uddannelse, hvor vi bygger dem op som håndværkere, men også som 
personer med lidt mere hår på brystet, når de kommer ud i den virkelige 
verden«. 
</p><p>
Eleverne har gang i forskellige aktiviteter. Nogle laver døre, lofter eller 
vægge, og nogle sidder i et computerlokale og skriver på en rapport. Nogle 
af elverne er lige startet, mens andre nærmer sig deres afslutning. Nicolas 
Fischer skal holde styr på dem alle på engang. 
</p><p>
»Det er en pose blandede bolsjer. Der er lidt for enhver smag«, griner 
læreren. 
</p><h3>
Tre krydser på eksklusive T-shirts 
</h3><p>
De fleste af eleverne har hvide T-shirts på, men iblandt er også sorte 
T-shirts med tre krydser på. De repræsenterer tre 12-taller, og derfor er 
det en eftertragtet T-shirt at få. Nicolas Fischer forklarer, at det er en 
måde at give eleverne noget at stræbe efter og samtidig skaber det 
samhørighed. 
</p><p>
»Eleverne har dem tit på i bybilledet, og jeg ved fra gamle elever, at de har 
dem stadigvæk. Fordi det er noget, der betyder noget for dem og viser, at 
man har gjort det godt inden for sit fag«, siger han. 
</p><p class=" bl-elem">
»Jeg stiller hårde krav til, hvad man skal kunne, og når man ikke kan det, 
skal man lave opgaverne en gang til. Og igen og igen. Så til sidst, når de 
springer over, hvor de synes, gærdet er lavest, er det faktisk alligevel til 
et 7- eller 10-tal, fordi vi hele tiden stræber efter noget, der er bedre«. 
</p>	
</div>

</div></body></html>
