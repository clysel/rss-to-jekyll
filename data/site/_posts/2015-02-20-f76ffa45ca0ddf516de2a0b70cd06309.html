---
layout:     post
title: 	    "Kejtede Alt-J kæmpede med tyngden i Tap1"
post_author:	    
post_date:	    Fri, 20 Feb 2015 20:35:07 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2556719/kejtede-alt-j-kaempede-med-tyngden-i-tap1/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Alt-J</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Alt-J. Tap1. Torsdag.
</p></div>
</div><p>
Det er ikke så ofte, man som anmelder har lyst til at uddele spørgeskemaer til 
samtlige medmennesker på Ny Carlsberg Vej for at spørge dem om, hvorfor det 
lige er det her band, der har lokket i omegnen af 6.000 gæster i retning af 
Carlsbergs gamle tappehaller på en fodkold aften i februar. 
</p><p>
Det var ikke desto mindre sådan, jeg havde det på vej mod torsdagens koncert 
med britiske Alt-J, der gæstede København for første gang. 
</p><p>
Alt-J’s succes er ingen overraskelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1800310/britiske-opkomlinge-har-lavet-aarets-album/">Britiske opkomlinge har lavet 
årets album</a></p><p>
De er et originalt foretagende, som med deres pertentlige synthesizerbaserede 
popmusik tilsat forsanger Joe Newmans løjerligt knirkende vokal har fundet 
en lyd, der er deres egen – og som tilmed sikrede bandet hjemlandets mest 
prestigefulde musikpris, Mercury Prize, for deres debutalbum, ’An Awesome 
Wave’ fra 2012. 
</p><p>
Men Alt-J’s <i>overvældende store </i>succes er et mysterium for 
mig. 
</p><p class="art-ext-other">

</p><p/><h3>
Stemninger 
</h3><p>
De er ikke ligefrem blevet mere udadvendte på deres andet album, ’This Is All 
Yours’ fra sidste år, og deres lidt generte facon på scenen gjorde, at deres 
sampling af Miley Cyrus på koncertens åbningsnummer, ’The Hunger of The 
Pine’, kom til at ligne det nærmeste, bandet har været på en halvnøgen 
kvinde i flere år. 
</p><div class="art-fakta article-box">
<h4 class="">
Blå bog</h4>
<h5>
Alt-J</h5>
<div class="fakta-body" data-buildingblock="embedded_factboxlink">
<p>
Britisk trio dannet i 2007 i Leeds.
</p><p>
Debuterede i 2012 med albummet 'An Awesome Wave'. I 2014 udgav Alt-J deres 
andet album, 'This Is All Yours'. 
</p><p class=" bl-elem">
Bandets logo er en trekant, og det er også i denne form, nøglen til det aparte 
bandnavn befinder sig. Taster man Alt + J ind på visse Mac-tastaturer, 
dukker en trekant op.
</p>
</div>
</div><p>
Det der med supereffektive refræner er ikke noget, Alt-J gør i. Deres sange er 
nærmere en slags forløb, hvor de opbygger stemninger i et adstadigt tempo, 
mens de rastløse trommer kravler nysgerrigt rundt om de beskedne melodier. 
Og det kan de.</p><p>
Men ... kan man spille på stemninger i en proppet sal med plads til 6.000 
tilhørere? Det lykkedes kun delvis for Alt-J torsdag aften – og det til 
trods for at aftenens meget fornøjelige publikum gav bandet en regulær 
heltemodtagelse og mestendels vuggede trofast med i takt til de aparte 
popsange. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2415891/prisvindende-leeds-band-virker-anstrengt-i-iveren-efter-at-vaere-vovede/">Prisvindende Leeds-band virker 
anstrengt i iveren efter at være vovede</a></p><p>
Rigtig godt var det, når de liflige synthesizerfigurer på ’Dissolve Me’ 
blomstrede ud af det kolde guitarfundament som små gæve erantis, ligesom 
aftenens andet nummer, ’Fitzpleasure’, demonstrerede, at Alt-J ikke var 
kommet forbi for at lade knappenåle falde andægtigt til jorden. 
</p><p>
Her formåede de i hvert fald virkelig at bruge albumversionernes virkemidler 
til at skabe en følelse af tyngde, hvilket er tiltrængt, når man spiller i 
så stort et rum. 
</p><h3>
Svingende oplevelse 
</h3><p>
Lyden var tilmed overraskende god i den lange sal, der kun syntes at sluge 
nogle af Joe Newman og keyboardspiller Gus UngerHamiltons indfølte 
vokalharmonier, der indimellem lød som et uheldigt gruppeindslag fra dette 
års ’X Factor’. 
</p><p>
Men det var, som om Joe Newman ikke var oppe i gear. I hvert fald kæmpede han 
flere gange med en stemme, der ikke helt makkede ret. 
</p><div class="art-quote article-box">
<p class="quote"/>
<blockquote>
<p class="quote-txt">
Alt-J var ikke kommet forbi for at lade knappenåle falde andægtigt til 
jorden
</p>
</blockquote>
</div><p>
Som på den underligt bluesede ’Left Hand Free’, der kom til at lyde som en 
forkølet Black Keys-sang spillet ved døsigt nedsat hastighed. Hvilket ikke 
mindst skyldtes, at Newman havde hørbart svært ved at skubbe sin vokal uden 
for sit vante leje.</p><p>
Hans vokal drager sjældent ud på de store eventyr. På ’Left Hand Free’ forstod 
man hvorfor. 
</p><p>
En decideret partering af Bill Withers klassiker ’Lovely Day’ hørte ligeledes 
til blandt aftenens mindre mindeværdige stunder. Simpelthen fordi det lød, 
som om bandet havde blendet sangen i en milliard små stykker og sat dem 
vilkårligt sammen igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/northside/ECE1996175/northside-aktuelle-briter-opfandt-ny-genre-paa-prisvindende-debutalbum/">Northside-aktuelle briter 
opfandt ny genre på prisvindende debutalbum</a></p><p>
Alt-J’s lidt kejtede udtryk havde det ikke udpræget nemt på Tap1’s store 
scene, hvor de indimellem druknede helt i deres avancerede lysshow. 
</p><p>
Koncerten svingede således noget undervejs. Aftenens mindre sindsoprivende 
passager var som at høre et stilfærdigt Talk Talk-jamband på en halv 
kilometers afstand. 
</p><p class=" bl-elem">
Men når Alt-J var bedst, var det som at opleve en meditativ fællesskabsfølelse 
til et rave i duvende slowmotion. Hvis det er dér, hemmeligheden bag 
succesen ligger, forstår jeg det bedre. 
</p>	
</div>
</div></body></html>
