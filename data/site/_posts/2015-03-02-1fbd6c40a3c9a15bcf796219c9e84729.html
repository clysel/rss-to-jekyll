---
layout:     post
title: 	    "SAS møder personalet, når trafikken er »normaliseret«"
post_author:	    
post_date:	    Mon, 02 Mar 2015 12:59:05 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2569924/sas-moeder-personalet-naar-trafikken-er-normaliseret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS er klar til at mødes med de medarbejdere, der er blevet flyttet til 
Cimber, for at drøfte situationen nærmere. Men først vil flyselskabet 
opleve, at trafikken flyder igen. 
</p><p>
Det siger pressechef for SAS i Danmark Trine Kromann-Mikkelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Medarbejderne skal tage det stille og roligt
</p>
<p class="sender">
Trine Kromann-Mikkelsen 
</p>
</blockquote>
</div><p/><p>
»Først vil vi se, at vores trafik normaliserer sig fuldstænding. Og så kommer 
vi videre til at melde ud, hvad der kommer til at ske. Men vi har sagt, at 
vi er interesseret i at møde til drøftelser med personalet«, siger hun. 
</p><p><b class="ext-link">KONFLIKT</b><a class="embeddedlink" href="http://politiken.dk/oekonomi/arbejdsmarked/ECE2569554/vrede-sas-ansatte-opgiver-konflikt-og-gaar-tilbage-i-arbejde/">Vrede SAS-ansatte opgiver konflikt og 
går tilbage i arbejde</a></p><p>
For kort tid siden kunne talsmand for de ansatte Jakob Esposito oplyse, at 
kabinepersonalet, der har strejket siden fredag, genoptager arbejdet. 
</p><p>
Den overenskomsstridige strejke, der i fire dage har skabt massive 
forsinkelser på flyafgangene for SAS, slutter dermed. 
</p><h3>
Frygter forringelser fra 2017 
</h3><p>
Kabinepersonalet valgte at strejke, da forhandlingerne om en overenkomst for 
medarbejderne i SAS' nyindkøbte selskab Cimber brød sammen. 
</p><p>
Baggrunden for strejken er desuden, at 147 medarbejdere er blevet flyttet til 
Cimber, som SAS opkøbte for 20 millioner kroner i december sidste år. 
Personalet frygter, at deres overenskomst vil bliver ophævet fra 2017 og 
arbejdsvilkårene forringet. 
</p><p><b class="ext-link">OVERBLIK </b><a class="embeddedlink" href="http://politiken.dk/oekonomi/virksomheder/ECE2569465/krise-i-sas-forstaa-konflikten-paa-fem-minutter/">Krise i SAS: Forstå konflikten på fem 
minutter</a></p><p>
Men de medarbejdere »hører ikke efter«, siger Trine Kromann-Mikkelsen. Hun 
fastholder, at personalet beholder deres vilkår fra SAS, selvom de overgår 
til Cimber. 
</p><p>
»Det er vigtigt at understrege, at de medarbejdere, der er startet i Cimber, 
har fuldstændig de samme vilkår, som de havde i SAS. Ingenting er ændret for 
dem. Medarbejderne skal tage det stille og roligt«, siger hun. 
</p><p>
Trine Kromann-Mikkelsen kalder det et »meget, meget tydeligt budskab«. 
</p><h3><b>Pistol for panden</b></h3><p>
Ifølge talsmand for personalet Jakob Esposito har medarbejderne haft en 
»pistol for panden«. Konflikten er derfor ikke et overstået kapitel, 
vurderer han. 
</p><p>
»Det er en presset gruppe ansatte, der vender tilbage på arbejde, og jeg tror 
ikke, man skal forvente sig det samme produkt i SAS. Derfor slutter det her 
ikke nu«, siger Jakob Esposito. 
</p><p>
I går pålagde arbejdsretten kabinepersonalet at genoptage arbejdet. Da 
medarbejderne trodsede retten og fortsatte strejken, strammede 
koncerndirektør Flemming Jensen retorikken. Hvis ikke medarbejderne 
genoptager arbejdet inden mandag kl. 12, bliver de fyret, lød buskabet fra 
ham. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2567692/norwegian-piloter-strejker-fra-loerdag-morgen/">Norwegian-piloter strejker fra 
lørdag morgen</a></p><p>
»Vi var udtømt fra retslige tiltag. Vi havde haft to fællesmøder, og vi gav 
dem en del timer efter deadlinen på dommen fra retten. Derefter var vi nødt 
til at tage hensyn til de mange mennesker, som er ramt af strejken«, siger 
Trine Kroman-Mikkelsen om den kontakte udmelding fra SAS. 
</p><p class=" bl-elem">
Arbejdsnedlæggelsen har lammet flytrafikken i Københavns Lufthavn. Tidligere 
på dagen var 53 afgange ifølge SAS selv ramt af strejken. 
</p>	
</div>
</div></body></html>
