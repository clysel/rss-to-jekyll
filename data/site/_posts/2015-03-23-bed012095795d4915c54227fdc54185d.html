---
layout:     post
title: 	    "Fodboldredaktøren: 7,5 mio. kr. for den sidste brik til guldholdet er godt givet ud "
post_author:	    
post_date:	    Mon, 23 Mar 2015 08:33:52 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2599561/fodboldredaktoeren-75-mio-kr-for-den-sidste-brik-til-guldholdet-er-godt-givet-ud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
7,5 millioner kroner for et mesterskab. Det var, hvad FC Midtjylland betalte 
til Esbjerg for Martin Pusic - lige før vinterens transfervindue blev 
smækket i - efter dramatiske, nervepirrende forhandlinger på badehotellet 
Grande Real Santa Eulalia i Abufeira nede på den portugisiske sydkyst, hvor 
midtjyderne var i træningslejr. 
</p><p>
Sideløbende med færdiggørelsen af Pusic-handlen fik FCM på Algarve afværget, 
at Sylvester Igboun røg af sted til udlandet (til Kina) i denne omgang. Og 
nu kan Pusic og Igboun blive danske mestre for første gang. 
</p><p>
Det er måske en overdrivelse at påstå, at det alene er indkøbet Pusic, der 
’garanterer’ Glen Riddersholms mandskab titlen. Men vi kan konstatere, at 
den 27-årige angriber synes at være lige den sidste brik, der måske har 
manglet for at gøre et tophold til et guldhold. 
</p><p><b class="ext-link">3-0</b><a class="embeddedlink" href="http://politiken.dk/sport/fodbold/superligaen/ECE2598422/fcm-knaekker-oprykkere-med-tre-scoringer-paa-et-kvarter/">FCM knækker oprykkere med tre scoringer på et 
kvarter</a></p><p>
Fordi han er en målfarlig herre (17 superligamål i 34 kampe for Esbjerg og 
FCM), fordi han arbejder hårdt for holdet og bidrager til at skærpe 
konkurrencen, koncentrationen og intensiteten på træningsbanen. Og fordi han 
har lukket det hul, der opstår, når Morten ’Duncan’ Rasmussen af og til må 
holde pauser og lige igen har været skadet. 
</p><p>
’Duncan’ vil være klar på ny mod Esbjerg 5. april, når sidste tredjedel af 
turneringen er i gang. 
</p><p>
Tre Pusic-scoringer er det blevet til allerede på et FCM-hold, som i 3-0-mødet 
med Hobro foran et stort publikum på godt 9.000 på fornem vis demonstrerede 
forstærket evne til at skifte tempo i forskellige faser af kampen. 
Midtjyderne er blevet dygtigere til at ’gemme bolden’ i egne rækker og samle 
nye kræfter til nye, hidsige angreb og undgå at lave defensive fejl – og 
simpelt hen være i overlegen kontrol med en stærk udstråling stort set i 
alle 90 minutter. 
</p><p>
Og cheftræner Glen Riddersholm tør godt sige, at »vi har endnu ikke nået 
toppen af vores ydeevne. Vi kan lægge procenter til i præstationerne og det 
spillemæssige udtryk, når vi kan stille op med samme hold flere kampe i 
træk. Det har vi stort set ikke gjort i denne sæson«. 
</p><h3>
Erik Sviatchenko fortjent på landsholdet 
</h3><p>
I det midtjyske blev det i aftes bekræftet, at Morten Olsen udtog 
midtstopperen Erik Sviatchenko til landsholdstruppen til kampene mod USA (i 
Århus onsdag) og Frankrig (på søndag). Han har afgjort fortjent det. 
</p><p>
Der er i forvejen – efter afbud fra anfører Daniel Agger og hans holdkammerat 
Thomas Kahlenberg – fem superligaspillere udtaget. FCK’erne Stephan 
Andersen, Thomas Delaney, Nicolai Jørgensen og senest Mathias 'Zanka' 
Jørgensen samt Jakob Poulsen, som var veloplagt og på ny en af de styrende 
på førerholdet på MCH Arena. 
</p><p>
Nicolai Jørgensen viste landsholdsklasse i Parken i en række spektakulære 
aktioner mod Randers FC. Og Stephan Andersen lavede en superredning til 
sidst, så FCK undgik at tabe. Det var ekstraordinært flot, da Nicolai 
Jørgensen med en skarp dribling og en skudfinte udmanøvrerede to modstandere 
på én gang og scorede til 1-0. Den høje angriber flyttede sig godt i front 
og skabte bevægelse i spillet i FCK’s bedste perioder mod et Randers-hold, 
der kom til København efter at have tabt fire kampe i træk (tre i 
Superligaen og i pokalturneringen mod netop FCK). 
</p><p><b class="ext-link">1-1</b><a class="embeddedlink" href="http://politiken.dk/sport/fodbold/superligaen/ECE2599417/reservens-foerste-boldberoering-giver-point-mod-fck/">Reservens første boldberøring giver point mod 
FCK</a></p><p>
FCK skabte mest, men kronjyderne spillede og fightede sig stærkt tilbage efter 
pausen, hvor Djiby Fall udlignede til slutresultatet 1-1 efter at have 
vundet en nærkamp med Mathias ’Zanka’ Jørgensen. Ståle Solbakken kan ikke 
have været tilfreds med ’Zanka’, som igen ’brillerede’ med et par vildt 
dårlige indgreb, fordi han mistede koncentration og overblik, men alligevel 
har Morten Olsen altså fundet ham god nok til landsholdet. 
</p><p>
FCK har tabt én af de seneste 15 superligakampe og er ubesejret i ni 
hjemmekampe (seneste nederlag: 1-2 mod FCM 15. august). Men det kunne 
FCK’erne ikke bruge til meget lige i skuffelsen over at have sat point til, 
så FCM er 11 foran. 
</p><h3>
Medaljeaspirantanter skuffede 
</h3><p>
Hverken FCN eller AaB lignede medaljekandidater i går. Og dog, aalborgenserne 
dominerede første halvleg mod SønderjyskE og burde have ført mere end 1-0, 
inden man lukkede gæsterne ind i kampen efter en katastrofal fejl af Rasmus 
Thelander. Det var pinligt, at AaB-holdet på hjemmebane mistede gejsten, 
humøret og viljen, så Haderslev-holdet med Marvin Pourie i fin form kunne 
vende 0-1 til 4-1, mens masser af AaB-fans forlod deres pladser. 
</p><p><b class="ext-link">1-4</b><a class="embeddedlink" href="http://politiken.dk/sport/fodbold/superligaen/ECE2599248/aab-gaar-ned-efter-pausen-og-taber-1-4-til-soenderjyske/">AaB går ned efter pausen og taber 1-4 til 
Sønderjyske</a></p><p>
På forårstabellen ligger FC Midtjylland i front med 13 point for fem kampe. 
FCK har fået 10, AaB, SønderjyskE og Hobro ni, FC Vestsjælland ingen. Men 
hvad der giver størst tryghed, selvtillid og optimisme i det midtjyske er 
selvfølgelig, at forspringet på tabellen efter 22 runder ned til nummer to 
er så kæmpestort. 
</p><p>
Da der var spillet 22 kampe sidste år, så topstillingen sådan ud: FCM 42 
point, AaB 40, FCK 35, Brøndby 33, Esbjerg 29 og AGF 29. FCM-holdet ser 
stærkere, mere modent, afklaret og solidt ud nu. Og Martin Pusic pynter og 
fungerer fint i front. 
</p><p class=" bl-elem">
De 7,5 millioner for ham er godt givet ud. 
</p>	
</div>
</div></body></html>
