---
layout:     post
title: 	    "Læser spørger Klarlund: Hvorfor fryser jeg efter motion?"
post_author:	    
post_date:	    Fri, 17 Apr 2015 06:00:08 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2623188/laeser-spoerger-klarlund-hvorfor-fryser-jeg-efter-motion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>Lilli</b>: 
</p><p>
Jeg er en kvinde på 67 år, der synes, vægten har sneget sig for højt op. Jeg 
har planlagt at tabe 1 kilo om ugen, og det kan jeg godt, men jeg kan ikke 
forstå, hvorfor jeg fryser; det plejer jeg ikke. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2605003/klarlund-stort-vaegttab-skal-fastholdes-hele-livet/">Klarlund: Stort vægttab skal 
fastholdes hele livet</a></p><p>
Jeg får 1.000 kcal om dagen, cykler en strækning på 20 km i alt et par gange 
om ugen og prøver at gå en tur på halvanden time, cirka 10.000 skridt, hver 
dag. Jeg kommer til at svede af de ting, jeg gør, men jeg fryser altså 
bagefter. 
</p><p><b>Bente Klarlund Pedersen</b>: 
</p><p>
Allerførst vil jeg sige, at du griber dit ønske om et vægttab fornuftigt an, 
idet du sikrer dig et dagligt kalorieunderskud, samtidig med at du 
motionerer en del. Alle undersøgelser peger på, at en slankekur, der 
ledsages af rigelig fysisk aktivitet, er sundere end en kur uden motion. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2585086/klarlund-masser-af-motion-kan-forbedre-kolesteroltallet/">Klarlund: Masser af motion kan 
forbedre kolesteroltallet</a></p><p>
Det er ikke ualmindeligt, at man fryser, efter at man har været fysisk aktiv, 
hvor man er blevet varm og har svedt. Mens man er fysisk aktiv, udvider 
hudens blodkar sig, for at man kan komme af med varmen. Når man så står 
stille igen, trækker blodkarrene sig sammen. Dermed holder man kroppens 
indre kerne varm, men huden bliver kold, og man fryser. Man ser det typisk 
efter de store maratonløb, hvor arrangørerne uddeler kapper, løberne kan 
tage over sig, indtil de kan få et varmt bad. Så længe man løber, er man 
varm, men bagefter hundefryser man. Det er helt fysiologisk. 
</p><p class=" bl-elem">
Når jeg læser din historie, bliver jeg imidlertid i tvivl om, hvorvidt du 
generelt fryser mere, end du plejer, samtidig med at du har taget på. Hvis 
det er tilfældet, og ikke mindst hvis du samtidig føler dig træt, er det 
muligt, at du har udviklet lavt stofskifte. Det kan være ledsaget af et 
eller flere andre symptomer i form af gener fra muskler/led, nedsat appetit, 
ødemer, forstoppelse og hæs eller ru stemme. Lavt stofskifte er relativt 
hyppigt i din alder og opstår 5-10 gange hyppigere hos kvinder end hos mænd. 
Tal eventuelt med din læge om det. 
</p>	
</div>

</div></body></html>
