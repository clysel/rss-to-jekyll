---
layout:     post
title: 	    "To mænd varetægtsfængsles - sigtet for at hjælpe Omar el-Hussein"
post_author:	    
post_date:	    Fri, 20 Mar 2015 14:10:17 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2596917/to-maend-varetaegtsfaengsles---sigtet-for-at-hjaelpe-omar-el-hussein/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
To mænd er blevet varetægtsfængslet for at have hjulpet Omar el-Hussein ved 
terrorangrebet i København i februar. 
</p><p>
De to mænd på 25 og 30 år blev tidligere i dag fremstillet i grundlovsforhør i 
Københavns Dommervagt - sigtet for medvirken på drab og drabsforsøg. 
</p><p>
Inden dørene efter protest blev lukket for pressen, læste anklager Stig 
Fleischer sigtelserne op. 
</p><p>
Af dem fremgik det, at begge er sigtet for at have skaffet den M95-riffel af 
vejen, som gerningsmanden brugte ved angrebet ved Krudttønden, hvor han 
dræbte filminstruktør Finn Nørgaard.
</p><p><b class="ext-link">OVERBLIK </b><a class="embeddedlink">Bag lukkede døre er fem personer sigtet 
for medvirken til terror</a></p><p>
De er ligeledes sigtet for at have bortskaffet hans tøj og for at have 
tilvejebragt uspecificerede effekter i forbindelse med angrebet på synagogen 
i Krystalgade, hvor vagten Dan Uzan blev dræbt. 
</p><p>
Fristen for fængslingen er sat til 26. marts. 
</p><h3>
Alle sigtet for medvirken til drab 
</h3><p>
Den ene af de to mænd blev anholdt i går, den anden blev anholdt her til 
morgen. 
</p><p>
I alt sidder fem mænd i alderen 18 til 30 år nu fængslet i forbindelse med de 
to skudepisoder, der fandt sted 14. og 15. februar. Alle er sigtet for 
medvirken til drab og drabsforsøg. I alle sager er der nedlagt navneforbud, 
og fremstillingerne er sket bag lukkede døre. 
</p><p class=" bl-elem">
Dagen efter angrebene blev to mænd anholdt, og de har efterfølgende fået 
forlænget deres varetægtsfængsling frem til 26. marts. En tredje mand sidder 
ligeledes varetægtsfængslet frem til samme dato, han er sigtet for at have 
skaffet en skudsikker vest og en kniv til gerningsmanden. 
</p>	
</div>
</div></body></html>
