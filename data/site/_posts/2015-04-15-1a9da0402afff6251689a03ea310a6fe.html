---
layout:     post
title: 	    "I nydesignet økosamfund deltager alle over 6 år i driften"
post_author:	    
post_date:	    Wed, 15 Apr 2015 06:00:53 +0200
post_site:	    politiken.dk 
post_link:	    http://politiken.dk/forbrugogliv/boligogdesign/ECE2597003/i-nydesignet-oekosamfund-deltager-alle-over-6-aar-i-driften/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Permatopia</h4>
<p class="fakta-body" data-buildingblock="embedded_factboxlink">
Karise Permatopia holder informationsmøde 25. marts kl. 19 hos Andelskassen 
JAK på Nytorv i København. 
</p>
</div><p>
I to år har erhvervsliv og eksperter arbejdet på at skabe et økologisk, 
bæredygtigt og selvforsynende minisamfund med eldrevne landbrugsmaskiner, 
økologiske afgrøder, åndbare huse, solceller og en vindmølle. 
</p><p>
Alt sammen på 29 hektar jord i den lille sjællandske stationsby Karise. En 
adresse, hvorfra man fra 2018 – når en ny S-togslinje er færdig – vil kunne 
nå Københavns Hovedbanegård på under en time. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/boligdesign/ECE2031650/miljoevenligt-parcelhus-bygges-af-affald/">Miljøvenligt parcelhus bygges af 
affald</a></p><p>
»Visionen er at skabe en måde at bo på, hvor der er mere tid, mere fællesskab, 
og hvor man lever bæredygtigt«, siger Mikkel Klinge, der er økonom, filosof, 
udviklingschef i Andelskassen JAK og projektleder for Karise Permatopia, som 
økosamfundet hedder: 
</p><p>
»Det er nogle af de ting, jeg tror, man kan savne, når man bor i en anonym 
opgang i byen. Alle beboere er med til at drive Permatopia, og det giver 
både et meningsfuldt fællesskab og så lave leveomkostninger, at den ene 
eller begge forældre i en familie kan skære ned på arbejdstiden«. 
</p><h3>
Ikke en utopi 
</h3><p>
Man skal ikke forveksle Permatopia med Utopia, pointerer Mikkel Klinge. For 
’perma’ betyder vedvarende og ’topia’ betyder sted. Og det er det, 
økosamfundet skal være. Et vedvarende bosted – ikke en urealistisk fantasi. 
</p><p>
Permatopia er ikke startet som en dagdrøm i en storbytræt hippies hoved. 
Initiativtageren er den sjællandske nonprofitbank Andelskassen JAK, der fra 
starten har trukket på erfarne arkitekter, ingeniører, landbrugseksperter, 
Boligselskabet Sjælland og firmaer med ekspertise inden for vedvarende 
energi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE1730841/oekologiske-bofaellesskaber-smitter-af/">Økologiske bofællesskaber 
smitter af </a></p><p>
I weekenden holdt etableringsforeningen med Mikkel Klinge i spidsen 
generalforsamling, hvor de kommende beboerne valgte medlemmer til 
bestyrelsen, der på sigt skal overtage driften af Permatopia. 
</p><p>
Siden 2012 har kommende beboere, andelskasse og eksperter brugt den nyeste 
bæredygtighedsteknologi til at udvikle et minisamfund med 84 boliger, 
dyrkning af grøntsager, frugter, bær og nødder, opdræt af høns, 
frilandsgrise og på sigt både får og fisk og et forsyningsanlæg, der ud over 
solceller og en vindmølle bruger landbrugsaffaldet til at producere el, 
varme og biogas, som skal bruges i husene og oplade deleelbilerne. 
</p><p>
Fra juni 2016 flytter 60 børn og 130 voksne i forskellige aldersgrupper ind i 
Permatopias boliger, der er udført i bæredygtige giftfri materialer. De 
tæller både almene lejeboliger, andels- og ejerboliger og varierer i 
størrelse fra 70-115 m2 og i pris fra en månedlig leje på 5.151 kroner til 
en købspris på 2,25 millioner kroner for de største ejerboliger. 
</p><h3>
Alle skal arbejde 
</h3><p>
Folkene bag Permatopia forventer, at beboerne vil få mindst 50 procent lavere 
udgifter til fødevarer, el, vand, varme og gas. Besparelsen skabes ved, at 
fødevareproduktion, fællesfaciliteter og forsyningsanlæg samles i et 
nonprofitandelsskab. Som en del af medlemskabet skal alle beboerne deltage i 
driften. Alle voksne skal arbejde to timer om ugen, og fra børnene fylder 6 
år, skal de også deltage i mellem et kvarter og en time om ugen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE1631673/klimavenligt-hus-gav-familien-worsoee-en-halv-million-stoerre-boliglaan/">Klimavenligt hus gav familien 
Worsøe en halv million større boliglån </a></p><p>
»Det er ikke på grund af arbejdskraften, vi forpligter børnene. Vi vil skabe 
et socialt fællesskab på kryds og tværs af generationer og familier. Og så 
lever vi i et samfund, hvor børnene måske mange gange har svært ved at finde 
mening. Det er meningsfuldt at være med til at sørge for føden og samtidig 
få større forståelse for naturen«, siger projektleder Mikkel Klinge. 
</p><p>
Permatopia håber ikke kun at skabe bæredygtighed for sine egne beboere. Ønsket 
er, at det lille samfund kan blive en prototype, som kan kopieres af andre 
småbyer, der ligger i oplandet til en større by. At ressourcekredsløbet 
måske endda kan skaleres op og opføres til hele byer. At projektet kan 
inspirere til flere landbrug baseret på vedvarende energi. 
</p><p>
Ditlev Nissen, formand for Landsforeningen for Økosamfund og selv fremtidig 
beboer i Permatopia, ser visionerne som realistiske og kalder Permatopia for 
økosamfund version 2.0: 
</p><p>
»Hvor Danmarks andre økolandsbyer er borgerinitierede, er det her et 
erhvervsinitiativ. De andre bygger på ildsjæle og oftest en 
eksperimenterende kultur. I Permatopia er hele den økologiske dimension 
omkring byggeri, energi og landbrug designet af professionelle«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE1730802/baeredygtig-byggegejst-hele-verden-vil-laere-af-danmark/">Bæredygtig byggegejst: Hele 
verden vil lære af Danmark</a></p><p>
Danmark er det land i verden med flest økosamfund per indbygger. Ditlev Nissen 
skønner, at der findes omkring 50, og at der idéudvikles på omkring 20 nye. 
</p><p>
For alle dem vil Permatopia fungere som en læringslandsby, hvor man kan hente 
ekspertise. 
</p><p>
»Jeg tror, det her kan føre til, at flere danskere kommer til at bo i 
økosamfund. Derudover tror jeg på, at det kan blive en dansk 
eksportartikel«, siger formand for Landsforeningen for Økosamfund Ditlev 
Nissen. 
</p><h3>
Ressourcestærke beboere 
</h3><p>
Næsten alle boliger i Permatopia har fået beboere. Og det er ikke de 
alternative selvbyggere, der dominerer, men derimod københavnere med gode 
jobs inde i byen. Selv om der vil bo folk i alle indkomstklasser, taler 
Mikkel Klinge om et imponerende uddannelsesniveau. 
</p><p>
Knud Erik Hansen, borgmester i Faxe Kommune, som Karise hører under, glæder 
sig over sine nye indbyggere: 
</p><p>
»Et så spændende projekt og en så stor gruppe af nye, aktive borgere, det kan 
vi kun klappe i hænderne over«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2379948/signe-wenneberg-bygger-baeredygtigt-selv-stumperne-fra-vaeggene-bruger-vi-til-trae-patchwork/">Signe Wenneberg bygger 
bæredygtigt: »Selv stumperne fra væggene bruger vi til træ-patchwork«</a></p><p>
Knud Erik Hansen har været »positiv fra første øjeblik«, og det samme har det 
omkringliggende lokalsamfund, der glæder sig over, at deres lille bysamfund 
kan tiltrække folk med ressourcer og uddannelse, især fordi en del af 
projektet er vendt mod lokalsamfundet i form af etablering af skolehaver og 
et samarbejde med Karise Efterskole. 
</p><p>
»Og så er det folk, der kan udfordre med et andet livssyn på mange måder. Det 
er kun sundt«, siger borgmesteren. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00927/Fugleperspektiv_med_927918y.jpg" alt="" border="0"/></span></p>	
</div>

</div></body></html>
