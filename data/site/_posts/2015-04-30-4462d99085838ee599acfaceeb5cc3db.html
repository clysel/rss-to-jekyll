---
layout:     post
title: 	    "Eksperter: Alternativets jubelmåling kan give ekstra vind i Elbæks sejl"
post_author:	    
post_date:	    Thu, 30 Apr 2015 22:36:29 +0200
post_site:	    politiken.dk 
post_link:	    http://politiken.dk/indland/politik/ECE2650925/eksperter-alternativets-jubelmaaling-kan-give-ekstra-vind-i-elbaeks-sejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dagens Megafon-måling giver for første gang Alternativet de to procent af 
stemmerne, det kræver at komme i Folketinget. 
</p><p>
Det betyder, at regeringen og den røde blok endnu engang henter ind på den blå 
blok. 
</p><p>
Med stemmerne fra Uffe Elbæks Liste Å har de lige nu opbakning fra 48 procent 
af befolkningen, mens 52 procent peger på den borgerlige blok og 
statsministerkandidat Lars Løkke Rasmussen (V). 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2649577/venstre-bloeder-som-da-loekkes-personsager-var-paa-deres-hoejeste/">Venstre bløder, som da Løkkes 
personsager var på deres højeste </a></p><p>
Men selvom nyheden formentlig modtages med glæde hos Alternativet, 
repræsenterer den også en potentiel udfordring for partiet. 
</p><p>
For ifølge valgforsker ved Århus Universitet, Rune Stubager, kan tilværelsen 
på den gode side af spærregrænsen i meningsmålingerne op til det valg, der 
senest skal komme til september, både være godt og skidt for Alternativet. 
</p><p>
»Hvis man er bekymret for udsigten til en blå valgsejr, og målingerne bliver 
ved med at holde sig på det niveau, de er på nu, så kan det da godt være, 
man skal til at overveje at stemme på Alternativet frem for dem, man ellers 
havde tænkt sig at stemme på«, siger han. 
</p><p>
Ifølge Rune Stubager kan Alternativet dog også ende i en situation, hvor 
vælgerne på venstrefløjen stemmer på de øvrige røde partier, fordi det 
fortsat er usikkert, om partiet kommer ind. En ting er dog sikkert, 
understreger Rune Stubager: 
</p><p>
»Hvis valget bliver så snert, som det ser ud til, så vil et stemmespild på 1,5 
procent være nok til at tippe det til blå blok og dermed ødelægge 
regeringens mulighed for at vinde«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/NYT_Politisk-indeks_932821a.gif" alt="" border="0"/></span></p><h3>
Alternativet skal håbe på en tæt valgkamp - eller en meget klar blå sejr 
</h3><p>
Ifølge Politikens politiske analytiker, Sigge Winther Nielsen, står 
Alternativet lige nu i lidt den samme situation, som Enhedslisten stod i i 
2007. 
</p><p>
Dengang lå Enhedslisten og dansede lige omkring spærregrænsen op til 
folketingsvalget, og det betød, at en række vælgere, der ellers ikke havde 
partiet som deres foretrukne, stemte på dem for at undgå, at Enhedslisten 
røg helt ud af Folketinget. 
</p><p>
»Uffe Elbæk skal håbe på, at valget enten bliver utrolig tæt, så 
Socialdemokraterne får en tilskyndelse til at hjælpe ham helt ind over 
stregen. Eller også skal han håbe på et valg, der langtfra er tæt, så han 
får hjælp af det det, man inden for valgforskning kalder strategisk 
stemmeafgivelse, hvor venstrefløjsstemmer sætter deres kryds ved noget nyt, 
hvis det står klart, at blå blok vinder valget«, siger Sigge Winther 
Nielsen. 
</p><p><b class="ext-link">ANALYSE </b><a class="embeddedlink" href="http://politiken.dk/indland/politik/ECE2619006/analyse-yahya-hassans-finger-til-christiansborg-kan-give-vild-valgkamp/">Yahya Hassans finger til Christiansborg 
kan give vild valgkamp</a></p><p><i class=" bl-elem">Men man kommer vel ikke til at se, Socialdemokraterne opfordre vælgerne til 
at stemme på Alternativet? </i></p><p>
»Det bliver i hvert fald interessant at se, hvad partiet gør længere fremme. 
De kan jo komme i en situation, hvor de næsten er nødt til at gøre det«. 
</p><p><i class=" bl-elem">Så helt urealistisk er den melding ikke i en tæt sidste uge af en valgkamp? </i></p><p>
»Det er jo sjældent, at partier opfordrer til at stemme på andre, men de kan 
måske prøve at bringe Uffe Elbæk i en situation, hvor han ser bedre ud, end 
han ellers ville gøre«, siger Sigge Winther Nielsen om de overvejelser, 
Socialdemokraterne måske er nødt til at gøre sig i valgkampens slutspurt. 
</p><h3>
Alternativet trækker stemmer fra de andre røde partier 
</h3><p>
Foruden det politiske index har Megafon også spurgt ind til, hvem 
Alternativets vælgere er. 
</p><p>
Undersøgelsen viser, at Alternativet har hentet 96 procent af deres vælgere i 
de øvrige fire røde partier i Folketinget. Flest har de hentet hos Pia Olsen 
Dyhr og SF - således stemte 26 procent af dem, der nu siger, de vil stemme 
på Alternativet, på SF ved valget i 2011. 
</p><p><b class="ext-link">KRONIK</b><a class="embeddedlink" href="http://politiken.dk/debat/kroniken/ECE2585556/alternativet-vil-forandre-danmark/">Alternativet vil forandre Danmark </a></p><p>
24 procent af dem stemte på Socialdemokraterne ved sidste valg, mens 
henholdsvis 22 procent og 21 procent satte kryds ved Enhedslisten og de 
radikale. 
</p><p>
Kun fire procent af dem, der nu vil stemme på Uffe Elbæk og co. kommer fra den 
blå blok - tre procent stemte Liberal Alliance sidst, mens en enkelt procent 
stemte Venstre. 
</p><p>
Målingen er baseret på 5.000 interview i løbet af det sidste kvartal og 
opdateret 29. april 2015. 
</p><h3>
Alternativets vælger er en yngre mand fra København 
</h3><p>
Af de seneste målinger kan Megafon desuden sige noget om, hvem Alternativets 
kernevælger er. 
</p><p>
Over 50 procent af dem, der siger, de vil stemme på Alternativet, er mellem 18 
og 39 år. Kun 26 procent af dem er ældre en 50 år gammel. 
</p><p>
De fleste af dem er mænd, og hovedparten bor på Sjælland. Allerflest, 45 
procent er, er bosat i hovedstaden. 
</p><p class=" bl-elem">
Kernevælgerkarakteristikaerne er dog behæftet med en relativ stor usikkerhed, 
da mængden af adspurgte er lille. 
</p>	
</div>

</div></body></html>
