---
layout:     post
title: 	    "Tørlagt von Trier falder i igen: »Jeg prøver at redde mit liv og samtidig komme videre med min tv-serie«"
post_author:	    
post_date:	    Tue, 21 Apr 2015 16:47:33 +0200
post_site:	    politiken.dk 
post_link:	    http://politiken.dk/kultur/filmogtv/ECE2637199/toerlagt-von-trier-falder-i-igen-jeg-proever-at-redde-mit-liv-og-samtidig-komme-videre-med-min-tv-serie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det bliver skidegodt, men til gengæld har jeg det dårligt
</p>
<p class="sender">
Lars von Trier 
</p>
</blockquote>
</div><p>
Hvis man er død, får man ikke skrevet noget overhovedet. 
</p><p>
Så selv om Lars von Trier skriver bedst, når han er beruset, begynder han nu 
igen i Anonyme Alkoholikere. Filminstruktøren har i den seneste tid flere 
steder fortalt offentligt, at han er begyndt at drikke igen. Men nu er han 
kommet så langt med at skrive sin engelsksprogede tv-serie 'The House That 
Jack Built', at han igen vil prøve at holde op, siger han. 
</p><p>
»Men det er frem og tilbage hele tiden. Det hele sejler for mig. Jeg begyndte 
at drikke igen, fordi jeg ikke kunne komme videre med mit projekt. Og 
drikkeriet har gjort, at jeg nu er kommet videre med stormskridt, det bliver 
skidegodt, men til gengæld har jeg det dårligt. Og hvis man er død, får man 
jo slet ikke skrevet noget«, siger Lars von Trier. 
</p><h3>
Alkohol som selvmedicinering 
</h3><p>
I sit første interview i tre år fortalte Lars von Trier i Politiken, at næsten 
alle hans film er skrevet på alkohol og stoffer. Det var i november, hvor 
instruktøren var ædru og havde været det i et stykke tid. Dengang tvivlede 
han på, om han kunne skabe noget af værdi, når han var holdt op med at 
drikke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2468804/von-trier-toerlagt-noegen-og-paa-roeven/">Von Trier tørlagt, nøgen og på 
røven</a></p><p>
De fleste af Lars von Triers film er blevet til i en rus. Trier har efter eget 
udsagn altid brugt alkohol som selvmedicinering mod sin angst, men begyndte 
for alvor at drikke under optagelserne af ’Breaking the Waves’ i Skotland i 
1995, og under optagelserne til ’Melancholia’ gik »det fuldstændig amok i 
fester«, har han tidligere sagt i Politiken. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg betragter det som første trin af raketten. Og så må næste trin måske være 
lidt mindre effektivt. Men for at blive i raketsproget, så tror jeg, at jeg 
nu er kommet så langt uden for atmosfæren, at jeg kan fortsætte uden sprut
</p>
<p class="sender">
Lars von Trier 
</p>
</blockquote>
</div><p>
Når han har skrevet sine manuskripter, har han sat sig i en særlig tilstand 
ved i dage- eller ugevis at isolere sig og dels drikke og dels indtage et 
rusmiddel. Sådan fik han adgang til en parallelverden og fjernet enhver 
tvivl, så han hurtigt kunne bevæge sig igennem de valgmuligheder, ethvert 
manuskript udgør. På den måde skrev han manuskriptet til ’Dogville’ på 12 
dage. Hans seneste film ’Nymphomaniac’ er den første, han har skrevet uden 
rusmidler. Det tog halvandet år. </p><h3>
Rakettens første trin 
</h3><p>
Og nu er han altså nået til et sted i processen med sin kommende tv-serie, 
hvor han tror, han kan komme videre, selv om han er ædru. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/tv/kultur/ECE2468876/von-trier-hvem-faen-gider-rolling-stones-uden-sprut-og-jimi-hendrix-uden-heroin/">Von Trier: Hvem fa'en gider 
Rolling Stones uden sprut og Jimi Hendrix uden heroin?</a></p><p>
»Jeg betragter det som første trin af raketten. Og så må næste trin måske være 
lidt mindre effektivt. Men for at blive i raketsproget, så tror jeg, at jeg 
nu er kommet så langt uden for atmosfæren, at jeg kan fortsætte uden sprut. 
Det gjorde jeg jo også med 'Nymphomaniac'. Det tog bare lang tid. Men det er 
fint nok«. 
</p><p class=" bl-elem">
Det er tyve år siden, Lars von Trier sidst skrev en tv-serie, nemlig 'Riget', 
der blev en af hans største folkelige succeser. 
</p>	
</div>

</div></body></html>
