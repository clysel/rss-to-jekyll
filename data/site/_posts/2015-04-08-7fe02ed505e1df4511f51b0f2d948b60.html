---
layout:     post
title: 	    "Succesfuld køkkenskole for fædre og børn breder sig"
post_author:	    
post_date:	    Wed, 08 Apr 2015 06:00:52 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2613539/succesfuld-koekkenskole-for-faedre-og-boern-breder-sig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fædre med børn i 2.-4. klasse flere steder i landet får snart mulighed for at 
komme i ’fars køkkenskole’, hvor de kan inhalere viden om råvarer og lære 
kokketricks, mens de får sjove og hyggelige oplevelser med andre fædre og 
deres børn. 
</p><p>
De seneste par år har 4 af 10 fædre med børn på de klassetrin i Vallensbæk 
Kommune deltaget i ’fars køkkenskole’, og erfaringerne fra den månedlige 
undervisningseftermiddag i løbet af en sæson har været så positive, at 
konceptet nu via midler fra Nordea-fonden spredes til andre interesserede 
kommuner. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE1447607/nutidens-boern-er-mad-analfabeter/">Nutidens børn er mad-analfabeter</a></p><p>
Varde, Høje Taastrup, Bornholm, Læsø, Ringkøbing/Skjern, Ishøj og Børnenes 
Madhus under Københavns Madhus har indgået aftaler om at kopiere det 
specielle skolekøkkenprojekt, og flere ventes at følge trop. 
</p><p>
Ikke mindre end 92 procent af fædrene fra Vallensbæk-projektet har oplevet, at 
de er blevet bedre til at lave mad sammen med deres barn. 
</p><p>
80 procent føler, at det har styrket relationen til deres barn, og et 
tilsvarende antal oplever, at de er blevet bedre til at spise sundt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2497545/nyt-madinitiativ-vil-lokke-skoleboern-til-at-overtage-koekkenet/">Nyt madinitiativ vil lokke 
skolebørn til at overtage køkkenet</a></p><p>
Desuden har 61 procent svaret, at de oftere har deres børn med i køkkenet 
derhjemme. 
</p><p>
Ifølge kok og projektudvikler Jonas Vigkilde kan succesen langt hen ad vejen 
forklares med, at hovedfokus lægges på samværet omkring madlavningen og ikke 
på sundhedsgraden. Det handler om at lave noget meningsfuldt sammen med sine 
børn, blive bedre i køkkenet og på sigt udvikle sundere madvaner, siger han 
i en pressemeddelelse. 
</p><p class=" bl-elem">
En undersøgelse fra Coop Analyse viser, at det på en almindelig hverdag kun er 
4 af 100 børn, som er med i køkkenet, når der laves aftensmad. 
</p>	
</div>

</div></body></html>
