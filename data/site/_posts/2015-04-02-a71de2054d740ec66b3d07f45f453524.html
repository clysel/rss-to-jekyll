---
layout:     post
title: 	    "Shiitisk milits indtager præsidentpalads i Yemen"
post_author:	    
post_date:	    Thu, 02 Apr 2015 23:08:09 +0200
post_site:	    politiken.dk 
post_link:	    http://politiken.dk/udland/ECE2615449/shiitisk-milits-indtager-praesidentpalads-i-yemen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Houthi-bevægelsen slår tilbage og har tilsyneladende vundet terræn ved den 
strategisk vigtige by Aden i det sydlige Yemen i dag.
</p><p>
Sikkerhedskilder oplyser, at den shiitiske milits, som i januar erobrede 
magten, har belejret præsidentpaladset i havnebyen.
</p><p>
»Dusinvis af Houthi-militser og deres allierede ankom i pansrede 
mandskabsvogne og trængte ind i al-Maashiq præsidentpaladset«, siger en 
højtstående sikkerhedskilde.
</p><p>
Kort efter udbrød der voldsomme kampe mellem oprørerne og deres modstandere og 
omkring præsidentpaladset. 44 mennesker meldes ifølge hospitalskilder dræbt, 
heriblandt 18 civile.
</p><p>
»Der ligger lig og sårede i gaderne, og ingen tør nærme sig«, siger Khaled 
al-Shaie, en indbygger i Aden.
</p><h3>
Soldater er gået i land
</h3><p>
Vidner og beboere i havnebyen har tidligere i dag meddelt, at soldater er gået 
i land. Det benægter den yemenitiske regering imidlertid.
</p><p>
En embedsmand i Yemens forsvarsministerium bekræfter, at paladset nu 
kontrolleres af støtter af den tidligere præsident Ali Abdullah Saleh, der 
blev afsat i kølvandet på de store demonstrationer i landet i 2011.
</p><p>
Præsident Hadi flygtede til Aden i februar, da Houthi-oprørerne indtog 
hovedstaden Sanaa. Da militsen nærmede sig havnebyen i sidste uge, forsvandt 
han og dukkede siden op i Saudi-Arabien.
</p><p>
Houthi-militsens indtog i byen, som hidtil har været præsident Abd-Rabbu 
Mansour Hadis højborg, mindsker efter alt at dømme sandsynligheden for, at 
det vil være muligt for den trængte præsident at vende tilbage fra sit eksil 
inden for nær fremtid.
</p><p>
Mens kampene rasede i Aden, lykkedes det militante med tilknytning til 
al-Qaeda at storme et fængsel i Hadramawt og befri omkring 300 fanger, 
heriblandt en af terrornetværkets ledere.
</p><p class=" bl-elem">
To vagter og fem indsatte blev dræbt under angrebet mod fængslet.
</p>	
</div>

</div></body></html>
