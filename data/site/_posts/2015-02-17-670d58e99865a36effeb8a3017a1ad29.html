---
layout:     post
title: 	    "Fem ukrainske soldater dræbt inden for det seneste døgn"
post_author:	    
post_date:	    Tue, 17 Feb 2015 12:19:29 +0100
post_site:	    politiken.dk 
post_link:	    http://politiken.dk/udland/ECE2549959/fem-ukrainske-soldater-draebt-inden-for-det-seneste-doegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
VÅBENHVILEAFTALEN</h4>
<div class="fakta-body" data-buildingblock="embedded_factboxlink">
<p>
Ny aftale om fred i Ukraine omfatter en stribe punkter - blandt andre disse: 
</p><ul><li class=" bl-elem">En våbenhvile, der træder i kraft 15. februar</li></ul><ul><li class=" bl-elem">Tilbagetrækning af tunge våben fra kampzoner i det østlige Ukraine</li></ul><ul><li class=" bl-elem">En langsigtet politisk løsning på situationen i Donbas, der omfatter 
regionerne Donetsk og Lugansk, som i vid udstrækning kontrolleres af 
pro-russiske separatister</li></ul><ul><li class=" bl-elem">Frigivelse af krigsfanger i løbet af 19 dage</li></ul><ul><li class=" bl-elem">De politiske ledere fra de fire lande har givet hinanden håndslag på jævnligt 
at mødes, så fredsplanen overholdes - modsat en tidligere indgået 
våbenhvile fra september sidste år</li></ul><p><i class=" bl-elem">Kilde: Ritzau </i></p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00912/net-udland-kort-ukr_912756a.gif" alt="" border="0"/></span></p>
</div>
</div><p>
Fem ukrainske soldater er blevet dræbt i løbet af det seneste døgn i det 
østlige Ukraine på trods af en våbenhvile, der trådte i kraft sent lørdag 
aften. 
</p><p>
Det siger en militærtalsmand i Kijev ifølge nyhedsbureauet AFP. 
</p><p>
14 soldater er desuden såret, siger talsmanden Vladislav Selesnjov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_krim/ECE2549377/ukraine-bloeder-trods-vaabenhvile/">Ukraine bløder trods våbenhvile</a></p><p>
Størstedelen af dødsfaldene har fundet sted i byen Debaltseve nær Donetsk, 
hvor der er blevet meldt om voldsomme kampe mellem oprørere og ukrainske 
regeringsstyrker både i går og i forgårs. 
</p><h3>
Forhandling om tunge våben 
</h3><p>
I nat blev de politiske ledere fra Rusland, Ukraine og Tyskland enige om 
konkrete tiltag, der skal sikre observatører adgang til byen i det østlige 
Ukraine. 
</p><p>
Ifølge en talsmand for den tyske regering diskuterede Ruslands præsident, 
Vladimir Putin, Tysklands forbundskansler, Angela Merkel, og Ukraines 
præsident, Petro Porosjenko, desuden tilbagetrækningen af tunge våben fra 
det krigshærgede område. 
</p><p>
»Tilbagetrækningen af tunge våben skulle blive indledt tirsdag«, siger 
talsmanden ifølge nyhedsbureauet Reuters. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_krim/ECE2543946/rusland-ekspert-putin-brugte-moerkets-fyrste-til-udspekuleret-spil/">Rusland-ekspert: Putin brugte 
»Mørkets Fyrste« til udspekuleret spil</a></p><p>
Det vil i så fald være i overensstemmelse med den våbenhvileaftale, der blev 
indgået i Minsk i Hviderusland i sidste uge efter maratonforhandlinger 
mellem Putin, Porosjenko, Merkel og den franske præsident, François 
Hollande. 
</p><h3>
Hæren: Tilbagetrækning forberedes ikke 
</h3><p>
At tilbagetrækningen af våben faktisk kommer til at ske, forekommer imidlertid 
tvivlsom. 
</p><p>
I går fastslog det ukrainske militær, at hæren ikke er ved at forberede en 
tilbagetrækning af tunge våben fra frontlinjerne, selv om det står skrevet i 
fredsplanen. 
</p><p>
Det skyldes, at militæret efter eget udsagn fortsat er udsat for kontinuerlige 
angreb fra de prorussiske separatister. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/fokus_krim/ECE2543946/rusland-ekspert-putin-brugte-moerkets-fyrste-til-udspekuleret-spil/">Rusland-ekspert: Putin brugte 
»Mørkets Fyrste« til udspekuleret spil</a></p><p class=" bl-elem">
En lignende melding kommer fra oprørerne, der ifølge Reuters siger, at de er 
»tvunget til at besvare ilden fra ukrainske styrker« og ikke »ensidigt« vil 
begynde at fjerne tunge våben som artilleri og kampvogne. 
</p>	
</div>
</div></body></html>
