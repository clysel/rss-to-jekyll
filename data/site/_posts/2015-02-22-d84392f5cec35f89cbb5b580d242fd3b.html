---
layout:     post
title: 	    "Professor: Schweizisk bank kan straffes i Danmark"
post_author:	    
post_date:	    Sun, 22 Feb 2015 22:45:50 +0100
post_site:	    politiken.dk 
post_link:	    http://politiken.dk/oekonomi/fokus_oekonomi/Luxembourg_laekage/ECE2558388/professor-schweizisk-bank-kan-straffes-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Luxembourg-lækagen</h4>
<div class="fakta-body"><p>
<b>6. november </b>offentliggjorde Politiken og 30 andre medier i organisationen 
International Consortium of Investigative Journalists (ICIJ) for første gang 
hemmelige skatteaftaler fra Luxembourg. 
</p>
<p>
Der var tale om 548 aftaledokumenter, lækket fra revisionsfirmaet PwC. 
</p>
<p>
Lækagen viste, hvordan Luxembourgs myndigheder lader multinationale selskaber 
slippe billigt i skat af fortjenester skabt i andre lande, som dermed mister 
store skatteindtægter. 
</p>
<p>
<b>10. december </b>fulgte den anden lækage med yderligere 54 fortrolige 
skatteaftaler fra Luxembourg i perioden 2003-2011. Denne gang stod alle de 
fire store globale revisionsselskaber bag aftalerne. 
</p>
<p>
Selskaber involveret i skattespekulationen inkluderer Pepsi, Ikea, Disney og 
Skype. 
</p>
<p>
<b>Faktaportræt: </b><a href="http://politiken.dk/udland/100procent_internationalt/ECE2421508/faktaportraet-turen-gaar-til-eus-skatteparadis/">Turen går til EU's 
skatteparadis</a> 
</p>
</div>
</div>
<p>
HSBC har givet en offentlig undskyldning for sin schweiziske afdelings 
svigtende kontrol og kundernes afledte skattefusk i deres hjemlande. Men 
verdens næststørste bank slipper formentlig ikke med at angre fortidens 
synder. 
</p><p>
Mindst syv lande har varslet efterforskninger eller tiltalt HSBC for blandt 
andet aktiv medvirken til skatteunddragelse og hvidvask. Senest blev banken 
i Genève ransaget onsdag af de schweiziske myndigheder, der nu har sigtet 
banken for grov overtrædelse af hvidvaskloven. 
</p><p>
Og en retsforfølgelse af banken kan også blive aktuel i Danmark, selv om HSBC 
har opereret fra schweizisk og ikke dansk grund, vurderer juraprofessor Lars 
Bo Langsted: 
</p><p>
»Der vil formentlig være dansk jurisdiktion, fordi forbrydelsen har virkning i 
Danmark. Forudsætningen for, at det er strafbart, er, at HSBC har medvirket 
til skatteunddragelse: Hvis banken har vidst eller klart burde have vidst, 
at der var tale om penge, som de danske skattemyndigheder ikke kendte til. 
Eller endnu tydeligere: Hvis banken har rådgivet aktivt om, hvordan man 
kunne undgå, at skattemyndighederne fik nys om pengene«, siger Lars Bo 
Langsted, der er professor i strafferet med speciale i økonomisk 
kriminalitet ved Aalborg Universitet. 
</p><h3>
Omgik nye skatteregler 
</h3><p>
Politiken har adgang til en lækket database med 314 personer med tilknytning 
til Danmark og deres i alt 4,8 milliarder kroner store indestående i HSBC 
tilbage i 2006/07. Bankrådgivernes notater er gengivet i materialet, og de 
viser, at banken i nogle tilfælde både er bevidst om og hjælper de danske 
kunder med at skjule deres formuer fra Skat i Danmark. 
</p><div class="art-quote article-box">
<p class="quote"/>
<blockquote>
<p class="quote-txt">
Bankens adfærd kunne bestemt være værd at undersøge
</p>
<p class="sender">
Lars Bo Langsted, professor, Aalborg Universitet 
</p>
</blockquote>
</div><p/><p>
I sommeren 2005 fik et nyt EU-direktiv virkning også i Schweiz. Det betød, at 
danske kontohavere skulle til at betale 15 procent af afkastet på deres 
indestående til Skat. Men de lækkede banknotater viser, hvordan HSBC i en 
lang række tilfælde diskuterede med kunderne, hvordan de kunne undgå at 
betale skatten; en anbefalet metode var at oprette et såkaldt 
offshoreselskab i eksempelvis skattelyet British Virgin Islands. 
</p><p>
I et notat fra et møde 13. april 2005 med en dansk kunde, der havde over 22 
millioner kroner stående i banken, lyder det blandt andet: 
</p><p>
»Forespørgsler om ESD (direktivet, red.). Han tilbragte også noget tid i 
Zürich for at oprette et offshoreselskab«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/fokus_oekonomi/Luxembourg_laekage/ECE2552074/verdens-naeststoerste-bank-indrykker-helsidesannoncer-for-at-sige-undskyld/">Verdens næststørste bank 
indrykker helsidesannoncer for at sige undskyld</a></p><p>
De lækkede notater viser, hvordan banken i dette og en lang række andre 
tilfælde markerer, at der ikke må sendes post til kunderne i Danmark. 
</p><p>
»Bankens adfærd er bestemt en sag, der kunne være værd at undersøge«, siger 
juraprofessor Lars Bo Langsted. 
</p><p>
Verden over, fra Storbritannien til Argentina, er efterforskningen af banken i 
gang, og Belgien ser ud til at være længst fremme. Efter halvandet års 
efterforskning tiltalte en undersøgelsesdommer HSBC for tre overtrædelser af 
belgisk lov i november 2014: grov organiseret skattesvig, hvidvaskning af 
penge og formidling af ulovlige finansielle ydelser. 
</p><h3>
Trussel om arrestation 
</h3><p>
Især diamantindustrien i den belgiske by Antwerpen er involveret, og tabet af 
skatteindtægter for staten anslås at være »mange hundreder millioner euro«. 
</p><p>
Undersøgelsesdommer Michel Claise mistænker banken for at facilitere og 
opfordre til skattesvindel ved at tilbyde nogle af sine mest velhavende 
kunder offshoreselskaber på British Virgin Islands og i Panama. Selskaberne 
havde »ingen økonomisk aktivitet og alene det formål at gemme kundens 
værdier«, oplyste undersøgelsesdommeren i en pressemeddelelse, der 
fortsatte: 
</p><p>
»På denne måde har HSBC Private Bank (Suisse) solgt offshoreselskaber til sine 
kunder for at omgå EU-direktivet, som gav EU-lande ret til at beskatte 
afkastet på kundernes indestående«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2539770/hsbc-beklager-udadtil-men-advarer-og-raadgiver-kunder-indadtil/">HSBC beklager udadtil, men 
advarer og rådgiver kunder indadtil</a></p><p>
Mandag 9. februar – samme dag, som Politiken og 56 andre medier verden over 
offentliggjorde de første artikler fra HSBC-lækagen – udsendte 
undersøgelsesdommeren en ny pressemeddelelse. Heri truede han HSBC’s 
nuværende og tidligere ansvarlige ledere med internationale arrestordrer, 
hvis ikke både banken og de schweiziske myndigheder snart begyndte at 
samarbejde. 
</p><p>
To dage senere trak han truslen i land igen, ifølge Politikens oplysninger, 
fordi schweizerne nu var begyndt at levere det efterspurgte materiale til 
myndighederne i Belgien. 
</p><p>
I tilfælde af en retssag risikerer banken en kæmpebøde, ligesom de ansvarlige 
HSBC-ansatte kan ende bag tremmer. Men centrale kilder oplyser til 
Politiken, at der i disse uger arbejdes på at indgå et storstilet økonomisk 
forlig mellem undersøgelsesdommeren i Belgien og banken for at undgå en 
langstrakt retssag. 
</p><h3>
Ingen fortilfælde i Danmark 
</h3><p>
Kun i kraft af Politikens arbejde med den gigantiske banklækage blev 
skatteminister Benny Engelbrecht (S) herhjemme bekendt med, at der er 
potentielle danske skatteunddragere involveret. På den baggrund blev Skat 
beordret til at anmode om de lækkede bankoplysninger, som Frankrig har 
ligget inde med siden 2009. 
</p><p>
Skat vil – angiveligt sammen med Statsadvokaturet for Særlig Økonomisk og 
International Kriminalitet (SØIK) – skulle tage stilling til, om HSBC kan 
retsforfølges. 
</p><p>
Hos SØIK siger vicestatsadvokat Per Fiig, at man har »noteret sig«, at Skat nu 
forsøger at få adgang til HSBC-listen. 
</p><p>
»Og den slags oplysninger vil kunne være relevante for os, enten gennem en 
anmeldelse fra skattemyndighederne eller i forbindelse med efterforskning af 
anden kriminalitet«, siger Per Fiig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2545631/storbritannien-cameron-beskyldes-for-taet-forbindelse-til-swissleaks-bank/">Storbritannien: Cameron 
beskyldes for tæt forbindelse til Swissleaks-bank</a></p><p>
Han oplyser, at man ikke i Danmark har rejst sager mod udenlandske banker for 
medvirken til skatteunddragelse eller hvidvaskning af penge. Om det kan lade 
sig gøre, vil kræve en dybere granskning, sige vicestatsadvokaten: 
</p><p>
»De straffesager, vi har haft i Danmark, har handlet om danske bankers 
overtrædelse af hvidvaskloven. Disse sager har alene drejet sig om, at 
virksomhederne har haft utilstrækkelige forebyggende foranstaltninger for at 
forhindre hvidvask af penge. Vi har ikke haft nogen sager om bankers 
meddelagtighed eller på anden måde medvirken til skatteunddragelse eller 
hvidvaskning af penge«. 
</p><p class=" bl-elem">
HSBC har ingen kommentarer, ud over at »vi samarbejder med myndighederne«. 
</p>	
</div>
</div></body></html>
