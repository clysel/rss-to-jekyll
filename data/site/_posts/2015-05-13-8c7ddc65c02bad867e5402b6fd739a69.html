---
layout:     post
title: 	    "Håndboldstjerne: Ingen klubber har tid og penge til at skabe udvikling"
post_author:	    
post_date:	    Wed, 13 May 2015 12:22:44 +0200
post_site:	    politiken.dk 
post_link:	    http://politiken.dk/sport/ECE2667413/haandboldstjerne-ingen-klubber-har-tid-og-penge-til-at--skabe-udvikling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sport har en enorm kraft. Men der er ingen klubber, der har roen og den 
økonomiske kraft til at skabe udvikling for fremtiden. 
</p><p>
Sådan siger den tidligere landsholdsspiller i håndbold, Lasse Boesen – 
topscorer ved EM i 2008. 
</p><p>
Lasse Boesen spiller for barndomsklubben Kolding med tilføjelsen København, og 
om få uger indstiller han karrieren, 35 år gammel. 
</p><p>
Derefter ventes det, at den økonomiuddannede Lasse Boesen indgår i driften af 
Kolding København – og af samme grund er han meget opmærksom på den 
vækstfond, der har sigte på professionel holdsport. Og som er regeringens 
seneste offensive udspil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2667350/regeringen-er-klar-til-at-sende-400-millioner-kroner-til-professionel-sport/">Regeringen er klar til at 
sende 400 millioner kroner til professionel sport</a></p><p>
Initiativet kommer fra den socialdemokratiske erhvervs- og vækstminister, 
Henrik Sass Larsen. 
</p><p>
Han kalder den kommende vækstfond, som han søger at skabe politisk flertal for 
inden sommerferien, for ’Dansk Sportskapital’. Fonden skal i første omgang 
være på 100 mio. kroner – og de penge skal investeres som ’ansvarlig 
kapital’ i fodbold, håndbold og ishockey. 
</p><h3>
Umuligt at se to år frem
</h3><p>
»Jeg ser regeringens initiativ som en opbakning til klubberne, der arbejder 
hårdt som virksomheder«, siger Lasse Boesen. 
</p><p>
»Men der er ingen klubber, der har roen og økonomien til at skabe udvikling. 
Mange lever fra kamp til kamp, fra sæson til sæson, og det er næsten umuligt 
at se to år frem. Men det er netop det, der er vigtigt, hvis man vil skabe 
stabilitet og sikre en kontinuerlig udvikling af sporten som forretning«. 
</p><p><b class="ext-link">Minister:</b><a class="embeddedlink" href="http://politiken.dk/sport/ECE2667354/minister-fodbold-er-business---men-ogsaa-kultur/">Fodbold er business - men også kultur</a></p><p>
Lasse Boesen peger på klubbernes beskedne og måske endda fraværende likviditet 
som et stort problem – sponsorpengene kommer altid sent, og der er ikke 
adgang til kassekredit eller lån hos bankerne. 
</p><p class=" bl-elem">
»Derfor ser jeg også positivt på udspillet fra regeringen. Det er at tage 
eliteidrætten alvorligt, og det skal vi være glade for. Og jeg håber også, 
investeringsmulighederne vil være i stand til at hjælpe klubber med at lave 
en strategi. Men jeg kan godt være bange for, at den slags puljer – jeg har 
set det før i mindre målestok – ender i politisk fnidder. Det skal man 
undgå«, siger Lasse Boesen. 
</p>	
</div>

</div></body></html>
