---
layout:     post
title: 	    "Tour de France-feberen raser atter i England"
post_author:	    
post_date:	    Sat, 02 May 2015 19:42:09 +0200
post_site:	    politiken.dk 
post_link:	    http://politiken.dk/sport/cykling/ECE2652342/tour-de-france-feberen-raser-atter-i-england/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jublen og de interne lykønskningsscener udfoldede sig med ekstra 
overstadighed, da den 23-årige hollænder Moreno Hofland i dag var suset 
først over stregen på den 174 km lange 2. etape i Tour de Yorkshire fra 
Selby til York. 
</p><p>
Den spurtstærke afslutters triumf var nemlig sæsonens første for det 
hollandske Lotto-Jumbo-mandskab – tidligere Belkin og Rabobank – og dermed 
er samtlige 17 firmahold med WorldTeam-licens omsider kommet på 
vinderlisten. 
</p><p>
Hofland var den hurtigste, da det meste af feltet nåede samlet til mål, efter 
at belgieren Greg Van Avermaet (BMC) som den sidste havde søgt at komme 
masespurten i forkøbet. 
</p><p>
På pladserne efter hollænderen fulgte italieneren Matteo Pelucchi (IAM) og 
hollænderen Roman Sinkeldam (Giant-Alpecin). 
</p><h3>
Engelsk veteran bedst hosa Cult Energy 
</h3><p>
Også Cult Energys engelske veteran Russel Downing blandede sig i afgørelsen 
med en syvendeplads som resultat, men det rakte lige netop ikke til at høste 
ranglistepoint. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2580311/fem-soevndyssende-timer-eksploderer-i-vildt-drama/">Fem søvndyssende timer 
eksploderer i vildt drama</a></p><p>
Af holdets to danskere var Martin Mortensen med i den del af det store 
hovedfelt, som satte seks sekunder til, da der opstod hul i finalen, mens 
Rasmus Quaade sluttede 11.36 minutter bagude som nr. 126 af de 131 
fuldførende. 
</p><p>
Løbets tredje danske deltager Marc Hester (One Pro Cycling) nåede til vejs 
ende i selskab med Martin Mortensen. 
</p><h3>
450.000 tilskuere fulgte rytternes udfoldelser 
</h3><p>
Den brusende Tour de France-begestring, der sidste år skyllede ind over 
England, og som er en medvirkende årsag til, at det aktuelle arrangement har 
set dagens lys, lever tilsyneladende i bedste velgående. 
</p><p>
For selv om det tre dage lange Tour de Yorkshire er milevidt fra det niveau, 
som verdens mest prestigemættede etapeløb befinder sig på, kalder 
begivenheden englænderne af huse i hobetal. 
</p><p>
Således anslås det, at omkring 450.000 tilskuere i dag havde indfundet sig 
langs ruten for at hylde landevejens helte – og det selv om det nærmeste 
løbet kommer en sportslig hjemmebanesucces er, at nordmanden Lars Petter 
Nordhaug fra det britiske storhold Team Sky går ind til den afsluttende 
kongeetape fra Weakefield til sidste års Tour de France-startby Leeds iført 
den gule førertrøje. 
</p><h3>
Wiggins er fjernt fra hæder 
</h3><p>
Nordhaug har 10 sekunders forspring til spanieren Samuel Sanchez (BMC) og 
franskmanden Thomas Voeckler (Europcar), mens de to andre deltagere i 
gårsdagens vellykkede offensiv, franskmanden Stephane Rossetto (Cofidis) og 
ireren Philip Deignan (Team Sky) er henholdsvis 12 og 16 sekunder efter. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2430628/succesrig-begynder-knuser-kollegas-ambitioese-plan/">Succesrig begynder knuser 
kollegas ambitiøse plan</a></p><p>
Cult Energys bedste er Russel Downing som nr. 16 med et minus på 2.31 
minutter. 
</p><p class=" bl-elem">
Løbets store nationale trækplaster, sir Bradley Wiggins (Team Wiggins), er 
fjernt fra hæder på en 89.-plads 15.08 minutter efter Nordhaug. 
</p>	
</div>

</div></body></html>
