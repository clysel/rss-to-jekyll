---
layout:     post
title: 	    "Norges nationaldigter er omdrejningspunkt for videnskabeligt slagsmål"
post_author:	    
post_date:	    Mon, 11 May 2015 17:57:50 +0200
post_site:	    politiken.dk 
post_link:	    http://politiken.dk/kultur/boger/ECE2665156/norges-nationaldigter-er-omdrejningspunkt-for-videnskabeligt-slagsmaal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Figueiredo bygger ikke Ibsen op som en heltefigur, men nærmest tværtimod. Den 
her biografi er ikke egnet til nationsopbygning
</p>
<p class="sender">
Arnhild Skre, historiker 
</p>
</blockquote>
</div><p>
Den norske forfatter og historiker Ivo de Figueiredo er alt andet end tilfreds 
med den danske historiker Birgitte Possings bog om biografier, 'Ind i 
biografien'. 
</p><p>
Her indgår nemlig en læsning af de Figueiredos dobbeltbiografi om den norske 
digter og dramatiker Henrik Ibsen, som han slet ikke kan genkende. 
</p><p>
Så lidt, at han har valgt at lave et debatindlæg her i Politiken, hvor han 
skriver, at Possing »simpelthen [har] misforstået det hele, som en 
gymnasieelev, der ikke har fattet ironien i en eksamensopgave og dermed 
afleverer en besvarelse, der går stik imod det, opgaven efterspørger«. 
</p><p>
Possing roser Ivo de Figueiredo bøger for at være god læsning med et 
imponerende overblik, men mener ikke, at det kvalificerer sig som videnskab, 
fordi de Figueiredo i hendes øjne ikke skelner mellem, hvordan han bruger 
sine forskellige kilder. Hun mener, at bogen bruger Henrik Ibsens egen 
selviscenesættelse til at ophøje ham til nationalt ikon. 
</p><p><b class="ext-link">ANMELDELSE AF POSSING </b><a class="embeddedlink" href="http://politiken.dk/kultur/boger/faglitteratur_boger/ECE2541158/biografi-forfatter-vil-vaere-biografipoliti-i-egen-bog-om-genren/">Biografi-forfatter vil være 
biografipoliti i egen bog om genren</a></p><p>
At bogen er blevet godt modtaget i Norge skyldes ifølge Possing, at Ivo de 
Figueiredo i sin brug af Henrik Ibsens egne tekster er med til at bygge 
myten om nationaldigteren Henrik Ibsen op uden at forholde sig kritisk til 
kilden. 
</p><p>
»Det er rigtigt, at det er forkert at lade Ibsen forklare Ibsen. På den anden 
side er det er også naivt at tro, at man kan finde en forklaring på, hvordan 
Shakespeare eller Ibsen blev det, det blev alene ved at se historisk på dem. 
Jeg skriver også meget om de historiske forudsætninger, som bidrog til hans 
succes. Men der vil altid være en rest, et ureducerbart element i ethvert 
menneskes liv, som ikke kan forklares. Hvis du spørger mig, hvad der gjorde 
Ibsen til Ibsen, vil jeg efter over 1.300 sider og hundredvis af fodnoter 
alligevel svare: »Jeg ved det ikke, jeg er biograf, ikke Gud««, siger Ivo de 
Figueiredo. 
</p><p>
Han mener i sandhed, at han har begået videnskab, og mener ikke, at det er 
noget problem, at han inddrager Ibsens selviscenesættelse som en del af sin 
biografi. Ifølge sin egen udlægning, bruger han netop myten til at vise, 
hvordan eftertiden forstod Ibsen gennem forfatterens egen selviscenesættelse 
samtidig med, at den gør op med den. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/ivo_de_fig_935519w.jpg" alt="" border="0"/><span class="caption"><span class="f-img-caption">Modsvar. 
</span>Man skal acceptere meget som forfatter, mener Ivo de Figueiredos.</span></span></p><p>
De Figueredo mener, det er »groft nedladende« af Birgitte Possing over for de 
norske kritikere at sige, at de ikke går kritisk til hans bog, fordi den 
opretholder den nationsopbyggende myte om Ibsen. 
</p><p>
»Hverken de kritiske eller de positive anmeldelser har hævdet det absurde, at 
jeg i min biografi skal have set bort fra kildekritik og dokumentation«, 
siger han. 
</p><h3 class="tvheader">Biografien er en farlig genre, mener professor og forfatter Birgitte Possing</h3>
<div class="tvplayer">
<p class="tvplayer-container" data-tvarticle-id="2658044">

</p>
<p class="art-imgdesc clip-source">
Kilde: Politiken.tv/ Christoffer Emil Bruun / Producer: Peter Vintergaard
</p>
</div><p/><h3>
Det handler om videnskab 
</h3><p>
Birgitte Possing, der er dr.phil. og professor ved Rigsarkivet, undrer sig 
over, hvorfor debatten kommer nu. 
</p><p>
»I 2010 skrev jeg og fik optaget spidsartiklen i en udgivelse ved Senter for 
Ibsen-studier, som handler om den biografiske læsning af Ibsen. Her blev jeg 
bedt om at forholde mig til Ivo de Figueiredos dobbeltbiografi, teksten har 
de samme hovedpointer som den i bogen, og den er blevet fagfællebedømt af 
flere Ibsen-forskere. Det er ikke nyt for ham«, siger hun om kritikken, som 
hun »tager stille og roligt«. 
</p><p>
»Hans bog gav det store overblik over alt, hvad der før var skrevet om Ibsen, 
den var et kunstnerisk arbejde og flot som genfortælling af Ibsenikonet. Men 
som analyse var den diskutabel, fordi han rent metodisk behandlede 
litteratur, normative myter og samtidige kilder i en pærevælling«, siger 
hun. 
</p><p>
Hun mener, at de Figueiredo »reagerer følelsesmæssigt på metodisk, 
videnskabelig kritik af, at han forklarer Ibsens livsforløb med geniet 
selv«. 
</p><h3>
Laver cirkelslutninger 
</h3><p>
»Jeg roser hans indsats som fortæller, men kritiserer hans metodiske greb for 
tautologi. Figueiredo vurderer ikke sine kilder kritisk i forhold til de 
situationer, de er skabt i, og han sidestiller Ibsens egen litteratur med 
samtidige kilder. Grunden til, at det virker, er, at han bekræfter det 
herskende Ibsenbillede af den store nationaldigter«, siger hun. 
</p><p>
Tautologi betyder, for de enkelte, der ikke kender begrebet, at lave 
cirkelslutninger eller sige noget selvindlysende. Altså her i tilfældet, at 
sige, at Ibsen er et geni, fordi Ibsens siger, at Ibsen er et geni, siger 
Possing. 
</p><p>
»Biografier er fortolkninger af liv, og de bygger på et grundlag. Det er det 
grundlag og den systematisk videnskabelige kritik af det, han ikke vil 
diskutere. Tidligere har han ikke villet indgå i den debat, jeg har 
inviteret ham til. Fint, at han vil det nu«, siger hun. 
</p><p>
Ivo de Figueiredo siger selv, at han melder sig på banen nu og ikke gjorde det 
i 2010, fordi artiklen til Senter for Ibsen-studier var mere omfangsrig end 
kapitlet i Birgitte Possings bog. I hans optik var læsningen også mindre 
fejlbehæftet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00935/Birgitte_Possing_935528y.jpg" alt="" border="0"/><span class="caption"><span class="f-img-caption">Kritik. 
</span>Birgitte Possing er stærkt kritisk over for det videnskabelige potentiale i Ivo de Figueiredos Ibsen-biografier. Foto: Joachim Adrian</span></span></p><h3>
»Ikke egnet til nationsopbygning«
</h3><p>
Den norske historiker og forfatter Arnhild Skre har både læst Possings bog om 
biografier og de Figueiredos Ibsen-biografier. 
</p><p>
»Jeg synes, at Possings bog er en betimelig tilføjelse til historiefaget, når 
det gælder biografi«, siger hun. Generelt er hun meget positiv over for 
Possings arbejde, og er enig i hendes pointer om, at mange biografier ikke 
bliver »udsat for kvalificeret kritisk gennemgang«. 
</p><p><b class="ext-link">KRONIK AF POSSING </b><a class="embeddedlink" href="http://politiken.dk/debat/kroniken/ECE2658467/biografien-er-en-farlig-genre/">Biografien er en farlig genre</a></p><p>
Hun er dog uenig i Possings læsning af Ivo de Figueiredos biografier. 
</p><p>
»Jeg vil ikke sige, at hun tager helt fejl i sin læsning af Figueiredo, men 
påstanden om, at han har en naiv tilgang til Ibsens selvfremstilling og 
iscenesættelse, er jeg ikke enig i«, siger hun. 
</p><p>
Hun mener, at han læser fiktion som fiktion og fakta som fakta. 
</p><p>
»Han giver selvfremstillingen en vældig central plads, så man kan godt læse 
det sådan, at han tager det som fakta. Sådan har jeg bare ikke opfattet det. 
Han viser, hvordan Ibsen forsøger at skabe et billede af sig selv, som han 
siden får folk til at tro. Men biografien accepterer ikke den fremstilling«, 
siger hun. 
</p><p>
En af de steder, man kan gå galt i biografien er dog den meget litterære 
sproglige tone, mener hun, som godt kan virke meget anderledes end andre 
historiske eller litterære biografier. 
</p><p>
Hun mener generelt, at det er godt at få et blik på sine nationale helte 
udefra, hvor klarsynet omkring nationale helte måske er større. Hun mener 
bare ikke, at kritikken rammer i Birgitte Possings tilfælde. 
</p><p class=" bl-elem">
»Figueiredo bygger ikke Ibsen op som en heltefigur, men nærmest tværtimod. Den 
her biografi er ikke egnet til nationsopbygning«, siger hun. 
</p>	
</div>

</div></body></html>
