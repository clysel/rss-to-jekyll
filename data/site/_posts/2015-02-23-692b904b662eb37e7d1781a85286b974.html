---
layout:     post
title: 	    "Amerikansk afsløring af angrebsplaner i Irak møder hård kritik"
post_author:	    
post_date:	    Mon, 23 Feb 2015 22:59:11 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2559457/amerikansk-afsloering-af-angrebsplaner-i-irak-moeder-haard-kritik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
I april eller maj vil op mod 25.000 irakiske og kurdiske tropper være klar til 
at generobre nøglebyen Mosul i Irak. 
</p><p>
Det afslørede en anonym embedsmand fra det amerikanske forsvar i sidste uge 
ifølge Reuters. 
</p><p>
En melding, der i den grad har vakt opsigt og skabt undren. 
</p><p>
Flere amerikanske medier og politikere har spekuleret over den amerikanske 
åbenhed, og Iraks forsvarsminister, Khaled al-Obeidi, kritiserede i går 
direkte afsløringen over for nyhedsbureauet Reuters. 
</p><p><b class="ext-link">STATUS</b><a class="embeddedlink" href="http://politiken.dk/udland/fokus_int/fokus_IS/ECE2558928/usa-koalition-har-draebt-1600-islamister-i-syrien-siden-efteraaret/">USA-koalition har dræbt 1.600 islamister i 
Syrien siden efteråret</a></p><p>
»Kampen for Mosul begynder ikke før, forberedelserne er afsluttet, og det er 
op til lederne af det irakiske militær at bestemme tidspunktet«, sagde han. 
</p><p>
Krigførende nationer løfter i reglen aldrig sløret for sine krigsplaner. 
Så hvorfor egentlig denne udmelding fra amerikanerne? 
</p><p>
Politiken har søgt svar hos mellemøsteksperterne Henrik Thune fra Norsk 
Utenrikspolitisk Institutt (NUPI) og Lars Erslev Andersen fra Dansk Institut 
for Internationale Studier (DIIS). 
</p><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00852/irak_300_852831a.bmp" alt="" border="0"/></span>
Signal om fremskridt 
</h3><p>
Henrik Thune, der er seniorforsker på NUPI, undrer sig også over udmeldingen, 
som han kalder taktisk set »mærkelig«, fordi man viser fjenden de kort, man 
har på hånden. Men ifølge ham handler afsløringen langt hen ad vejen om 
indenrigspolitik. 
</p><p>
»Obama bliver kritiseret for at mangle en strategi i kampen mod IS (Islamisk 
Stat, red.), og samtidig søger præsidenten at få Kongressens mandat for 
krigen mod IS. Idet man siger, at krigen kommer, lægger man pres på, for at 
få Kongressen til at handle hurtigere og give præsidenten støtte«, siger 
Henrik Thune, som er bosat i USA. 
</p><p>
I et brev til Det Hvide Hus har blandt andre den republikanske senator John 
McCain efterfølgende kaldt afsløringen for »dybt foruroligende«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2313259/islamister-har-stjaalet-milliarder-fra-erobret-by/">Islamister har stjålet 
milliarder fra erobret by</a></p><p>
Seniorforsker Lars Erslev Andersen fra DIIS lugter også politik. USA vil gerne 
sende et signal om fremskridt til de andre lande i koalitionen, der for 
tiden bomber i Syrien og Irak, og derfor fortæller man, at de irakiske 
tropper snart er klar til at generobre Mosul. 
</p><p>
»Udmeldingen er i høj grad politisk. For hvis man ikke signalerer fremskridt, 
vil koalitionsparterne være betænkelige. USA har brug for at vise, at der 
sker fremskridt«, siger Lars Erslev Andersen: 
</p><p>
»Men det betyder ikke, at udmeldingen ikke kan være rigtig, man må bare have 
det politiske for øje«. 
</p><h3>
Mosul har stor symbolværdi 
</h3><p>
Det er ikke tilfældigt, at det netop er Iraks næststørste by Mosul, man har 
tænkt sig at angribe. Det var i denne nordlige irakiske by, at Islamisk 
Stat erklærede sig selv for et kalifat i sommer. 
</p><p>
»Udmeldingen hænger sammen med, at byen er symbolsk vigtig. Det var i Mosul, 
at Islamisk Stat opfandt sig selv. Hvis man kan slå dem ud af byen igen, vil 
det næsten med garanti blive opfattet som en stor sejr for koalitionen«, 
siger Erslev Andersen. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/fokus_int/fokus_IS/ECE2400791/portraet-af-kaliffen-han-er-vestens-fjende-nummer-t-men-ingen-kender-ham/">Kaliffen er Vestens fjende nummer 
ét, men ingen kender ham</a></p><p>
Lige nu skulle omkring 1-2.000 krigere med tilknytning til Islamisk Stat 
opholde sig i Mosul. Fordi byen har så stor en symbolsk og økonomisk 
betydning for Islamisk Stat, vil de sætte alle kræfter ind på på at forsvare 
byen. 
</p><p>
»Hvis Mosul falder, mister IS i realiteten sit lederskab over Irak«, siger 
Henrik Thune. 
</p><h3>
Frygter blodbad 
</h3><p>
Den norske seniorforsker Henrik Thune frygter et blodbad, hvis ikke 
koalitionen formår at vinde lokalbefolkningens støtte før et angreb på 
Mosul. 
</p><p>
»Hvis man angriber, som situationen er nu, vil det ende i en blodig og meget 
vanskelig krig. Man risikerer at ende i en situation, som den man havde i 
Bagdad efter 2003, hvor man erobrer byen, men har lokalsamfundet imod sig og 
ender i en guerillakrig«, siger han. 
</p><p>
De kurdiske Peshmerga-styrker, som ifølge planen skal spille en rolle i 
angrebet på Mosul, er klar til kamp. Det siger Masrour Barzani, der står i 
spidsen for det regionale kurdiske sikkerhedsråd. Men han tvivler ifølge det 
amerikanske medie NPR til gengæld på, at den irakiske hær vil være klar til 
et angreb. 
</p><p>
Lars Erslev Andersen er enig.
</p><p>
»Det springende punkt er den irakiske hær. For er den virkelig stærk nok til 
at generobre byen? Selvom den virker til at være i forbedring, er det svært 
at vurdere. Men man kan konstatere, at koalitionen mange gange har været 
meget optimistiske omkring tilstanden i Irak«, siger Erslev Andersen. 
</p><p class=" bl-elem"><b class="ext-link">TERRORENS VERDENSKORT</b><a class="embeddedlink" href="http://politiken.dk/udland/ECE2511406/terrorens-verdenskort-her-opererer-de-stoerste-islamistiske-terrorgrupper-fra/">Her opererer de største 
islamistiske terrorgrupper fra</a></p>	
</div>
</div></body></html>
