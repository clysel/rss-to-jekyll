---
layout:     post
title: 	    "Truende skyer hænger over Danmarks internationale status"
post_author:	    
post_date:	    Wed, 15 Apr 2015 11:54:56 +0200
post_site:	    politiken.dk 
post_link:	    http://politiken.dk/sport/cykling/ECE2628731/truende-skyer-haenger-over-danmarks-internationale-status/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Samtidig med at Danmarks førende professionelle firmahold Cult Energy i dag 
kaster sig ud i det traditionelle forberedelsesarrangement til klassikerne i 
Ardennerne, Brabantse Pijl, og tre danske 3. divisionsmandskaber Team 
Trefor-Blue Water, Riwal Pladform og ColoQuick, tager hul på Tour du 
Loir-et-Cher i Frankrig, tegner situationen sig overordnet stadig mere 
truende for de rød-hvide farver i det globale hierarki. 
</p><p><b class="ext-link">UHELD:</b><a class="embeddedlink" href="http://politiken.dk/sport/cykling/ECE2627184/dansk-holds-trumf-ramt-af-sygdom-inden-hidtil-vigtigste-opgave/">Dansk holds trumf ramt af sygdom inden 
hidtil vigtigste opgave</a></p><p>
Endnu er ingen dansk rytter noteret for en sejr i løb på den internationale 
terminsliste, hvor antallet af gevinster på samme tidspunkt sidste år 
allerede var oppe på fem og sluttede på 32, da sæsonen var omme. 
</p><p>
Og på den officielle kontinentale rangliste, der udarbejdes af Den 
Internationale Cykelunion, UCI, og som er afgørende for tildelingen af 
startpladser ved VM i USA i slutningen af september, sakker Danmark 
bekymrende agterud. 
</p><h3>
Avancement har betydet færre sejre 
</h3><p>
Når den danske position i begge disse sammenhænge er svækket i forhold til 
2014, skyldes det paradoksalt nok Cult Energys spændende og ganske 
vellykkede avancement til selskabet lige under de 17 hold med 
WorldfTeam-licens. 
</p><p><b class="ext-link">UDFORDRET:</b><a class="embeddedlink" href="http://politiken.dk/sport/cykling/ECE2624679/sejrsvant-dansker-paa-barskt-job-som-laerling/">Sejrsvant dansker på barskt job som 
lærling</a></p><p>
Sportschef Michael Skeldes tropper har hævdet sig pænt som Professional 
Continental Team og er efter de senest indkørte point nr. 10 af de 19 hold i 
denne 2. division. 
</p><p>
Men det forståelige ønske om at prøve kræfter på et mere udfordrende plan, har 
også betydet, at det er blevet væsentligt vanskeligere at vinde. 
</p><p><b class="ext-link">NEDTUR:</b><a class="embeddedlink" href="http://politiken.dk/sport/cykling/ECE2623677/bitter-skaebne-rammer-atter-tinkoff-saxo/">Bitter skæbne rammer atter Tinkoff-Saxo</a></p><p>
I midten af april sidste år havde Cult Energy de første fem – tre til Magnus 
Cort og en til Michael Carbel og Troels Vinther – af de i alt 17 sejre i 
hus, som blev registreret i 2014, og de fire var hentet i løb, som holdet 
ikke længere deltager i, fordi de befinder sig i den laveste kategori på 
terminslisten. 
</p><h3>
Har ni udlændinge i truppen 
</h3><p>
Cult Energy har klart demonstreret, at holdet kan begå sig i det skrappere 
selskab, men førstepladser er det altså endnu ikke blevet til. 
</p><p>
Og de point, der er indtjent i år, tæller ikke udelukkende til den danske 
konto i nationsregnskabet, eftersom ni af de 16 mand i truppen er 
udlændinge. 
</p><p><b class="ext-link">MODSTAND:</b><a class="embeddedlink" href="http://politiken.dk/sport/cykling/ECE2619331/20-aarig-dansk-debutant-til-skrap-eksamen-mod-verdensstjerner/">20-årig dansk debutant til skrap 
eksamen mod verdensstjerner</a></p><p>
Dog er Cult Energys topscorer fortsat dansk i Rasmus Guldhammers skikkelse, og 
han er også suverænt rytteren, der har leveret det største bidrag til 
Danmarks bestræbelser på at få så mange deltagere som muligt til VM. 
</p><h3>
Kan næppe hævde sig i WorldTour-sammenhæng 
</h3><p>
Her gælder fortsat det system, at de seks bedste nationer på den kontinentale, 
europæiske rangliste ved en opgørelse midt i august tildeles seks 
adgangskoirt, mens de efterfølgende må nøjes med tre. 
</p><p>
Og som situationen tegner sig lige nu, er der i allerhøjeste grad brug for 
dansk succes på den internationale scene i de kommende fire måneder, hvis 
den danske optræden i USA ikke kun skal komme til at omfatte tre aktører. 
</p><p>
Som vanligt opnår de 10 bedstre lande på WorldTour-ranglisten den maksimale 
kvote på ni startende. Her vil det være en anselig overraskels, hvis Danmark 
fra en aktuel placering som nr. 17 formår at blande sig. 
</p><p>
For Europas vedkommende er Spanien, Holland, Italien, Belgien, Storbritannien, 
Tyskland, Norge og Tjekkiet i øjeblikket blandt de 10, så de skal regnes 
fra, når de seks europæiske billetter skal uddeles. 
</p><h3>
Danmark kun nr. 8 på renset rangliste 
</h3><p>
Alligevel er Danmark i øjeblikket kun nr. 8 efter Frankrig, Rusland, 
Slovenien, Østrig, Portugal, Hviderusland og Polen på denne rensede 
opgørelse. 
</p><p>
UCI gør traditionelt status den 25. i hver måned, og siden den seneste, 25. 
marts, er der sket en udvikling, som ikke er i dansk favør. 
</p><p>
Ganske vist har Rasmus Guldhammer fordoblet sit pointtal til 80 med en 
femteplads i Volta Limburg Classicx, men i den periode har både Hviderusland 
og Polen, der er de nærmest foranliggende konkurrenter, ligeledes forbedret 
deres pointhøst markant, så det er virkelig ved at være på høje tid, at de 
danske ryttere tager for sig af retterne. 
</p><p>
De danskere, der hidtil har hentet point, er ud over Rasmus Guldhammer med 80, 
Michael Carbel med 32, Alexander Kamp (ColoQuick) med 16, Søren Kragh 
Andersen (Team Trefor-Blue Water) 16, Nicolai Brøchner (Riwal Platform) 10, 
Patrick Clausen (Team Trefofr-Blue Water) 6 og Asbjørn Kragh Andersen (Team 
Trefor-Blue Water) 5. 
</p><h3>
Dansk succes sidste år i Frankrig 
</h3><p>
Sidste år udviklede Tour du Loir-et-Cher sig til en succes for de danske 
deltagere med tre etapesejre – to til Guldhammer, der dengang repræsenterede 
Team Trefor-Blue Water og samlet blev nr. 4, og en til Troels Vinther – så 
det vil være særdeles velkomment med en gentagelse af den bedrift i det fem 
dage lange franske arrangement. 
</p><p class=" bl-elem">
Naturligvis også hvis det skulle lykkes Cult Energy at hævde sig i Brabantse 
Pijl, men her er de danske medvirkende Rasmus Guldhammer, Michael Reihs og 
Martin Mortensen oppe mod betydeligt mere kvalificeret modstand, end 
tilfældet er for landsmændene i Frankrig. 
</p>	
</div>

</div></body></html>
