---
layout:     post
title: 	    "Docker-containere hjælper Spotify med at holde styr på dine playlister"
post_author:	    Jesper Stein Sandal
post_date:	    Mon, 23 Feb 2015 15:03:41 +0000
post_site:	    www.version2.dk 
post_link:	    http://www.version2.dk/artikel/docker-containere-hjaelper-spotify-med-holde-styr-paa-dine-playlister-85062?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Datacentrene hos musik-streaming-tjenesten Spotify har fået en overhaling i løbet af det seneste år. Tjenesten er nemlig gået over til at anvende containerteknologien Docker for at udnytte serverkapaciteten mere effektivt. <a href="https://gigaom.com/2015/02/22/how-spotify-is-ahead-of-the-pack-in-using-containers/">Det skriver GigaOm</a>.</p>

<p>Docker er en container-teknologi, hvilket vil sige en variant af virtualisering, hvor den enkelte applikation kører i en virtuel container, men deler binære biblioteker og styresystem med andre applikationer i andre containere.</p>

<p>Dermed kan man spare en del overhead i forhold til virtuelle maskiner, især hvis der skal afvikles mange applikationer, som deler de samme biblioteker.</p>

<p>Spotify anvender nu Docker til afviklingen af mindst 57 af de services, der ligger bag selve streamingen. Det gælder eksempelvis de services, der står for at levere playlisterne til brugerne. I stedet for at Spotify-klienten skal hente billeder, musiknumre og beskrivelser fra databaserne, så kan disse services levere det samlede indhold til klienten.</p>

<p>Docker har et par år på bagen, men containere er stadig et relativt ubeskrevet blad uden for de helt store cloud-tjenester, som benytter dem. Det betyder også, at der lige nu er en bred vifte af de orchestration-værktøjer, som skal bruges til at starte containere op og administrere dem.</p>

<p>Spotify har således selv udviklet platformen Helios, mens Twitter står bag Mesos, og begge projekter er nu endt som open source, men er blot to ud af flere.</p>

<p><em>Du kan læse mere om containere, Docker og Mesos i <a href="http://www.version2.dk/artikel/version2-insight-naeste-boelge-til-effektivisering-af-datacenteret-docker-og-mesos-76933">Version2 Insight: Datacenter</a>.</em></p>
  </section></div></body></html>
