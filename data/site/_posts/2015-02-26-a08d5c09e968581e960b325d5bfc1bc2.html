---
layout:     post
title: 	    "Kendt britisk dirigent skal i fængsel for sexovergreb"
post_author:	    
post_date:	    Thu, 26 Feb 2015 15:01:52 +0100
post_site:	    politiken.dk 
post_link:	    http://politiken.dk/kultur/ECE2565115/kendt-britisk-dirigent-skal-i-faengsel-for-sexovergreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den kendte britiske musiker Philip Pickett skal 11 år i fængsel. 
</p><p>
Det siger en dom fra retten the Old Bailey i London, skriver The Independent. 
Dommen slår fast, at den verdenskendte specialist i tidlig musik i perioden 
1977 til 1984 mindst tre gange forgreb sig seksuelt på unge, kvindelige 
studerende. 
</p><p>
Overgrebene fandt sted i mørklagte, lydisolerede øvelokaler på The Guildhall 
School of Music &amp; Drama i London, hvor Philip Pickett underviste frem 
til midten af 1990'erne, inden han fortsatte karrieren som blandt andet 
kunstnerisk leder af Londons Southbank Centre og med en omfattende, 
international virksomhed som dirigent. 
</p><p>
Det var en anklage fra en kvinde om overgreb tilbage i 1978, der startede 
sagen mod Philip Pickett. I kølvandet på skandalen omkring den afdøde 
britiske tv-vært Jimmy Savile, der ligeledes har handlet om sexovergreb mod 
mindreårige, henvendte kvinden sig til politiet i Suffolk. De dirigerede 
hende videre til politiets specialenhed i London. 
</p><p><b class="ext-link">UNDERSØGELSE </b><a class="embeddedlink" href="http://politiken.dk/kultur/medier/ECE2186113/undersoegelse-bbc-vendte-det-blinde-oeje-til-tv-stjernes-sexmisbrug-af-boern/">BBC vendte det blinde øje til 
tv-stjernes sexmisbrug af børn</a></p><p>
Kvinden, der var 16 år på tidspunktet for overgrebet, forklarede, at Philip 
Pickett som hendes lærer havde opfordret hende til at tage en del af sit tøj 
af og lægge sig på gulvet for at de kunne arbejde med hendes vejrtrækning i 
forbindelse med blokfløjteundervisning. Herefter havde han forgrebet sig på 
hende. 
</p><h3>
Anklage havde ingen konsekvens 
</h3><p>
Dommen over Philip Pickett har ført til kritik af the Guildhall School of 
Music &amp; Drama, der dengang kun reagerede på en klage fra kvindens 
forældre ved at bede dem om at lade datteren søge undervisning et andet 
sted. Anklagen forhindrede ikke det britiske musikkonservatorium i året 
efter at tildele Philip Pickett et såkaldt fellowship for hans kunstneriske 
meritter. 
</p><p>
Guildhall School of Music &amp; Drama har hilst dommen velkommen med 
kommentaren: »Selv om disse begivenheder fandt sted for adskillige artier 
siden, gør det ikke choket mindre for os over, at en professional musiklærer 
på denne made kunne misbruge den tillid, skolen og dens studerende viste 
ham.« Guildhall forsikrer, at »robuste sikkerhedsprocedurer« er sat i værk 
for at sikre studerendes sikkerhed. 
</p><p class=" bl-elem">
Ved strafudmålingen lagde dommeren vægt på, at overgrebene havde fundet sted i 
aflåste, lydtætte rum, hvor ofrene ikke kunne høres, selv om de skreg. Den i 
dag 64-årige Philip Pickett har dirigeret flere gange i Danmark. Blandt 
andet koncerter med det Sjællands Symfoniorkester, der i dag hedder 
Copenhagen Phil. 
</p>	
</div>
</div></body></html>
