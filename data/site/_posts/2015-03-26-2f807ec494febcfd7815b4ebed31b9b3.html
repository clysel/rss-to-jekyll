---
layout:     post
title: 	    "Ung mand får to års fængsel for grov voldtægt på Amager"
post_author:	    
post_date:	    Thu, 26 Mar 2015 20:46:13 +0100
post_site:	    politiken.dk 
post_link:	    http://politiken.dk/indland/ECE2606009/ung-mand-faar-to-aars-faengsel-for-grov-voldtaegt-paa-amager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En tur i byen endte 13. september sidste år i et mareridt for en 20-årig 
kvinde, der blev overfaldet og slæbt ind i en baggård på Amager, hvor hun 
blev voldtaget.
</p><p>
Det har i dag resulteret i en dom på to års ubetinget fængsel til den 18-årige 
gerningsmand ved Københavns Byret.
</p><p>
»Det var det størrelsesniveau, jeg gik efter, så det er tilfredsstillende«, 
siger specialanklager Jakob Buch-Jepsen til Ritzau.
</p><h3>
Afviste tilnærmelser
</h3><p>
Det var tidligt om morgenen omkring klokken 05.30, at kvinden stod af bus 5A 
ved Amagerbrogade. Her blev hun antastet af den 18-årige mand.
</p><p>
»Han spørger hende, om hun har en cigaret. Det får han, og de taler lidt 
sammen«.
</p><p>
»Han spørger flere gange kvinden, om han må komme med op, og da hun gentagene 
gange afviser ham, bliver han voldsom og tager fat i hende«, sagde Jens 
Møller, vicepolitiinspektør ved Københavns Politi, dengang til Ritzau.
</p><p>
Manden greb fat i hende og trak hende ind i baggården, hvor han voldtog hende. 
Efter voldtægten stak han af ad Store Krog i retning væk fra Amagerbrogade.
</p><p class=" bl-elem">
Den 18-årige vil nu bruge 14 dage på at overveje, om han vil anke dommen.
</p>	
</div>
</div></body></html>
