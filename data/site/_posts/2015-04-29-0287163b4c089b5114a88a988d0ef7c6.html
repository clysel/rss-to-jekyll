---
layout:     post
title: 	    "Københavner, se hvornår du får hentet dit skrald"
post_author:	    
post_date:	    Wed, 29 Apr 2015 18:30:30 +0200
post_site:	    politiken.dk 
post_link:	    http://politiken.dk/forbrugogliv/boligogdesign/ECE2648648/koebenhavner-se-hvornaar-du-faar-hentet-dit-skrald/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Oven på strejken blandt de københavnske renovationsarbejdere bliver der nu sat 
skub på arbejdet med at få fjernet især det husholdningsaffald, der har 
hobet sig op siden strejkens begyndelse. 
</p><p>
Og det indebærer, at der arbejdes torsdag, fredag, som både er Store Bededag 
og 1. maj og lørdag den 2. maj er der indsat ekstra mandskab. 
</p><p>
Siden mandag i sidste uge har 350 skraldemænd fra København strejket. Den 
overenskomststridige arbejdsnedlæggelse skyldes uenighed i forhandlingerne 
mellem de skraldemænd, der i dag er ansat hos M. Larsen Vognmandsfirma, og 
deres kommende arbejdsgiver City Renovation, som den 1. maj overtager 
kontrakterne på Østerbro og Nørrebro fra M. Larsen. 
</p><p><b class="ext-link">LÆS</b><a class="embeddedlink" href="http://politiken.dk/forbrugogliv/forbrug/ECE2646267/konflikt-guide-du-maa-ikke-selv-aflevere-skraldet-andre-steder/">Konflikt-guide: Du må ikke selv aflevere 
skraldet andre steder</a></p><p>
De 580.000 københavnere, som har været berørt af strejken, kan se frem til, at 
deres affald bliver fjernet inden for en uge, men meget tyder på, at det 
kommer til at gå hurtigere. 
</p><p>
Skraldemændene vil nemlig i de næste dage arbejde ekstra for at få afhentet så 
meget dagrenovation som muligt inden weekenden. 
</p><p>
Dagrenovationen bliver prioriteret af hensyn til hygiejne og lugt. De 
ejendomme, der ikke har fået tømt i længst tid, vil også blive prioriteret. 
Derfor kan tømning af andre typer affald end husholdningsaffaldet blive 
udskudt til senere, fortæller Københavns Kommune. 
</p><p>
På kommunens hjemmeside kan du se, hvornår det nu er planlagt, at din 
skraldecontainer bliver tømt. 
</p><p><b class="ext-link">LINK:</b><a class=" bl-elem" href="http://www.kk.dk/affald" target="_blank">Affald i 
København</a></p><p>
Gå ind på ovenstående link og find din bolig. Ifølge Københavns Kommune er 
afhentningstidspunkterne for hver enkelt ejendom nu opdateret, så man kan 
stole på det resultat, der vises. 
</p><p class=" bl-elem">
»Vi er godt tilfredse med, at skraldemændene nu giver den en ekstra skalle. 
Vores håb er, at de er nået rigtig langt med indsamlingen inden weekenden«, 
siger Jens Purup, der er enhedschef i Center for Affald og Genbrug i 
Københavns Kommunes Teknik- og Miljøforvaltning. 
</p>	
</div>

</div></body></html>
