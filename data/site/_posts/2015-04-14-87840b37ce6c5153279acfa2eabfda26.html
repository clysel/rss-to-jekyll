---
layout:     post
title: 	    "USA-eventyr: Hold ferie med huset på ryggen"
post_author:	    
post_date:	    Tue, 14 Apr 2015 06:00:33 +0200
post_site:	    politiken.dk 
post_link:	    http://politiken.dk/rejser/nyheder/bilferie/ECE2596282/usa-eventyr-hold-ferie-med-huset-paa-ryggen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det koster leje af motorhome</h4>
<div class="fakta-body" data-buildingblock="embedded_factboxlink">
<p>
Størrelsen på motorhomes – eller RV’s – i USA måles typisk i fod. 30 fod er 10 
meter, og 19 fod er lidt over 6 meter. Vi har tjekket priser hos danske FDM 
Travel og amerikanske El Monte RV Rental i ugen 11.-18. juli i Los Angeles 
og Orlando i Florida. 
</p><p><a class=" bl-elem" target="_blank" href="http://www.fdm-travel.dk/?gclid=CjwKEAjwiq-oBRC9gvHCsvDdn2cSJACV3DFREB0KAcLsTcQCrJ9HyktPJ3ss5znshldpOleCYsxFEBoCsSvw_wcB">FDM 
Travel: </a></p><ul><li>19 fod, Los Angeles, ubegrænset km: 15.300 kroner</li><li>30 fod, Los Angeles, 800 km: 17.100 kroner </li><li>19 fod, Miami, ubegrænset km: 8.500 kroner </li><li class=" bl-elem">30 fod, Miami, 800 km, 9.000 kroner</li></ul><p><a class=" bl-elem" target="_blank" href="http://elmonterv.co.uk/?gclid=CjwKEAjwiq-oBRC9gvHCsvDdn2cSJACV3DFRHvFRj0EaduCgkFNg07QTWCbwrjVNWMWutPiRkHwMqhoCc_Hw_wcB">El 
Monte Rv Rental:</a></p><ul><li>22 fod, Los Angeles, 800 km: 18.500 kroner </li><li>31 fod, Los Angeles, 800 km: 23.500 kroner </li><li>22 fod, Miama, 800 km: 12.500 kroner </li><li class=" bl-elem">31 fod, Miama, 800 km: 18.500 kroner </li></ul><p>
Tip: Nogle filialer af supermarkeds-kæden <a target="_blank" href="http://www.walmartatlas.com/rv-parking-at-walmart/">Walmart</a> 
tillader gratis parkering natten over. Spørg dog altid om lov først. 
</p><p/><p/><p class=" bl-elem"/>
</div>
</div><p>
Tænd op i grillen, og hent de kolde øl fra køleskabet. Tag plads i 
campingstolene, og nyd duften fra fyrretræerne og udsigten til bjergtoppene. 
</p><p>
Sådan kan dagen afsluttes på en USA-ferie, hvis man vælger et selvkørende 
hotel. På ’dansk’ vil man kalde køretøjet for en autocamper. Det udtryk 
forstår amerikanerne muligvis ikke, så derfor er det bedre at forklare, at 
man er kørende i en RV – det står for ’recreational vehicle’ eller 
fritidskøretøj. 
</p><p>
Det er en ferieform med mange fordele, for man kan finde overnatningssteder, 
der er mere spændende end et motel. Men det er også dyrt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/hoteller/ECE2528607/hoteltjek-bo-nostalgisk-taet-paa-populaer-usa-park/">Hoteltjek: Bo nostalgisk tæt 
på populær USA-park</a></p><p>
En uge i en RV af stor størrelse på 30 fod koster hos f.eks. FDM Travel 17.000 
kroner med 800 kilometer med i prisen. De 800 kilometer vil ret præcist 
dække en tur fra Los Angeles til Grand Canyon, men man skal jo også retur, 
og ekstra kilometer driver regningen endnu højere op. 
</p><p>
Derfor gør man klogt at i regne grundigt på afstandene, inden man planlægger 
ferie i et motorhome i USA. 
</p><h3>
10 meter lange 
</h3><p>
Med dansk kørekort er det tilladt at køre den nævnte RV med en længde på 30 
fod – eller 10 meter. 
</p><p>
Man skal bare gøre sig klart, at det er et seriøst stort køretøj, og der kan 
mange steder være lidt snæver plads på parkeringspladser og på 
tankstationer. 
</p><p>
Besøg på tankstationen vil også være en ret hyppig affære. Godt nok kan en 
stor RV have en benzintank på omkring 100 liter, men de største versioner 
kører formentlig heller ikke meget mere end fire km per liter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2331656/rejseguide-usa-saadan-begaar-du-dig-i-trafikken/">Rejseguide USA: Sådan begår du 
dig i trafikken</a></p><p>
Det kan være en trøst, at benzinen for tiden koster op til 5 kroner per liter 
i USA. Prisen svinger fra stat, og Californien hører til de dyreste stater, 
når det gælder benzin. 
</p><p>
Benzinprisen i Californien ligger netop nu på 2,70 dollars for en gallon (3,8 
liter) eller ca. fem kroner per liter. Florida er noget billigere. Her 
koster en gallon 2,20 dollars, hvilket svarer til en literpris på ca. 4,10 
kroner. 
</p><h3>
Overnatning koster også 
</h3><p>
Godt nok kører man med sit eget hotel på ryggen, men man skal som regel betale 
for at parkere hotellet om natten. 
</p><p>
Man kan finde lejrpladser hos KOA, som trods ’k’-et står for Campgrounds of 
America. Her får man strøm, vand og nogle gange wifi på lejrpladsen, og et 
par stikprøver viser, at det koster 60 dollars (ca. 420 kroner) per nat at 
rulle sit motorhome ind til overnatning hos KOA. 
</p><p>
Generelt må man ikke overnatte i et motorhome på f.eks. parkeringspladser 
eller langs vejen. Rejsesitet Tripadvisor har en række gode råd: 
</p><p>
»Man kan overnatte gratis på rastepladser for lastvogne, truck stops. Men 
spørg altid, om det er o.k. Kasinoer i indianerreservater tilbyder ofte 
gratis parkering, også selv om man ikke bor på kasinoet. På nogle 
rastepladser langs motorveje er det tilladt at overnatte. Der er forskellige 
regler i de enkelte stater«, lyder det fra Tripadvisor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2331586/rejseguide-til-usa-saadan-finder-du-bedst-et-sted-at-bo/">Rejseguide til USA: Sådan 
finder du bedst et sted at bo</a></p><p>
Et skilt med »No camping« vil også omfatte motorhomes. Der findes en del 
gratis lejrpladser, men de ligger sjældent i egentlige turistområder, og man 
skal være indstillet på, at der ikke altid er faciliteter som strøm, bad og 
toilet, og der heller ikke altid vagter på området. 
</p><p>
Ved leje af et motorhome kan man vælge at gå direkte til den amerikanske 
udbyder, eller man kan vælge at lade et dansk rejsebureau tage sig af 
opgaven. Det er ikke nødvendigvis billigere at gå direkte til et amerikansk 
firma. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/_____Intet_navn_____922332y.jpg" alt="" border="0"/><span class="caption"><span class="f-img-caption">Myldretid. 
</span>Det kan være svært at finde et sted at parkere sit motorhome inde i Yosemite-parken. Foto: Allan Graubæk</span></span></p><p>
I vores pristjek har vi bl.a. set, hvad rejsebureauet FDM Travel kan tilbyde. 
Det danske bureau er i nogle tilfælde billigere end amerikanske udbydere. 
</p><p>
»Vi har så gode aftaler med leverandørerne af motorhomes i USA, at vi er i 
stand til at sælge til priser, der ligger i niveau eller under deres egne 
udsalgspriser«, siger Jan Lockhart, administrerede direktør for FDM Travel, 
som samarbejder med Cruise America, når det gælder motorhomes i USA. 
</p><p>
En normal udlejningsbil i USA har som regel ubegrænset antal kilometer med i 
prisen. Sådan er det ikke altid med et motorhome. De små modeller, som dog 
trods alt er seks meter lange, har vi i flere tilfælde set med ubegrænset 
kilometerantal, men til de større modeller køber man typisk pakker a 800 km. 
</p><p>
Tjek også priser og forhold for forsikring, sengetøj, køkkengrej, og hvad der 
ellers hører til livet i et motorhome. 
</p><p class=" bl-elem">
I faktaboksen har vi tjekket priser i højsæsonen i juli. I november 
styrtdykker prisen, f.eks. til 400 dollars eller ca. 3.000 kroner for en 
uges leje i Los Angeles. 
</p>	
</div>

</div></body></html>
