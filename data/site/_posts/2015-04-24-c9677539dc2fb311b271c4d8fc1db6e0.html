---
layout:     post
title: 	    "Her kan du blive begravet i skoven"
post_author:	    
post_date:	    Fri, 24 Apr 2015 20:40:00 +0200
post_site:	    politiken.dk 
post_link:	    http://politiken.dk/forbrugogliv/livsstil/ECE2641735/her-kan-du-blive-begravet-i-skoven/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige her midt i foråret kan man snildt forstå, at Danmarks eneste 
skovbegravelsesplads er blevet endnu mere populær end ventet: 
</p><p>
Et hvidt tæppe af anemoner breder sig i en lysning – med lidt gul anemone og 
lilla skovviol i kanterne. 
</p><p>
Rundt om står gamle, knortede egetræer, der godt kan leve i flere hundrede år 
endnu – og bøge, der er få dage fra at eksplodere i grønt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2452959/den-sidste-koeretur-kan-foregaa-paa-ladcykel-eller-motorcykel/">Den sidste køretur kan foregå 
på ladcykel eller motorcykel</a><b/></p><p>
På jorden ligger døde grene og stammer, hvor insekter kan formere sig og skabe 
nyt liv, både for dem selv og for andre dyr og planter. 
</p><p>
»Det er selvfølgelig livets henfald og genopståen, vi prøver at illustrere her 
– med en skov, der stort set passer sig selv«, forklarer Rasmus Dalhoff 
Skaar, teamleder i Odense Kommunes afdeling for Park og Kirkegårdsdrift. 
</p><p>
Nede under det 10.000 kvadratmeter næsten uberørte område i Kohaveskoven 
sydøst for Odense by ligger allerede 30 danskere. Det er dobbelt så mange, 
som Dalhoff Skaar og andre involverede forventede, da pladsen åbnede i marts 
i fjor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2274315/flere-begraves-uden-om-kirken/">Flere begraves uden om kirken</a></p><p>
Her er ingen gravsten, mindeplader eller andre markeringer af, hvor de 
jordiske rester præcis ligger. Dels fordi her skal være så uforstyrret og 
skovagtigt som muligt, dels fordi det kunne skade det ret mangfoldige dyre- 
og planteliv. 
</p><p>
Kommunens folk sætter blot urnen ned på et sted, der er og forbliver hemmeligt 
– medmindre de efterladte senere finder papirer, der viser, at den døde 
reelt ikke ønskede at blive begravet i en skov. I så fald finder man urnen 
igen ved hjælp af et sindrigt system med målepunkter ud fra de gamle ege. 
</p><p>
Kommunen vil heller ikke kontakte pårørende, så Politiken kan høre, hvorfor 
deres kære endte lige netop her – man »vil ikke vil risikere at støde de 
efterladte«. Men Rasmus Dalhoff Skaar fortæller, at der har været tre typer 
af bevæggrunde: 
</p><p>
»Der er enkelte ateister, der bare ikke har villet ende i indviet jord. Så er 
der nogle lokale, der er vokset op i nærheden og måske har leget i skoven 
som barn. Men de fleste pårørende siger, at den døde bare har givet udtryk 
for, at han eller hun godt har villet ligge i naturen – og at kirkegården 
med det tætklippede græs og de stedsegrønne planter er for velpasset«, siger 
han. 
</p><p>
Dalhoff Skaar angiver sin afdelings opbygning – med park, skov og kirkegårde 
samlet under én hat – som en af forklaringerne på, at det var Odense, der 
kom først herhjemme med skovbegravelser. 
</p><h3>
Lovligt siden 2008 
</h3><p>
Det var foreningen Løvfald – anført af pensionist, tidligere direktør for Sæby 
Fiskeindustri Preben Dalgaard – der fra 2004 løb Kirkeministeriet og 
Folketinget på dørene i forsøget på at få det offentlige til også at tilbyde 
denne form for sidste hvilested. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2497081/forbrugerraadet-advarer-mod-begravelsesopsparinger/">Forbrugerrådet advarer mod 
begravelsesopsparinger</a></p><p>
Dalgaard vidste, at skovbegravelser var et tilbud i blandt andet Tyskland, 
England, Holland og Schweiz. 
</p><p>
Daværende kirkeminister Bertel Haarder (V) sagde i første omgang nej med 
henvisning til forarbejderne til begravelsesloven fra 1949. 
</p><p>
Så havde Dalsgaard mere held med Socialdemokratiet, der stillede et 
lovforslag, som blev gennemført i 2008 – af et næsten enigt folketing, hvor 
kun Dansk Folkeparti undlod at stemme. 
</p><p>
Det var dog svært at finde en kommune, der ville lægge jord til – formentlig 
fordi der skal bruges rigtig mange mandskabstimer på at finde et egnet sted, 
udarbejde tillæg til kommuneplanen, tinglyse og så videre. 
</p><p>
For eksempel var både Frederikshavn og Hedensted kommuner interesserede, men 
endte med at sige nej. 
</p><p>
I Odense blev et par embedsmænd derimod enige om, at det passede godt til 
kommunens erklærede politik om at ville have mange tilbud på hylderne – ikke 
kun i livet, men også i døden. Her findes således også en muslimsk og en 
asa-gravplads – altså til dem, der tror på de gamle nordiske guder. 
</p><h3>
Tager imod fra hele landet 
</h3><p>
Kommunen havde i forvejen ret meget skov, så man behøvede ikke at lave aftale 
med en privat skovejer. Og så var der villighed til at afsætte en 
medarbejder til de 4-5 ugers formelt arbejde – og til alt det praktiske 
arbejde, som Rasmus Dalhoff Skaar og hans kolleger siden har udført. 
</p><p>
»For eksempel har vi sat den her bænk op, så pårørende kan sidde i fred og ro 
og være tæt på stedet«, siger han – og får så pludselig øje på noget oppe i 
et egetræ. 
</p><p>
»Og så kan jeg se, at vi skal ud og skære den der enke ned«, siger han og 
peger på en gren, der ser meget skrøbelig ud. 
</p><p><i class=" bl-elem">Enke?</i></p><p>
»Ja, det kaldte man det i skovbruget i gamle dage. Det var sådan en, der kunne 
gøre en skovarbejderkone til enke, hvis den faldt ned«, siger han og 
fortæller Politikens fotograf, at han skal gå i en stor bue uden om det træ. 
</p><p>
Prisen på en skovbegravelse er den samme som for en urnenedsættelse i en 
fællesgrav. Herude på skovarealet kan ligge 750 urner – der efterhånden også 
bliver ét med naturen, da de er udført i biologisk nedbrydeligt materiale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2151456/ny-trend-knaldroed-kiste-til-jul-kyllingegul-til-paaske/">Ny trend: Knaldrød kiste til 
jul, kyllingegul til påske</a></p><p>
Esbjerg og Rebild kommuner har de seneste par år talt en del om også at få en 
skovbegravelsesplads – i Esbjerg har en gruppe borgere opfordret til det, og 
i Rebild gik SF til valg på det. Men foreløbig er det ikke lykkedes at få de 
fysiske rammer, forvaltningen og politikerne til at spille tilstrækkeligt 
sammen. 
</p><p>
»Men indtil videre er man da velkommen her. Vi tager imod folk fra hele 
landet«, siger Rasmus Dalhoff Skaar. Vel vidende, at han kan komme til at 
udvide begravelsespladsen tidligere end planlagt. 
</p><p class=" bl-elem">
Men det formelle er gjort klart, så Odense kan skabe yderligere 10.000 
kvadratmeter med gamle ege, døde grene og nye skud. 
</p>	
</div>

</div></body></html>
