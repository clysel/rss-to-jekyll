---
layout:     post
title: 	    "Nøgternheden samler sig som et eksistentielt kuldenedfald i skilsmisseroman"
post_author:	    
post_date:	    Fri, 13 Mar 2015 14:34:03 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2585756/noegternheden-samler-sig-som-et-eksistentielt-kuldenedfald-i-skilsmisseroman/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
</div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Som kendere af forfatterskabet ved, er det ikke kernefamilien, der er lykken hos Holst</p>

</blockquote>
</div><p>
Laura, Sanne, Kaya. Ingen af Kamilla Hega Holsts hovedpersoner deler navn med 
forfatteren, ingen af dem gør åbenlyst krav på en rolle som virkelighedens 
repræsentant. Alligevel mærker man dokumentaristens tilstedeværelse i 
forfatterens tredje roman, ’På træk’. Ikke som i den forrige roman, ’Sort’ 
(2012), hvor blandingen af sort-hvide fotografier, breve og sygejournaler 
gav bogen et dokulækkert look, og hvor brugen af det tilsyneladende 
autentiske materiale fik læseren til at hoppe med på fup eller fakta-legen. 
</p><p>
Nej, i ’På træk’ mærker man snarere registrantens informative og forsøgsvis 
neutrale blik på det sexturistede Thailand, som halvdelen af bogen foregår 
i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2584403/kernefamilien-skildret-som-katastrofe-er-kriselitteratur-i-ren-form/">Kernefamilien skildret som 
katastrofe er kriselitteratur i ren form</a></p><p>
Foruden et materialegenbrug, der leder tankerne i retning af en virkelig 
afsenderinstans, der ligesom i ’Sort’ rumsterer rundt med skrammerne efter 
et alvorligt sygdomsforløb i familien, og som bruger sin egen 
forfattermetier som rammefortælling: Den fiktive forfatter Kaya skriver 
eksempelvis på »en kærlighedshistorie«, hvilket sjovt nok er titlen på 
Kamilla Hega Holsts egen debutroman. 
</p><h3>
Romanens liv på egne præmisser
</h3><p>
Disse virkelighedsreferencer påvirker reelt kun læsningen, når man tager sig 
selv i at gå ind og redigere en formodet virkelighed på forfatterens vegne: 
Den afstikker til oldeforældrene Pip og Basse i Bredgade, den ville jeg have 
skåret væk. Eller: Hvorfor introducere en søster eller en stedmor, hvis de 
alligevel forbliver perifere papfigurer? Skylder forfatteren nogen noget, et 
eftermæle i litteraturen, f.eks.? Hvilket i virkeligheden handler om 
romanens liv på egne præmisser. 
</p><p>
Men så. I onsdags bragte Politiken en Kronik med titlen ’Jeg er ikke 
forpligtet over for virkeligheden’, skrevet af Kamilla Hega Holst. Som det 
ofte er med den slags titler, handler teksten formentlig om det stik 
modsatte, om en forfatter, der forsøger at komme sårede og sure 
telefonopkald fra pårørende i forkøbet inden udgivelsen af hendes bog. Fordi 
hun føler sig »helt vildt« forpligtet af den virkelighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2582030/hvad-laver-morfar-i-pattaya/">Hvad laver morfar i Pattaya?</a></p><p>
Skal man overhovedet læse Kroniken eller blive i romanens svævende frirum? 
Bidrager al den snak (Knausgård, Beck-Nielsen, Janne Teller) om autobiografi 
og forfatterens etiske ansvar med noget til den intime dialog bog og læser 
imellem?
</p><p>
To spor løber gennem ’På træk’, det ene følger den jegfortællende Kaya på 
rejse til Thailand, hvor hun besøger sin morfar, og et andet, hvor Kayas 
skilsmissehistorie optrævles i tredjeperson ental, datid. 
</p><p>
Som kendere af forfatterskabet ved, er det ikke kernefamilien, der er lykken 
hos Holst, selv om der avles børn og holdes middagsselskaber i tapper mimen: 
»Som par fungerede Kaya og Carsten bedst med publikum på. De havde ofte 
gæster«.
</p><p>
To børn og en del utroskab senere står Kaya med en marginaliseret moderrolle, 
en plaget kunstnerøkonomi, en diskusprolaps, mærket af »årene uden at blive 
rørt ved«. Det er denne krop, der lander i det varme Pattaya, hvor hænder 
flokkes om at servicere, massere, gnubbe og gnide. »Two hundred baht«. Jo, 
kærlighed koster.
</p><h3>
Uden om fordomme og klicheer
</h3><p>
Kamilla Hega Holst styrer elegant uden om fordomme og klicheer i sin 
beskrivelse af Pattaya og af den 87-årige morfar, der stadig prøver at ordne 
familiens verdenssituation med sin svindende formue, den vildt fægtende stok 
og skønne filmreplikker som: »We have to get you out of Denmark«. Hun 
konstaterer blot ufærdige hotelbyggerier, lugten af brændt affald, 
tilstoppede afløb, seksuelle handler på vej i elevatoren og så videre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2578361/koenskritiske-soendergaard-er-solo-mod-systemet/">Kønskritiske Søndergaard er 
'Solo' mod Systemet</a></p><p>
Alligevel samler denne nøgternhed sig som et eksistentielt kuldenedfald hen 
over siderne med små sprækker af paradoksal fascination. Som udsigten fra 
morfars balkon: »Himlen er fuld af solskoldede kroppe. De hænger i 
faldskærme i snore efter speedbåde«. 
</p><p>
Mens Kaya undervejs vælter sig i ydmygende utroskabssex og hengiver sig til en 
midaldrende fuldemandsliderlighed så grim, at man har svært ved at stå 
scenen igennem, holder forfatteren igen med at snage i morfaderens forhold 
til den meget yngre thaikvinde Mali. Relationen skildres med en tilbageholdt 
interesse, som til gengæld pirrer læserens nysgerrighed. For hvor intime er 
de egentlig? Hvorfor kalder hun ham ’Dad’, og hvordan er den økonomiske 
relation helt nøjagtigt? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2575929/roman-om-bitter-bedstefar-vinder-paa-skildringerne-af-dagliglivet/">Roman om bitter bedstefar 
vinder på skildringerne af dagliglivet</a></p><p>
Selv om jeg principielt er ligeglad med, om den biografiske forfatter har en 
morfar i Thailand, og om den voldsomme skilsmisse med dens lag ef utroskab 
er <i>based on af true story, </i>læser jeg selvfølgelig Kroniken. Som <i>er</i> 
fint forklarende, en art <i>damage control </i>i forhold til Kamilla Hega 
Holsts familie. 
</p><p class=" bl-elem">
Blot generer det, at det sympatiske hensyn til virkeligheden flere steder i 
romanen mærkes som små tilføjelser eller udeladelser på bekostning af en 
frugtbar nådesløshed, en fornemmelse, Kroniken irriterende nok forstærker. 
Selv om jeg selvfølgelig ikke aner, om Pip og Basse fra Bredgade <i>er </i>virkelige 
slægtninge eller forfatterens pure opspind. 
</p>	
</div>
</div></body></html>
