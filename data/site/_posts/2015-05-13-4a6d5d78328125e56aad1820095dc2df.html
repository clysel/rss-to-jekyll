---
layout:     post
title: 	    "Nu hoster Facebook indhold direkte i brugerens nyheds-feed"
post_author:	    Adam Fribo
post_date:	    Wed, 13 May 2015 11:45:39 +0000
post_site:	    www.version2.dk 
post_link:	    http://www.version2.dk/artikel/nu-hoster-facebook-indhold-direkte-i-brugerens-nyheds-feed-185477?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Hvis du bruger Facebooks iPhone-app, så kan du nu tilgå artikler fra aviser og magasiner direkte i dit nyheds-feed.</p>

<p>Det skriver <a href="http://techcrunch.com/2015/05/12/facebook-instant-articles/">TechCrunch</a>.</p>

<p>Facebook har lanceret den nye funktion under navnet "Instant Articles", og idéen er at gøre det hurtigere at indlæse de artikler, der dukker op i brugerens feed. Helt konkret vil en "instant article" figurere i feedet i form af et coverbillede, som udgiveren designer. Når brugeren klikker på det, er det ikke længere nødvendigt at vente på, at en given browser åbner et seperat vindue og indlæser artiklen. I stedet kan den læses direkte i Facebook-applikationen, og ifølge techcrunchs test indlæser artikler på mindre end et sekund.</p>



<p>Udgivere kan også indlejre kort og tweets, ligesom Instant Article indeholder muligheden for automatiske, zoombare videoer, der slukker lyden, når brugeren scroller videre.</p>

<p>Facebook kræver ikke del i indtægterne fra de reklamer, som udgiveren sælger til en Instant Article, og hvis Facebook sælger reklamen koster det 30 procent. Facebook oplyser, at Instant Article-artikler ikke bliver prioriteret højere end andre artikler af virksomhedens algoritme, og at funktionen er kompatibel med værktøjer til trafikmåling som Google Analytics.</p>

<p>The New York Times, Buzzfeed og National Geographic er blandt de udgivere, der allerede er klar på tjenesten.</p>


  </section>

      </div></body></html>
