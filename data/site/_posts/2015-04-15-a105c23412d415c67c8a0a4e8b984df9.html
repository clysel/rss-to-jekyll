---
layout:     post
title: 	    "Medier: Vestager vil annoncere EU-anklager mod Google i dag"
post_author:	    Martin Bernth
post_date:	    Wed, 15 Apr 2015 06:31:57 +0000
post_site:	    www.version2.dk 
post_link:	    http://www.version2.dk/artikel/medier-vestager-vil-annoncere-eu-anklager-mod-google-i-dag-141928?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Onsdag morgen skriver både den engelske avis Financial Times og amerikanske Wall Street Journal, at EU’s konkurrencekommissær, Margrethe Vestager, ved middagstid vil offentliggøre sin beslutning om at rejse en sag mod Google for at have misbrugt sin dominerende markedsposition til at kvæle konkurrence, <a href="http://www.reuters.com/article/2015/04/14/us-google-eu-idUSKBN0N523Q20150414">skriver nyhedsbureauet Reuters.</a></p>



<p>Ifølge Financial Times skal Margrethe Vestager allerede have taget beslutningen i samarbejde med Kommissionsformanden Jean-Claude Juncker tirsdag om at gå videre med restforfølgelsen af Google. Onsdag morgen informeres de øvrige EU-ledere, inden det forventes, at Vestager vil fortælle nyheden til verdenspressen, skriver Financial Times.</p>



<p>Forlydenderne er endnu meget på rygtebasis og har floreret i forskellige medier siden tirsdag aften. Hvad der dog vides er, at Vestager senere på dagen flyver til USA for at deltage i en konference om netop konkurrencespørgsmål.</p>



<p>Flere kilder, som Reuters har talt med, afviser dog, at en klar udmeldning vil komme fra kommissæren allerede i dag, da det juridiske papirarbejde endnu forventes at tage måneder. Hvis Google ender med at blive dømt kan EU sanktionere firmaet med en bøde på over 40 milliarder.</p>
  </section>

      </div></body></html>
