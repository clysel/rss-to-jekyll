---
layout:     post
title: 	    "DF vil kopiere Australien: Stop både og sejl flygtninge retur"
post_author:	    
post_date:	    Tue, 21 Apr 2015 13:04:05 +0200
post_site:	    politiken.dk 
post_link:	    http://politiken.dk/indland/politik/ECE2636808/df-vil-kopiere-australien-stop-baade-og-sejl-flygtninge-retur/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når den australske premierminister, Tony Abbot, opfordrer de europæiske ledere 
til at kopiere Australiens tilgang til bådflygtninge, bør EU og under alle 
omstændigheder Danmark overveje det. 
</p><p>
Det mener Dansk Folkeparti. 
</p><p>
»Jeg synes, det er tankevækkende, at mens EU bliver ved med at diskutere, 
hvordan vi med udgangspunkt i det eksisterende system kan gøre noget, så er 
den australske premierminister ude og sige 'kig på, hvad vi gør'«, siger 
udlædningeordfører Martin Henriksen (DF) og tilføjer: 
</p><p>
»Man burde sende en delegation i hvert fald fra det danske folketing med 
politikere og embedsmænd til Australien, og så tror jeg gerne, de vil snakke 
med os om hvordan man kan gøre de«. 
</p><h3>
Premierminister: Kun en måde 
</h3><p>
Det var til nyhedsbureauet Associated Presse, Tony Abbot i morges kom med sin 
anbefaling. 
</p><p>
»Den eneste måde, man kan stoppe dødsfaldene, er i virkeligheden ved at stoppe 
bådene«, forklarede Abbot med henvisning til, at Australiens praksis er at 
tvinge både med flygtninge tilbage til det land, som de er stævnet ud fra - 
typisk Indonesien. 
</p><p>
Senest har det vakt kritik fra FN, at de australske myndigheder har sendt en 
bådfuld vietnamesiske flygtnige tilbage til Vietnam, efter at de australsle 
myndigheder angiveligt havde foretaget en asylretlig sagsbehandling til søs. 
Ifølge FN er det tvivlsomt, om en asylsagsbehandling til søs kan leve op til 
de gældende procedurer. 
</p><h3>
Man forhandler ikke i pressen 
</h3><p><i class=" bl-elem">Martin Henriksen, skal man vende bådene rundt og sige, »I kommer ikke i 
land, vi sejler jer tilbage«?</i></p><p>
»Ja, det synes jeg, man skulle gøre. Og så skal man på sigt kigge på at 
etablere centre i udlandet, meget gerne i nærområderne«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_europa/ECE2635977/lidegaard-danmark-vil-betale-mere-til-indsatsen-i-middelhavet/">Lidegaard: Danmark vil betale 
mere til indsatsen i Middelhavet</a></p><p><i class=" bl-elem">Det med centre i nærområderne har I foreslået før, og der fastslog de 
lande, der kunne være relevante, at de siger »nej tak, vi har rigeligt med 
flygtninge i forvejen«.
</i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/_bningsdebat_i_Folk_929856w.jpg" alt="" border="0"/><span class="caption"><span class="f-img-caption">Martin 
</span>Henriksen (DF) vil kopiere Australien og vende flygtningebådene om.</span></span></p><p>
»Sådanne forhandlinger skal jo foregå på regeringsniveau og ikke i pressen. 
Enhver fornuftig repræsentant fra et andet land, der bliver stillet sådan et 
spørgsmål fra en jorunalist, vil selvfølgelig have en meget skeptisk 
indgangsvinkel til det. Fordi det er noget, man skal forhandle om og man 
starter ikke en forhandlingssitustion ved at råbe »ja««. 
</p><p><i class=" bl-elem">Og du tror at hvis man har en stor check til dem…</i></p><p>
»Det, vil jeg ikke afvise, kunne være en mulighed. Jeg synes, det vil være 
fjollet ikke at gøre forsøget. Jeg tror, vi på den måde kan gøre noget godt 
for sammenhængskraften i Danmark og faktisk også på sigt lave et system, der 
gør, at vi sparer penge herhjemme, som også vil gøre, at vi hjælper flere i 
nærområderne«. 
</p><h3>
Konventioner kan opsiges 
</h3><p><i class=" bl-elem">FN’s flygtningeorganisation er jo kritiske over for det Australien gør - 
skal vi blæse på det?</i></p><p>
»Vi skal gøre det, som vi vurderer, er bedst for Danmark, og samtidig skal vi 
finde en ballancegang, så vi hjælper folk, der reelt er i nød. At FN, Dansk 
Flygtningehjælp, Amnesty og Radikale Venstre, og hvem det ellers kan være, 
forsvarer det eksisterende system, giver jo meget god mening. De er jo i høj 
grad en del af det system. Der er jo en kæmpe flygtningeindustri omkring det 
her, som er bygget op om det asylsystem der er nu. Og det er klart, at når 
man foreslår at lave det om, er der mange, der lige skal finde ud af hvilket 
ben, de skal stå på«, siger Martin Henriksen, der ikke mener, at det behøver 
være i strid med eksemplevis FN's flygtningekonvention. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2636024/analyse-eu-vrider-haender-over-middelhavets-kirkegaard/">Analyse: EU vrider hænder over 
Middelhavets kirkegård</a></p><p>
»Jeg tror godt, det kan rummes inden for. For det er stadig spørgsmålet om at 
hjælpe folk, der er reelle flygtninge. Ikke ved at give opholdstilladelse 
til Danmark, men ved at hjælpe dem i udlandet på centre, når vi har fået 
omlagt asylpolitikken. Men hvis det ikke kan rummes inden for konventionen, 
så er der jo mulighed for at tage forbehold og i yderste konsekvens opsige 
en konvention. Hvis en konvention forhindrer en i at gøre det, man mener er 
det rigtige, så må det jo i sidste ende være det nationale demokrati, der er 
det afgørende«. 
</p><h3>
Andre hensyn at tage end konventioner 
</h3><p><i class=" bl-elem">Er pointen med konventioner ikke, at det er fællesregler, som alle lande 
lever op til – at det er en selvstændig pointe, at man efterlever 
konventionen?</i></p><p>
»Jo, det er en selvstændig pointe, men der er også andre hensyn at tage her i 
livet«. 
</p><p><i class=" bl-elem">Har alle, der søger asyl ikke ret til at få deres sag behandlet, hvis man 
bliver samlet op af EU?</i></p><div class="art-quote article-box">
<p class="quote"/>
<blockquote>
<p class="quote-txt">
Vi skal gøre det, som vi vurderer, er bedst for Danmark,
</p>
<p class="sender">
Martin Henriksen 
</p>
</blockquote>
</div><p/><p>
»Det mener jeg ikke, man kan sige. Det er også et spørgsmål om, om man vil 
fortolke det som et spørgsmål om at beskytte EU’s ydre grænser eller om det 
er et spørgsmål om flygtningepolitik. Der mener vi, at det først og fremmest 
er et spørgsmål om at beskytte EU’s ydre grænser og dermed også afvise folk, 
der prøver at komme ind, samtidig med at de ikke mister deres liv«. 
</p><p><i class=" bl-elem">Hvordan skal det foregå i praksis? Skal man stoppe et skib og trække det 
efter en anden båd tilbage?</i></p><p class=" bl-elem">
»Ja, eller ved at man – hvis skibet er i en sådan tilstand, at det ikke er 
forsvarligt – får dem op på et andet skib og så sejler dem tilbage til der, 
hvor de kom fra eller et andet sted, hvis man vurderer, at det er mere 
forsvarligt. Og selvfølgelig sørger for at de har mad og drikke«, siger 
Martin Henriksen. 
</p>	
</div>

</div></body></html>
