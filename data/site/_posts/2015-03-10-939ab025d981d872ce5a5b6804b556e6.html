---
layout:     post
title: 	    "Børnefamilier melder sig igen på boligmarkedet"
post_author:	    
post_date:	    Tue, 10 Mar 2015 19:07:46 +0100
post_site:	    politiken.dk 
post_link:	    http://politiken.dk/oekonomi/bolig/ECE2579912/boernefamilier-melder-sig-igen-paa-boligmarkedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Nu begynder man at kigge lidt længere frem - man opgraderer så at sige til 
noget større
</p>
<p class="sender">
Mads Ellegaard, relationschef i home 
</p>
</blockquote>
</div><p/><div class="art-fakta article-box">
<h4 class="">
Serie</h4>
<h5>
Det delte land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p/><p>
Mange børnefamilier holdt sig tilbage med at flytte under krisen, hvor den 
økonomiske usikkerhed var på sit højeste. 
</p><p>
Det lader til, at det er ved at ændre sig nu, hvor den <a href="http://politiken.dk/oekonomi/privatoekonomi/ECE2540614/koebenhavnerne-faar-pengene-til-at-raekke-laengere/">privatøkonomiske 
optimisme</a> er på vej op, og de <a href="http://politiken.dk/tv/erhverv/ECE2550618/derfor-har-vi-historisk-lav-rente/">historisk 
lave renter</a> gør det muligt for flere at optage et billigt boliglån. 
Samtidig er fertilitetstallet steget for første gang siden 2010, påpeger 
relationschef i Home, Mads Ellegaard. 
</p><p>
»Boligmarkedet er – for nu at blive i samme vendinger – blevet mere frugtbart. 
Og alt tyder på, at de enestående historisk lave renter får endnu flere til 
at stifte og flytte familien i 2015«, siger Mads Ellegaard. 
</p><p>
De fleste danskere får deres første eller andet barn mens de er i midten af 
tyverne til de er i midten af trediverne. Tal fra Home viser, at andelen af 
førstegangskøbere i den aldersgruppe faldt fra 40,6 procent af det samlede 
antal købere i 2005 til 34,3 procent i 2011. Siden da er kurven dog vendt, 
og andelen er siden vokset hvert år til 37,2 procent sidste år. Dermed 
nærmer det sig langsomt niveauet fra før krisen. 
</p><p><b class="ext-link">GRAFIK </b><a class="embeddedlink" href="http://politiken.dk/oekonomi/bolig/ECE2578372/grafik-se-prisudviklingen-paa-adresser-i-hovedstaden/">Se prisudviklingen på adresser i 
hovedstaden</a></p><p>
»Et barn koster penge og kræver mere plads i hjemmet, så mange har valgt at 
vente med barn nummer to, og dermed skruet ned for flytteblusset under 
krisen. I stedet fandt man alternative løsninger, og udskød flytningen i et 
par år. Nu begynder man at kigge lidt længere frem - man opgraderer så at 
sige til noget større«, siger Mads Ellegaard. 
</p><h3>
Flere, men mindre, familier 
</h3><p>
Tal fra Danmarks Statistik, som Home har regnet på, viser, at danske familier 
generelt bliver mindre. Der er færre, der får tre eller flere børn, men til 
gengæld er der flere familier med kun et barn. Det betyder, at der reelt set 
er flere familier, der skal finde et børnevenligt sted at bo. 
</p><p>
Selvom det kan være at stramme skruen lidt rigeligt at sige, at det kun 
handler om økonomi, når flere vælger at få børn, mener Mads Ellegaard 
alligevel, at økonomien spiller ind. Han peger på, at de fleste regner på, 
hvad det koster at have børn og hvilken grad af komfort, man har råd til at 
bo i. 
</p><p><b class="ext-link">REKORD </b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i København rekord, 
men ny boble er ikke på vej</a></p><p>
Privatøkonom i Danske Bank Las Olsen ser også en tydelig parallel mellem den 
generelle økonomiske situation og det, at mange par har udskudt at få børn 
på grund af boligmarkedet. 
</p><p>
»Det er klart, at økonomisk usikkerhed også kan skabe bekymring for, om det nu 
er en god ide at få barn. Ikke mindst hvis man er låst fast til en bolig, 
som prisfald gør det svært at komme ud af uden gæld, og som måske ikke er 
den bolig, man gerne ville have børn i«, siger Las Olsen. 
</p><h3>
Børnefamilier har helt specifikke ønsker 
</h3><p>
Børnefamilier leder typisk efter noget helt specielt, som adskiller dem lidt 
fra de andre boligsøgende på markedet, siger Mads Ellegaard. I stedet for at 
vægte caféer og byliv højst, leder de fleste børnefamilier efter steder med 
adgang til skoler, børnehaver og generelle pasningsmuligheder. 
</p><div class="art-quote article-box">
<p class="quote"/>
<blockquote>
<p class="quote-txt">
Sådan noget som haver og stisystemer ligger stadig højt på ønskelisten, men vi 
ser alligevel også en tendens til at børnefamilier i højere grad udnytter 
byens muligheder
</p>
<p class="sender">
Mads Ellegaard, relationschef i home 
</p>
</blockquote>
</div><p/><p>
»Først og fremmest handler det om børneinfrastruktur. Sådan noget som haver og 
stisystemer ligger stadig højt på ønskelisten, men vi ser alligevel også en 
tendens til at børnefamilier i højere grad udnytter byens muligheder«, siger 
han. 
</p><p>
Men pristrykket i byerne får alligevel mange familier til at rykke uden for 
byen, når de vil slå sig ned. Derfor sker der en afsmitning af de gode 
tendenser i storbyen på forstadskommunerne, som også oplever en stigende 
efterspørgsel på især huse med haver. 
</p><p>
Når den slags huse sættes til salg, er det netop børnefamilier, der flokkes 
til åbent hus, fortæller Ulrich Elmer Hansen. Han har netop købt en villa på 
Amager sammen med sin kone Mie Vorbjerg og parrets to børn Ella og Mona. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2580074/flyttede-for-boernene-i-en-lang-periode-var-boligsiderne-vores-godnatlaesning/">Flyttede for børnene: »I en 
lang periode var boligsiderne vores godnatlæsning«</a></p><p class=" bl-elem">
»Vi vælter næsten over hinanden til åbent hus, og det er sjovt nok alle sammen 
par ligesom os – samme alder, samme antal børn og samme sted i livet som 
os«, siger Ulrich. 
</p>	
</div>
</div></body></html>
