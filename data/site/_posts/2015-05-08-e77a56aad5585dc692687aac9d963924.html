---
layout:     post
title: 	    "Husker du: Det skrev vi da Field's åbnede "
post_author:	    
post_date:	    Fri, 08 May 2015 10:04:16 +0200
post_site:	    politiken.dk 
post_link:	    http://politiken.dk/ibyen/byliv/ECE2659713/husker-du-det-skrev-vi-da-fields-aabnede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Alt er gjort klart. Rent ud sagt er vores forventninger i top. Om lidt vil vi 
få vores nysgerrighed stillet, og vi vil gå på opdagelse i centret og få 
svar på alle vores spørgsmål - Skandinaviens største center, hvad vil det 
egentlig sige?«, sagde Københavns overborgmester, Jens Kramer Mikkelsen 
(S),, da han åbnede shoppingcentret Field's i går kl. 10.00 med et 
ordentligt kanonbrag, masser af balloner og et gospelkor, der sang 'come 
together' til akkompagnement af et elklaver. 
</p><p>
Hvad han ikke vidste var, at de første kunder på det tidspunkt allerede var 
ved at få svar. Klokken fem minutter i ti kunne Bilka ikke længere klare 
presset fra de ventende kunder og lukkede det første hold ind. Fra etagen 
ovenover kunne man følge de mange indkøbsvognes trange vej mod indgangen, og 
da dørene åbnede sig, blev de forreste mennesker mast så voldsomt, at nogle 
valgte at sætte sig op i vognene, mens andre hvæsede »Stop!« bagud til de 
andre kunder. 
</p><p>
Allerede et kvarter senere var de første kunder på vej ned mod 
parkeringspladserne med tilbudsbleer, strygebrætter, laksesider og 
Weber-grill til nedsat pris. 
</p><p>
Også Elgiganten havde lokket morgenduelige kunder til. Lave priser på 
computere, tv med widescreen, Playstation og støvsugere havde fået folk til 
at møde op i løbet af natten, og få minutter i ti endte køen uden for 
centret i den frysende kulde, mens en ny alternativ kø maste sig på fra den 
anden side.Massiv kø 
</p><p>
»Lad være med at skubbe. Vi åbner ikke, før alle respekterer den blå snor«, 
råbte butikschefen hos Elgiganten gentagne gange i en megafon. Han fik hjælp 
af flere politifolk til at styre masserne, men først da nogle europaller 
blev sat op for at afgrænse køen, blev den respekteret. Omkring middagstid 
havde de, der havde ventet længst, stået to timer i køen. 
</p><p>
Den megen masen foran Bilka og Elgiganten, der ligger så tæt på hinanden i 
centret, at de to køer langt op ad dagen lignede én stor kø, betød, at det 
var næsten umuligt at komme ud til parkeringspladserne og ned i 
parkeringskælderen. Folk kæmpede sig igennem med emballagekasser over 
hovedet. 
</p><h3>
'Over al forventning' 
</h3><p>
Helt anderledes roligt forløb trafikken omkring Field's. »Det er gået over al 
forventning«, sagde indsatsleder Niels Gert Dehlendorff i går ved 
halvtretiden. »Vi vil gerne holde motorvejen fri, og det har vi gjort. Der 
var kø ved tilkørselsrampen på motorvejen indtil ved 11-tiden, men så tog 
presset af, og de to øvrige spor på motorvejen var fri hele tiden«. Han vil 
dog råde folk, der kommer ad motorvejen sydfra i de kommende dage, til at 
fortsætte ad motorvejen til Vejlands Allé og dreje ned ad Center Boulevard 
ved Bella Center - så de ankommer til Field's nordfra. Det vil tage noget af 
presset på tilkørselsrampen.Undgik trafikkaos 
</p><p>
Heller ikke de folk, der ankom med metroen til centret, oplevede panik: »Det 
er egentlig imponerende, at det foregår så stille og roligt«, sagde 
kommunikationschef i Ørestadsselskabet Thue Ravn, der dagen igennem kunne 
følge trafikken fra sit kontor i Ørestadsselskabet, som ligger ved siden af 
Field's: »Nogle må køre i tætpakkede vogne, og vi har haft lidt problemer 
med billetautomater, men jeg er næsten overrasket over, at det glider så 
flot«, sagde han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Fields_934586y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen (arkiv)</span></span></p><p>
Politiets indsatsleder vurderede i går først på eftermiddagen, at der havde 
været mellem 50.000 og 100.000 mennesker i centret. Klokken 16 var centrets 
eget bud, at der havde været 125.000 besøgende - baseret på de automatiske 
kundetællere, der dels står ved centrets tre indgange og dels inde i centret 
- Field's havde på forhånd håbet på 150.000 gæster:Op til 150.000 kunder 
</p><p>
»Jeg er meget glad, nu går vi mod de 200.000. Vi har hænderne helt oppe«, 
sagde Field's-direktøren Marianne Christensen, der gerne vil rose kunderne: 
»De har været utrolig rolige og taget situationen med de lange køer rigtig 
cool«, sagde hun. 
</p><h3>
'Lad være at skubbe' 
</h3><p>
»Klokken 5 minutter i 10 kunne Bilka ikke længere klare presset fra de 
ventende kunder og lukkede det første hold ind. Fra etagen ovenover kunne 
man følge de mange indkøbsvognes trange vej mod indgangen, og da dørene 
åbnede sig, blev de forreste mennesker mast så voldsomt, at nogle valgte at 
sætte sig op i vognene, mens andre hvæsede Stop! bagud til de andre kunder. 
</p><p>
Allerede et kvarter senere var de første kunder på vej ned mod 
parkeringspladserne med tilbudsbleer, strygebrætter, laksesider og 
Weber-grill til nedsat pris. Også Elgiganten havde lokket morgenduelige 
kunder til. Lave priser på computere, tv med widescreen, PlayStation og 
støvsugere havde fået folk til at møde op i løbet af natten, og få minutter 
i 10 endte køen uden for centret i den frysende kulde, mens en ny alternativ 
kø maste sig på fra den anden side. 
</p><p>
»Lad være med at skubbe. Vi åbner ikke, før alle respekterer den blå snor«, 
råbte butikschefen hos Elgiganten gentagne gange i en megafon. Han fik hjælp 
af flere politifolk til at styre masserne, men først da nogle europaller 
blev sat op for at afgrænse køen, blev den respekteret. 
</p><p>
Omkring middagstid havde de, der havde ventet længst, stået 2 timer i køen«. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00934/Fields_934587y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen (arkiv).</span></span></p>	
</div>

</div></body></html>
