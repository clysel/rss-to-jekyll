---
layout:     post
title: 	    "Verdensmester får suveræn start på sæsonen"
post_author:	    
post_date:	    Sun, 15 Mar 2015 08:02:36 +0100
post_site:	    politiken.dk 
post_link:	    http://politiken.dk/sport/formel1/ECE2588099/verdensmester-faar-suveraen-start-paa-saesonen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lewis Hamilton fik en optimal start på sit titelforsvar, da formel 
1-verdensmesteren i overlegen stil vandt det australske grandprix i 
Melbourne. 
</p><p>
Briten førte løbet fra start til slut og henviste som i VM-kampen i fjor sin 
Mercedes-holdkammerat Nico Rosberg til andenpladsen. 
</p><p>
Det var Lewis Hamiltons 33. grandprix-sejr i karrieren.
</p><p>
Den tidligere firedobbelte verdensmester Sebastian Vettel fik en god start på 
sin Ferrari-karriere, da han kørte sig ind på tredjepladsen. 
</p><p>
Mercedes var som ventet for stærke til konkurrenterne, og forløbet af 
sæsonåbneren i Melbourne antyder, at året meget vel kan komme til at forløbe 
som i fjor, hvor det tyske hold vandt 16 ud af 19 løb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2588063/kevin-magnussen-ude-af-grandprix-inden-start/">Kevin Magnussen ude af 
grandprix inden start</a></p><p>
For det tidligere storhold McLaren var det første løb med Honda som 
motorleverandør siden starten af 1990'erne en fuldtonet fiasko. 
</p><p>
Kevin Magnussen, der skulle køre løbet i stedet for den sygemeldte Fernando 
Alonso, kom slet ikke til start i løbet, som han skulle have startet bagerst 
i feltet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2587418/skidt-kvalifikation-magnussen-starter-sidst-i-melbourne/">Skidt kvalifikation: Magnussen 
starter sidst i Melbourne</a></p><p>
På opvarmningsomgangen brød danskerens McLaren-racer sammen, og han måtte tage 
turen tilbage i pitten bag på en knallert og se løbet derfra. 
</p><p>
Lidt bedre gik det holdkammeraten Jenson Button i den forstand at han 
gennemførte løbet. 
</p><p>
Men briten sluttede sidst i en bil, der slet ikke kunne følge med de andre, og 
han var ikke i nærheden af point. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2585534/magnussen-koerer-i-barrieren-under-anden-traening/">Magnussen kører i barrieren 
under anden træning</a></p><p>
Derfor virker det også komisk, når holdets løbsdirektør Eric Boullier ved en 
hver lejlighed understreger, at jo, det går dårligt og holdet har store 
udfordringer, men McLaren vil vinde igen. 
</p><p>
Det er muligt, men først skal Honda have styr på motoren, hvilket virker som 
en gigantisk opgave. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2586359/upaaagtet-hold-soerger-for-formel-1-drama-i-melbourne/">Upåagtet hold sørger for 
formel 1-drama i Melbourne</a></p><p class=" bl-elem">
Et sensationelt godt løb kørte det lille Sauber-hold, hvis kørere Felipe Nasr 
og svenske Marcus Ericsson sluttede som henholdsvis nummer 5 og 8. 
</p>	
</div>
</div></body></html>
