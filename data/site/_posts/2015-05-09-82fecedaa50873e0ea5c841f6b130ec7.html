---
layout:     post
title: 	    "Højbjerg laver afgørende assist mod Bayern München"
post_author:	    
post_date:	    Sat, 09 May 2015 17:49:12 +0200
post_site:	    politiken.dk 
post_link:	    http://politiken.dk/sport/fodbold/ECE2662928/hoejbjerg-laver-afgoerende-assist-mod-bayern-mnchen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Bayern München kunne Pierre-Emile Højbjerg ikke bruges i denne sæson, og 
derfor blev den danske landsholdsspiller udlejet til Augsburg i januars 
transfervindue for resten af denne sæson.
</p><p>
Og der kan nu skrives en interessant sløjfe på den Bayern-disposition. For 
Højbjerg var lørdag eftermiddag hovedarkitekt bag Augsburgs overraskende 
1-0-sejr på udebane over Bayern München.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/championsleague/ECE2659007/analyse-bayern-bagud-paa-sydamerikansk-stjernedrys/">Analyse: Bayern bagud på 
sydamerikansk stjernedrys</a></p><p>
Højbjerg startede kampen på bænken, men kom ind fra anden halvlegs start. 
Danskeren stod for en flot assist til angriberen Raul Bobadilla, der scorede 
kampens enlige mål efter 71 minutter.
</p><p>
Inden da havde Bayern München, som allerede har vundet det tyske mesterskab, 
gjort det svært for sig selv.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/championsleague/ECE2658498/guardiola-endnu-en-gang-viste-messi-sine-evner/">Guardiola: Endnu en gang viste 
Messi sine evner</a></p><p>
Sydtyskernes reservekeeper Pepe Reina havde fået chancen fra start, men 
spanieren fik ikke meget tid på banen.
</p><p>
Efter 13 minutter kom Reina klodset ud af sit mål og lavede en nødbremse på 
Bobadilla. Det gav både rødt kort til Reina samt straffespark til Augsburg.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2658289/lionel-messis-magi-naaede-nye-hoejder-i-sejr-over-bayern-mnchen/">Lionel Messis magi nåede nye 
højder i sejr over Bayern München</a></p><p>
Den tyske landsholdskeeper Manuel Neuer kom ind fra bænken i stedet for 
anfører Philipp Lahm, som blev ofret af træner Josep Guardiola.
</p><p>
Neuer blev dog ikke passeret, da Augsburgs Paul Verhaegh skød på stolpen på 
det efterfølgende straffespark.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/championsleague/ECE2657280/magiske-messi-sender-barcelona-paa-finalekurs/">Magiske Messi sender Barcelona 
på finalekurs</a></p><p>
Dermed kunne Bayern München i undertal håbe på uafgjort eller en smal sejr, 
men Augsburg ville det anderledes og hentede via Højbjergs assist en sen og 
meriterende sejr.
</p><p>
Der var også dansk islæt hos Werder Bremen, da midtstopperen Jannik 
Vestergaard gjorde comeback fra start og spillede hele 1-1-kampen ude mod 
Hannover 96, som havde plantet Leon Andreasen på bænken i alle 90 minutter.
</p><p>
I toppen af Bundesligaen vandt Borussia Mönchengladbach 3-0 hjemme over Bayer 
Leverkusen.
</p><p class=" bl-elem">
Max Kruse, Patrick Herrmann og indskiftede Ibrahima Traore scorede de tre mål 
for Gladbach, som kravler op på ligaens andenplads.
</p>	
</div>

</div></body></html>
