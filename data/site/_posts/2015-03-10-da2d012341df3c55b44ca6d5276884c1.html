---
layout:     post
title: 	    "Sex-sag mod Silvio Berlusconi rulles igen ud i retten "
post_author:	    
post_date:	    Tue, 10 Mar 2015 13:02:09 +0100
post_site:	    politiken.dk 
post_link:	    http://politiken.dk/udland/ECE2580814/sex-sag-mod-silvio-berlusconi-rulles-igen-ud-i-retten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Italiens højesteret genoptager i dag en sag mod den tidligere 
ministerpræsident Silvio Berlusconi. 
</p><p>
78-årige Berlusconi blev i 2013 fundet skyldig i at have betalt for sex med 
den på det tidspunkt mindreårige erotiske danser Karima El Mahroug, der i 
medierne går under navnet 'Ruby Hjerteknuser'. Desuden blev han dømt for 
magtmisbrug, fordi han havde ringet til politiet for at få hende løsladt, 
efter at hun var blevet anholdt for tyveri. 
</p><p>
Dommen lød på syv års fængsel og et forbud mod at beklæde offentlige embeder. 
</p><p>
Efter en appel blev Berlusconi sidste år frikendt i sagen på grund af 
utilstrækkelige beviser, og højesteret skal nu afgøre, om hans frikendelse 
skal opretholdes. 
</p><h3>
Betalt for tavshed 
</h3><p>
'Ruby Hjerteknuser' deltog i Berlusconis såkaldte 'bunga bunga'-fester tilbage 
i 2010. Sammen med andre kvinder klædte hun sig ud i sygeplejerske- og 
politiuniformer og strippede for den italienske milliardær. Under hele sagen 
har hun afvist, at hun har haft sex med Berlusconi, ligesom han også har 
afvist anklagerne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Italy_Berlusconi_Sc_919497y.jpg" alt="" border="0"/><span class="caption"><span class="f-img-caption">Hjerteknuser. 
</span>Karima El Mahroug afviser, at hun har haft sex med Berlusconi. Foto: AP</span></span></p><p>
I februar i år kom nye oplysninger frem, der viser, at Berlusconi angiveligt 
skulle have betalt 'Ruby Hjerteknuser' og de andre kvinder for at lyve over 
for retten. 
</p><p>
Ifølge The Telegraph skulle kvinderne have fået tusindvis af euro i kontanter 
hver måned, ligesom Berlusconi skulle have købt lejligheder til nogle og 
betalt husleje for andre for at få dem til at tie i retten. 
</p><p>
Ved de tidligere retssager fortalte kvinderne, at 'bunga bunga'-festerne 
nærmere var sofistikerede, elegante middage frem for de vilde sex-fester, 
som anklageren påstod. 
</p><p>
I alt bliver 45 personers færden fortsat efterforsket af det italienske 
politi, herunder Berlusconi selv, hans advokater og 21 erotiske dansere. 
</p><h3>
Færdig på plejehjemmet 
</h3><p>
Sexsagen er ikke den eneste retssag, Berlusconi på det seneste har måtte 
forholde sig til. 
</p><p>
Så sent som i sidste uge færdiggjorde han en samfundstjeneste, han tidligere 
er blevet idømt for skattesnyd efter et andet langstrakt retsforløb med 
flere appeller. 
</p><p>
Hver fredag har han siden maj sidste år arbejdet på plejehjemmet Fondazione 
Sacra Famiglia i Milano, hvor han har taget sig af ældre med Alzheimers og 
demens. 
</p><p><b class="ext-link">DOM</b><a class="embeddedlink" href="http://politiken.dk/udland/ECE2284278/nu-skal-77-aarige-berlusconi-paa-plejehjem/">Nu skal 77-årige Berlusconi på plejehjem</a></p><p>
Dommen for skattesnyd lød i første omgang på fire års fængsel, men blev siden 
reduceret til et år og efterfølgende omgjort til samfundstjeneste - som det 
ifølge Berlusconi selv har været en god oplevelse at udføre. 
</p><p class=" bl-elem">
»Tiden, jeg har brugt med de syge, de frivillige og sundhedspersonalet, har 
været en bevægende oplevelse«, sagde han ifølge BBC på sin sidste 
arbejdsdag. 
</p>	
</div>
</div></body></html>
