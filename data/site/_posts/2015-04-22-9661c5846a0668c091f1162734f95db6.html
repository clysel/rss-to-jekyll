---
layout:     post
title: 	    "Det kan de: Moderne høreapparater er små, kloge computere"
post_author:	    
post_date:	    Wed, 22 Apr 2015 13:21:19 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2632808/det-kan-de-moderne-hoereapparater-er-smaa-kloge-computere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>App</b><br/><span class="img-contimg-fl-left"><img class="image inlineLightBox" src="http://multimedia.pol.dk/archive/00929/SUNDHED_h_reapparat_929213t.jpg" alt="" border="0"/></span></p><p>
»En del høreapparater kan du styre via en app på smartphonen. Normalt styrer 
man høreapparater med tryk på små knapper oppe bag øret eller med en 
fjernbetjening. Via appen er der mulighed for langt flere funktioner og 
indstillinger, alt efter om du hører tale eller musik, som ligger i 
forskellige frekvensområder«. 
</p><p><b>Cover </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/SUNDHED_h_reapparat_929212t.jpg" alt="" border="0"/></span></p><p>
»På nogle høreapparater kan man skifte skallen ud. Fuldstændig ligesom man 
skifter cover på mobiltelefonen. Et sølvfarvet apparat ser jo godt ud til et 
sølvgråt hår. Men man kan få dem i overraskende kraftige farver. Prøver man 
at gemme apparatet væk, foretrækker man nok hudfarvet. Men det er bedre at 
være åben, for du kommer aldrig til at høre lige så godt som andre«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409419/hvert-femte-danske-hoereapparat-ender-i-skuffen/">Hvert femte danske høreapparat 
ender i skuffen </a></p><p><b>Foredrag</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/SUNDHED_h_reapparat_929214t.jpg" alt="" border="0"/></span></p><p>
»Du kan tilslutte en trådløs mikrofon til høreapparatet. Sidder du på 22. 
række til et foredrag, kan du lægge mikrofonen op til foredragsholderen og 
få lyden ind i øret. Hvis du er passager på bagsædet i en bil, kan du på 
samme måde lægge mikrofonen om halsen på føreren. Slukker du for mikrofonen, 
der sidder i selve høreapparatet, undgår du støjen i bilen. I fremtiden vil 
man bygge mikrofonen ind i mobiltelefonen, så man lægger den hen til 
lydkilden«. 
</p><p><b>Musik</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/SUNDHED_h_reapparat_929215t.jpg" alt="" border="0"/></span></p><p>
»Du kan bruge høreapparater som hovedtelefoner, når du streamer musik på 
mobilen. Modsat hovedtelefoner er høreapparater designet til, at du skal 
bære dem hele dagen, uden at de generer dig. Mange hovedtelefoner falder af 
eller klør. Men du skal ikke forvente en lydkvalitet på højde med gode 
hovedtelefoner. Som hørenedsat er det dog også begrænset, hvor meget glæde 
du kan få af superoptimeret lyd«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE1409182/det-tager-aar-at-erkende-daarlig-hoerelse/">Det tager år at erkende dårlig 
hørelse </a></p><p><b>Mail og sms</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/SUNDHED_h_reapparat_929216t.jpg" alt="" border="0"/></span></p><p>
»Tænk på, hvor svært det er at høre signallyden fra en sms eller mail, når 
mobiltelefonen ligger i lommen eller i tasken. Høreapparatet kan i stedet 
sende den ding- eller donglyd, som mail og sms laver, direkte ind i dine 
ører. I princippet kan du have telefonen på lydløs og alligevel få besked om 
sms og mail, uden at andre opdager det eller bliver forstyrret«. 
</p><p><b>Mobil</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/SUNDHED-h_reapparat_930051a.gif" alt="" border="0"/></span></p><p>
»Du kan bruge dit høreapparat som headset, når du taler i telefon. Lyden er 
symmetrisk i begge ører, og du kan slukke for høreapparatets mikrofon, så 
den udelukker støj omkring dig og i stedet kun sender mobilens lyd i dine 
ører. Det kræver for de fleste mærker en separat radiomodtager og 
fjernbetjening om halsen. Kun ét mærke har lavet en løsning med Apple, så du 
slipper for dimsen om halsen«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE1771941/regeringen-goer-det-dyrere-at-faa-hoereapparat-paa-privatklinik/">Regeringen gør det dyrere at 
få høreapparat på privatklinik</a></p><p><b>Tv
</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/SUNDHED-h_reapparat_930052a.gif" alt="" border="0"/></span></p><p>
»Når der er lang afstand til lydkilden, f.eks. fra sofaen til tv’et, kan støj 
fra omgivelserne gøre det svært at høre, hvad de siger i fjernsynet. Ved at 
tilslutte en lille bluetooth-radiosender til dit tv kan du oprette en 
trådløs forbindelse til dit høreapparat, så lyden kommer direkte ind i 
ørerne. I stedet for at skrue højt op og genere andre kan du sætte tv’et på 
lydløs, så kun du hører det«. 
</p><p><b>Vand
</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/SUNDHED-h_reapparat_930054a.gif" alt="" border="0"/></span></p><p>
»Alle høreapparater kan klare regn. Nogle er ligefrem vandtætte, så du kan 
have dem på i svømmehallen eller ud at surfe. Men det er jo ikke normalt at 
tage elektronik med sig sådan nogle steder. For de fleste vil det derfor 
heller ikke være vigtigt at få et vandtæt høreapparat«. 
</p><p><b>Retning</b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/SUNDHED-h_reapparat_930055t.jpg" alt="" border="0"/></span></p><p class=" bl-elem">
»Nogle høreapparater har flere mikrofoner indbygget. Via en app til Android og 
iPhone kan du styre hørelsens retning ved at slukke for bestemte mikrofoner. 
Du kan altså zoome retningen på din hørelse derhen, hvor lyden kommer fra, 
f.eks. fra passagersædet, mens du selv kører bil og ikke vil dreje hovedet 
for at høre. Du kan også slukke helt for venstre øre, hvis du sidder i 
biografen, og andre småsludrer ved siden af«. 
</p>	
</div>

</div></body></html>
