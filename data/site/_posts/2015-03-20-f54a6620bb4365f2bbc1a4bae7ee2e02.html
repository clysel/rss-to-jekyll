---
layout:     post
title: 	    "Selvmordsbombere skaber blodbad i moske"
post_author:	    
post_date:	    Fri, 20 Mar 2015 16:33:23 +0100
post_site:	    politiken.dk 
post_link:	    http://politiken.dk/udland/ECE2597395/selvmordsbombere-skaber-blodbad-i-moske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 126 mennesker er dræbt under selvmordsangreb på to moskeer i Yemens 
hovedstad, Sanaa. 
</p><p>
Læger siger til nyhedsbureauet Reuters, at dødstallet er steget, og at mindst 
260 blev såret ved angrebene. 
</p><p>
Tidligere oplyste en repræsentant fra landets sundhedsministerium, at 30 af de 
såredes tilstand blev betegnet som kritisk. 
</p><p>
Hospitaler i Sanaa har udsendt appeller til borgerne om at donere blod. 
</p><p>
Billeder fra en lokal, shiamuslimsk tv-station viser lig, der ligger i 
blodpøle foran de to moskeer. Folk, der er uskadte, iler til for at hjælpe 
de mange sårede og få dem fragtet væk i varebiler. 
</p><p>
I en meddelelse lagt ud på internettet tager den militante bevægelse Islamisk 
Stat skylden for angrebene. 
</p><p>
Islamisk Stat udspringer af terrornetværket al-Qaeda, som står stærkt i Yemen. 
</p><p>
Øjenvidnerne fortæller, at selvmordsbomberne udløste deres sprængladninger, da 
de troende forlod fredagsbønnen. 
</p><h3>
Flere bomber
</h3><p>
Den ene af bomberne eksploderede i Badr-moskeen, og det blev fulgt af en ny 
eksplosion ved indgangsporten, siger øjenvidner til AFP. 
</p><p>
En tredje bombe var rettet mod Al-Hashahush-moskeen i den nordlige ende af 
byen. 
</p><p>
Moskerne, der ligger ikke langt fra Sanaas bymidte, tiltrækker hovedsageligt 
tilhængere af den shiamuslimske Houthi-gruppe, som dominerer Yemen efter en 
offensiv sidste år. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00907/yemen---rettet_907880a.png" alt="" border="0"/></span>
I første omgang mistænkes sunnimuslimske grupper med tilknytning til al-Qaeda 
for at stå bag. 
</p><p class=" bl-elem">
Houthi-militsen indtog i september sidste år Sanaa og har siden strammet 
grebet om området. 
</p>	
</div>
</div></body></html>
