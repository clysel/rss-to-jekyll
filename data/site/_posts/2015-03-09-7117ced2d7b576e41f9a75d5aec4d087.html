---
layout:     post
title: 	    "Musikredaktøren: Selvfølgelig må en 56-årig stadig synge om oralsex"
post_author:	    
post_date:	    Mon, 09 Mar 2015 18:44:18 +0100
post_site:	    politiken.dk 
post_link:	    http://politiken.dk/kultur/musik/ECE2579472/musikredaktoeren-selvfoelgelig-maa-en-56-aarig-stadig-synge-om-oralsex/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Piers Morgan lagde ikke fingre imellem, da Madonna drattede ned fra scenen 
midt i en sang til Brit Awards-uddelingen i London. Den engelske tv-vært og 
kommentator fløj til tasterne og skrev i sin faste avisklumme: 
</p><p>
»At falde ned fra en scene, Madonna, er Guds måde at fortælle dig, at du er 
for gammel til at springe rundt som en luder ...«. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/musik/cd-beat/ECE2578740/den-staedige-blondine-vender-staerkt-tilbage-med-faengende-popalbum/">Den stædige blondine vender 
stærkt tilbage med fængende popalbum</a></p><p>
Morgan er ikke den eneste, der stempler 56-årige Madonna for hendes alder og 
hævder, at <i>the queen of pop</i> har passeret sidste salgsdato. Hun 
bliver droppet på engelsk radio, fordi hun er for gammel, der bliver grint 
ad, at hun klæder sig som sine halvt så gamle kærester, og rystet på hovedet 
når hun nu udgiver endnu et album med stønnende sange om oralsex. 
</p><p>
Madonna har været der før. Ja, med det musikalsk solide comebackalbum ’Rebel 
Heart’ vender hun faktisk direkte tilbage til velkendte temaer som sex, 
religion og personlig smerte. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/madonna_919256y.jpg" alt="" border="0"/><span class="caption"><span class="f-img-caption">Langemand. 
</span>Madonna har fået en ny kampzone: Sin alder. - Tegning: Anne-Marie Steen Petersen</span></span></p><p>
Fortærskede som temaer, men det har givet hende en ny kampzone: alder. Og 
svaret til folk som Morgan er enkelt: Selvfølgelig må den 56-årige kvinde 
synge om oralsex, hvis det er det, der trænger sig på. Det handler ikke om 
alder og sex, men om at det overhovedet kan provokere. 
</p><p><b class="ext-link">FRA ARKIVET </b><a class="embeddedlink" href="http://politiken.dk/kultur/musik/ECE2574342/politiken-om-madonna-fra-true-blue-til-rebel-heart-dybest-set-er-madonna-bare-sej-fordi-hun-er-madonna/">Politiken om Madonna: »Dybest set er 
Madonna bare sej, fordi hun er Madonna«</a></p><p>
Madonna har gennem fire årtier nedbrudt grænser i forhold til privatliv, 
seksuel frigørelse og magtfulde kvinder i popmusik. Hun har banet vejen for 
Rihanna, Lady Gaga og Beyoncé. Nu stikker hun igen en pind i mediernes 
hvepserede. Ved at trodse sværmen af kritikere og forme sig som en 
nedrivningskugle imod den barriere, der hedder alder. Fordi det er en 
barriere. 
</p><p class=" bl-elem">
Madonna benægter ikke sin alder, at hun er mor og ikke altid kan se meningen 
tilværelsen, når slutpunktet nærmer sig. Men hun nægter at ligge under for 
normerne og lade tabu råde i det offentlig rum. Det er der åbenlyst stadig 
brug for. 
</p>	
</div>
</div></body></html>
