---
layout:     post
title: 	    "Verden ifølge pladeaktuelle Noel Gallagher: »Min mor ringede og var virkelig vred«"
post_author:	    
post_date:	    Mon, 02 Mar 2015 08:31:07 +0100
post_site:	    politiken.dk 
post_link:	    http://politiken.dk/kultur/ECE2568293/verden-ifoelge-pladeaktuelle-noel-gallagher-min-mor-ringede-og-var-virkelig-vred/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Noel Gallagher's High Flying Birds: Chasing Yesterday </h4>
<h5>
Sour Mash/ Playground Music.</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Noel Gallagher er fantastisk som den gnavne onkel, der stikker hovedet ind i 
musikkens selvglade verden og råber bramfri sandheder. Men som musiker har 
han udspillet sin dominerende rolle. 
</p><p>
Gallaghers metode står skrevet i titlen på hans andet album. I sin 
pladesamling finder han klodserne til et par solide rocksange, der gerne må 
dufte kraftigt af The Beatles. Eller The Eagles, for den sags skyld. 
</p><p>
Det er søvngængerrock med stadionballader, han har skrevet bevidstløst mange 
af i Oasis. Men når han bruger friheden fra Oasis til at stikke af i andre 
retninger, kan han være brillant. Som den udkokset fede ’Right Stuff’, der 
funkler som albummets psykedeliske diamant. 
</p><p>
Næste gang må Noel Gallagher gerne nøjes med at tage de gamle syreplader med i 
studiet. 
</p><p class=" bl-elem"><i class=" bl-elem">Simon Lund</i></p>
</div>
</div><p><i class=" bl-elem">Sagt af musiker Noel Gallagher, tidligere en del af gruppen Oasis, nu 
aktuel med sit andet soloalbum:</i></p><p>
»De bedste dage i mit liv var dengang, jeg var roadie. Ingen fotografer, ingen 
interviews. Bare op om morgenen, sørge for, at udstyret fungerede, få 
koncerten overstået og så fucking feste igennem«. 
</p><p>
»Jeg har altid bare gerne villet udgive et album. Det er sådan her, man gør: 
Man tager sin guitar, låner fra et par sange, som andre har skrevet, flytter 
lidt rundt på dem, får sin bror med i bandet, giver ham et par på skallen en 
gang imellem, og så sælger man det. Jeg er sgu en heldig skiderik. Den 
heldigste mand på jorden – ud over min bror, Liam«. 
</p><p>
»Ja, jeg kunne ikke slippe stofferne igen. Det er forskellen på arbejderklasse 
og middelklasse. Middelklassen eksperimenterer med stoffer, arbejderklassen 
bliver afhængig«. 
</p><p>
»Thom Yorke sidder ved et klaver og synger »This is fucked up« i en halv time! 
Det ved vi jo alle sammen godt, Mr. Yorke ... Hvem gider synge nyhederne? Og 
lige meget hvor længe du sidder og lokker med din stemning af ’vi er færdige 
alle sammen’, når dagen er omme, så vil folk bare høre dig spille ’Creep’. 
Kom dog videre«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1370607/gallagher-fejden-noel-siger-undskyld-til-liam/">Gallagher-fejden: Noel siger 
undskyld til Liam</a></p><p>
»Folk siger, at vi er The Rolling Stones, og at Blur er The Beatles. Vi er The 
Rolling Stones og The Beatles. De er fandeme The Monkees«. 
</p><p>
»Jeg har ondt af Keane (engelsk popband, red.). Lige meget hvor hårdt de 
prøver, vil de altid være kedelige. Selv om en af dem sprøjtede heroin i sin 
pik, ville folk stadig bare trække på skulderen og sige: Men din far er 
sognepræst, godnat«. 
</p><p><b>'Be Here Now' som kampagne mod kokain</b></p><p>
»Der kom en fyr hen til mig og sagde: »Mand, jeg gad ikke være dig – uden 
privatliv og alt det der«. Klart nok, jeg har en fucking Rolls-Royce, 1 
million dollars i banken, et fucking palads som bolig og mit eget jetfly, og 
du har ondt af mig?! Jeg gad ikke være dig – fattig som en kirkerotte og på 
støtten«. 
</p><p>
»Det er helt fint med mig, hvis du gerne vil sælge 5.000 særudgaver af nogle 
røde vinylsingler. Lave musik for et skab fuld af folk et eller andet sted i 
Bradford ... men det betyder ikke en skid for andre. Phil Collins og Wet Wet 
Wet skal jages ud af hitlisterne. Og den eneste måde, man kan gøre det på, 
er at blande sig på hitlisterne og jage idioterne ud«. 
</p><p>
»Lytter vi til Lady Gaga om tyve år? Nej. Det kan godt være, at hun tror, hun 
er en skytsengel for freaks og sære snegle, men de kommer jo aldrig til at 
have noget fucking ordentlig musik at lytte til, vel?« 
</p><p>
»Jeg siger stadig til folk, at vores album ’Be Here Now’ er den bedste 
kampagne mod kokain. Det bliver ved i alt for lang tid. Det bliver kvalt i 
sin egen selvoptagethed. Ligesom folk på kokain«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1207110/oasis-sluttede-paa-en-fucking-rocknroll-maade/">»Oasis sluttede på en fucking 
rock'n'roll måde« </a></p><div class="art-quote article-box">
<p class="quote"/>
<blockquote>
<p class="quote-txt">
Jeg vil eje min pladesamling. Min musik skal ikke lejes på Spotify. Man kan 
ikke leje Bob Dylan. Da jeg var 15 og kom rundt i folks hjem, stod deres 
album der altid. Og ved du, hvad de pladecovers var? De var den fattige 
mands kunstsamling
</p>
<p class="sender">
Noel Gallagher 
</p>
</blockquote>
</div><p>
»Jack White har lige lavet en sang til en Coca-Cola. Der er ikke mere at sige. 
Han er ikke med i klubben mere. Og han ligner jo Zorro på en donuts-diæt. 
Han skulle jo være posterboy for dem, der tænker anderledes ... Den er jeg 
ikke med på, det er helt forkert. Især med Coca-Cola. Det svarer jo til at 
give en fucking koncert på McDonald’s«. </p><p>
»Jeg er ikke ligesom John Lennon, der troede, han var Gud. Jeg tror kun, at 
jeg er John Lennon«. 
</p><p>
»Da vi begyndte i Oasis, ville vi have piger, kokain, pelsfrakker. Det var 
ikke et skuespil. Det var som arbejderklassedrenge, der vinder i Lotto. Vi 
gik helt bananas«. 
</p><p>
»Liam har kun to problemer. Alt hvad han gør, og alt hvad han siger«. 
</p><p>
»Tiderne har skiftet. Tilbage i 1990’erne, da jeg havde gang i den, var 
guitarrock det store i England. Nu er der fokus på urban pop. Men det er 
okay. Hvis du gerne vil høre rock i dag, må du selv finde det. På en måde er 
alternativ rock samme sted, som det var, før Oasis ødelagde alt ved at blive 
så gigantiske«. 
</p><p>
»Jeg går ikke op i min begravelse, når jeg nu ikke selv er der. Jeg er 
skideligeglad«. 
</p><p><b>Bedre end Paul MacCartney</b></p><p>
»En eller anden spurgte mig: Kunne du finde på at skrive sange til Liam igen? 
Hvad skal jeg sige til det? Nej, skrid ad helvede til? Nok mere noget i 
retning af: Det vil jeg tro. Men kommer det til at ske? Nej. Der er større 
chance for, at jeg laver et dobbeltalbum sammen med Damon Albarn, end at jeg 
skriver sange til Liam«. 
</p><p>
»Jeg er ikke på Twitter. Det er sådan noget, hvor man skriver: ’Åh, jeg tager 
lige et bad’, fedt nok, ’Jeg sov over mig igen’, øv, hva’. Livet er bare for 
kort til den slags«. 
</p><p>
»Hør her, jeg var en superhelt i 1990’erne. Jeg sagde det allerede dengang. 
Paul McCartney, Paul Weller, Pete Townsend, Keith Richards, mit første album 
var bedre end alle deres første album. Det vil selv de indrømme«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1208334/liam-uden-noel-er-naesten-som-i-gamle-dage/">Liam uden Noel er næsten som i 
gamle dage </a></p><p>
»Jeg tror ikke, at jeg kan leve i en verden, hvor Ed Sheeran skal spille tre 
udsolgte koncerter på Wembley (sker i juli, red.). Når man hører den 
polerede pop og ser, at det er en jordbærhjelm med en guitar, kunne man godt 
få den tanke, at det her er undergravende pop. Men det er det fandeme ikke!« 
</p><p>
»Jeg går ikke på natklubber i London. Det ville ende i kaos. Jeg tager til 
Ibiza. Det var der, jeg mødte min kone for 15 år siden. På et dansegulv. Det 
havde du ikke regnet med, hva’? Ja, jeg kan godt lide dance-musik. Jeg var 
med fra begyndelsen, da acid house brød ud i 1987. Det var helt vanvittigt!« 
</p><p>
»Hvad jeg skulle have for at samle Oasis igen? En halv milliard pund. Hvis 
nogen lagde det på bordet, vil jeg straks pakke min kuffert og spørge: Hvor 
mange koncerter vil I have?« 
</p><p><b>Man kan ikke leje Bob Dylan</b></p><p>
»Jeg vil eje min pladesamling. Min musik skal ikke lejes på Spotify. Man kan 
ikke leje Bob Dylan. Da jeg var 15 og kom rundt i folks hjem, stod deres 
album der altid. Og ved du, hvad de pladecovers var? De var den fattige 
mands kunstsamling«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1160255/liam-noel-har-stjaalet-oasis-sange-til-sit-solo-album/">Liam: Noel har stjålet 
Oasis-sange til sit solo-album</a></p><p>
»Hvis jeg var Beck, ville jeg have givet Kanye West grammystatuetten og en 
ordbog. Slå ordet ’kunstfærdighed’ op og se, om det passede på Beyoncé. Hvis 
det, at man lever af at ryste sin røv på en scene, er en kunstform, så er 
hun jo helt fantastisk!« 
</p><p>
»Der er ikke rigtig nogen personligheder i rockmusikken længere. Hvis du har 
personlighed, kommer musikken næsten i anden række. Den passer bare sig 
selv. Se på The Smiths eller The Jam. Alle sammen stærke personligheder. Jeg 
vil hellere drikke benzin direkte fra slangen end høre et interview med Alex 
Turner fra The Arctic Monkeys«. 
</p><p class=" bl-elem">
»Noget af det værste, jeg har gjort, var dengang, jeg sagde, at jeg ville 
ønske, at Damon Albarn og Alex James fra Blur ville få aids (lige den 
bemærkning har Noel Gallagher trukket tilbage og undskyldt for, red.). Min 
mor ringede og var virkelig vred over det. Hun sagde: Jeg har ikke opdraget 
dig til at tale sådan!« 
</p>	
</div>
</div></body></html>
