---
layout:     post
title: 	    "Real kommer til at slås hårdt for at vinde El Derbi tilbage"
post_author:	    
post_date:	    Wed, 22 Apr 2015 19:40:39 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2638847/real-kommer-til-at-slaas-haardt-for-at-vinde-el-derbi-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Det lyder måske efterhånden trivielt, når det er ottende gang på bare 11 
måneder, at de to Madrid-klubber, Real Madrid og Atlético Madrid, mødes. Men 
det er det bestemt ikke, hvis man er madrilener, for i Madrid er det 
traditionsrige lokalbrag, El Derbi madrileño, meget mere end en fodboldkamp. 
Tidligere landsholds- og Atlético-spiller Jesper Grønkjær kender derbyet 
indefra. 
</p><p><b class="ext-link">SKADET:</b><a class="embeddedlink" href="http://politiken.dk/sport/fodbold/laprimera/ECE2634377/real-madrid-maa-undvaere-kreatoeren/">Real Madrid må undvære kreatøren</a></p><p>
»Det er storebror/lillebror-forholdet på alle måder. Fra Real Madrids fans er 
der et klart kodeks om, at det på ingen måde er acceptabelt, at lillebror 
Atlético klarer sig bedre end kongeklubben selv«, siger Jesper Grønkjær. Og 
lige præcis dette er den barske realitet for Real Madrid, som i syv forsøg, 
siden de sejrede i Champions League-finalen i maj sidste år, endnu ikke er 
lykkedes med at besejre bysbørnene fra Atlético. 
</p><div class="art-quote article-box">
<p class="quote"/>
<blockquote>
<p class="quote-txt">
Det, der påvirker en som spiller ved lige præcis disse lokalopgør, er den 
enorme eksponering og alle de udefrakommende ting
</p>
<p class="sender">
Jesper Grønkjær 
</p>
</blockquote>
</div><p> Og det madrilenske lokalderby har igennem tiderne været 
arbejderklassen mod overklassen – rebellerne mod det etablerede, og med 
Atlético som den hårdt kæmpende lillebror mod kongeklubben Reals etablerede 
dynasti for velmagt og prestige. 
</p><p><b class="ext-link">SEJR:</b><a class="embeddedlink" href="http://politiken.dk/sport/fodbold/laprimera/ECE2634069/real-madrid-slaar-malaga-og-holder-titelhaab-i-live/">Real Madrid slår Málaga og holder titelhåb 
i live</a></p><p>
Grønkjær kom i 2004 til Atlético Madrid fra engelske Chelsea og fik sin debut 
hjemme på Estadio Vicente Calderón mod netop Real Madrid i det meget 
prestigefyldte opgør. Danskeren spillede kun en enkelt sæson i klubben, og 
hans erindring fra ilddåben i den spanske arena står stadig lysende klar. 
</p><p>
»Nu var det mit eneste Madrid-derby i klubben, så at spille El Derbi madrileño 
på Santiago Bernabéu har jeg desværre ikke oplevet. Men hjemme på Estadio 
Vicente Calderón er det noget helt, helt særligt, hvor alle tilskuere står 
op hele kampen. Det giver en helt speciel følelse, og det virker enormt 
stærkt som spiller at opleve det«, fortæller den tidligere Atlético-spiller. 
</p><p><b>Opgørets eksponering virker</b></p><div class="art-quote article-box">
<p class="quote"/>
<blockquote>
<p class="quote-txt">
Hans kraftige appeller og ekstreme gestikuleren er også et udtryk for det, han 
var som spiller. Jeg vil ikke sige, han var skræmmende ? men noget derhenad
</p>
<p class="sender">
Grønkjær om Simeone 
</p>
</blockquote>
</div><p> Jesper Grønkjær havde kun været i landet i ti dage, inden kampen mod 
Real Madrid skulle spilles. Det var en atypisk optakt for den tidligere 
topspiller, som handlede lige så meget om at finde en bolig og pakke 
kufferten ud, som det handlede om at sætte sig op til Madrid-braget. Men 
ifølge Grønkjær afviger lokalderbyet ikke fra de andre kampe i selve 
forberedelsen. 
</p><p>
»Den mentale forberedelse op til selve arvefjendeopgøret afviger ikke som 
sådan fra andre kampe. Men det, der påvirker en som spiller ved lige præcis 
disse lokalopgør, er den enorme eksponering og alle de udefrakommende ting, 
såsom medieopmærksomheden og selve begejstringen omkring derbyet«, forklarer 
den tidligere udlandsdansker. 
</p><p><b class="ext-link">UNDERHOLDNING: </b><a class="embeddedlink" href="http://politiken.dk/sport/fodbold/championsleague/ECE2636925/champions-league-minut-for-minut-9-maal-og-to-store-vindere/">Champions League minut for minut, 
9 mål og to store vindere</a></p><p>
Og med to så store klubber inden for en afstand af blot syv kilometer er 
Madrid et brændpunkt for intens fodbolddyrkelse. For klubbernes fans er 
derbyet en kamp om ære, og ordet »had« er ofte nævnt i denne sammenhæng. Med 
den succes, som Diego Simeone har tilført Atlético Madrid som træner, er 
hadets ild i El Derbi madrileño bestemt ikke blevet dæmpet. Den lange, seje 
fight, som har ført Atlético til den absolutte top – ikke bare i La Liga, 
men også i Europa gennem Champions League – kan være svær at acceptere på 
Real-siden i den spanske hovedstad. 
</p><p>
»Som tidligere spiller i Atlético har Diego Simeone gjort et fantastisk stykke 
arbejde med klubben som træner. Det, han stod for som spiller, er holdet i 
dag«, siger Jesper Grønkjær. 
</p><p>
»Hans kraftige appeller og ekstreme gestikuleren er også et udtryk for det, 
han var som spiller. Jeg vil ikke sige, han var skræmmende – men noget 
derhenad«. 
</p><p>
Og netop Diego Simeones temperament fik sendt ham væk fra weekendens kamp kort 
før pausen i udebaneopgøret mod Deportivo La Coruña, som Atlético Madrid 
trods Simeones fravær i 2. halvleg vandt med 2-1 på to mål af den formstærke 
franskmand Griezmann. Og sammen med den altid målfarlige forsvarsgeneral 
Godin vil der være nok at holde øje med for Real Madrids bageste tropper i 
aftenens ærkerivalopgør. 
</p><p>
Ikke bare Atlético Madrid sejrede i weekenden. Begge hold møder op til 
Champions League-kvartfinalen i aften med dugfriske sejre i deres respektive 
kampe i La Liga. 
</p><p>
I Real Madrids hjemmekamp lørdag mod Malaga måtte Gareth Bale udgå med en 
skade efter blot to minutter, og selv om Cristiano Ronaldo for en gangs 
skyld brændte et af sine straffespark, lykkedes det ham alligevel at 
cementere Real-sejren i kampens døende minutter med sin sæsonscoring nummer 
50 (39 i La Liga) til slutresultatet 3-1. 
</p><p><b>Real uden kreatør Modric</b></p><p>
Ud over en tvivlsom Gareth Bale til aftenens kamp er det alt andet end 
tvivlsomt, om Luka Modric spiller. For det gør han ikke. Den stærke 
midtbanespiller måtte ligeledes gå fra banen i weekendens kamp mod Málaga, 
men med en knæskade, som viser sig at holde Modric ude i minimum to måneder. 
Og med karantæneramte Marcelos fravær i forsvaret samt en ukampdygtig Karim 
Benzema er det et yderligere amputeret Real Madrid-hold, der i aften spiller 
returopgøret i Champions League. 
</p><p class=" bl-elem">
Nu hedder arenaen endnu en gang Bernabéu, tyrefægteren hedder igen Real 
Madrid, og Diego Simeone og hans Atlético-mandskab er på ny den tyr, som 
Real skal forsøge at holde stangen. Tyrens temperament er utilregneligt, og 
mens Diego Simeone pudser hornene, forsøger Real at lægge våbnene klar til 
dødsstødet i aftenens Champions League-kvartfinale. Første opgør i Atlético 
endte 0-0, så alt er åbent i denne kamp, der ud over at være en kvartfinale 
også er El Derbi madrileño – og meget, meget mere. Olé. 
</p>	
</div>

</div></body></html>
