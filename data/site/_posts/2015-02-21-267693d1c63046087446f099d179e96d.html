---
layout:     post
title: 	    "Luften er langsomt sivet ud af fortællingen om deltidsprofferne fra Hobro"
post_author:	    
post_date:	    Sat, 21 Feb 2015 12:44:02 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2557259/luften-er-langsomt-sivet-ud-af-fortaellingen-om-deltidsprofferne-fra-hobro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Sportschef Jens Hammer Sørensen glemmer aldrig 10. august sidste år. Den dag 
selveste Ståle Solbakken, cheftræneren fra FC København, entrede Hobro IK’s 
omklædningsrum under D-tribunen i Parken for at ønske tillykke til »det 
bedste hold på dagen«. 
</p><p>
Hobros deltidsprofessionelle oprykkere havde gjort det, som ingen havde troet 
muligt. Lagt de 10-foldige danske mestre fra FC København ned på eget græs 
med 3-0. »Ikke et mål for stort«, som Jens Hammer Sørensen siger det. 
</p><p>
»Hobro modsiger al logik«, skrev en avis. En anden kunne melde om, at klubbens 
trøjer var totalt udsolgt. »Himmelske Hobro«, lød det i en tredje. Pressen 
og de sociale medier flød over i begejstring og befippelse. Fodbolddanmark 
havde fået en ny kæledægge. 
</p><p>
»Ja, det var fand’me drømmeland. Fuldstændig surrealistisk«, siger 
sportschefen, stadig i en blanding af vantro, begejstring og med en sløret 
hukommelse fra den vanvittige dag, der lagde grunden til en andenplads i 
Superligaen. 
</p><p><b class="ext-link">FORÅRSPREMIERE</b><a class="embeddedlink" href="http://politiken.dk/sport/fodbold/superligaen/ECE2556822/randers-angribere-saetter-fcn-paa-plads-i-farum/">Randers-angribere sætter FCN 
på plads</a></p><p>
I dag, seks måneder senere, er Jens Hammer Sørensen vågnet til en ganske anden 
og mere jordnær virkelighed. I morgen skal Hobro en tur til Haderslev for at 
møde SønderjyskE i forårspremieren. En slags bundkamp og langt fra 
sensommerens lånte dage som topklub. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har hele tiden vidst, at vi skal kæmpe hårdt, hvis vi skal blive i ligaen
</p>
<p class="sender">
</p><p>Jens Hammer Sørensen, sportschef</p><p class=" bl-elem"/> 

</blockquote>
</div><p>
»Vi har hele tiden vidst, at vi skal kæmpe hårdt, hvis vi skal blive i ligaen. 
Derfor ville vi selvfølgelig gerne have gjort det bedre i løbet af 
efteråret. For vi gik lidt ned«, erkender Jens Hammer Sørensen, med 
henvisning til at klubben kun vandt 1 af efterårets sidste 11 kampe. </p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/sport_bundkamp_MFC__915168y.jpg" alt="" border="0"/></span></p><p>
Godt nok var den enlige triumf hjemme på DS Arena en gentagelse af 
sejrscifrene i Parken – denne gang var modstanderen Brøndby IF. Men ellers 
var der langt mellem fodboldsnapsene på Hobro-egnen. Og mellem 
overskrifterne i aviserne. Især ruskede 5-1-nederlaget til FC Midtjylland 
realiteterne ind i bevidstheden hos både spillere og ledere i Himmerland. 
</p><p>
»Det ændrede i hvert fald forudsætningen for dem, der siger, at vi er for gode 
til at rykke ud. De har nemlig ikke ret. Den sidste del af efteråret 
bekræftede os i, at der ikke er flere point til os i Superligaen, hvis vi 
ikke er 120 procent klar til alle kampe«, siger Jens Hammer Sørensen. 
</p><p><i class=" bl-elem">Er du bekymret?</i></p><p>
»Ja, gu’ er jeg det. Men vi tror på det«. 
</p><p>
Historien giver næring til både tvivlen og troen. I foråret sidste år fik 
Hobro en gevaldig gang gummiben på vejen mod oprykning i Superligaen. Et 
2-cifret pointforspring blev næsten formøblet over en periode på 10 kampe. 
Først en smal sejr i Brønshøj i næstsidste spillerunde sikrede oprykningen. 
</p><p>
»Rent fodboldfagligt er vi et helt andet sted end i sidste sæson. Nu skal vi 
forsvare os. I 1. division skulle vi skabe kampene. Men rent mentalt kan det 
sagtens blive det samme scenario som i fjor. Det er derfor, at det er så 
vigtigt for os at hente lidt hjælp udefra med Mikkel Thygesen og Mikkel 
Beckmann«, siger sportschefen. 
</p><p class="art-ext-other">

</p><p/><p><i class=" bl-elem">Det er vel ikke uden problemer at finde penge til to så rutinerede 
fodboldproffer for en lille klub som jeres?</i></p><p>
»Hvis du og jeg havde talt sammen i maj måned 2014 og jeg havde sagt til dig, 
at Quincy Antipas, Mikkel Thygesen og Mikkel Beckmann ville spille i Hobro i 
begyndelsen af 2015, så tror jeg sgu, at vi begge to var blevet indlagt. Der 
er sket noget med Hobro IK«. 
</p><p>
Meldingen om, at sportschefen har lavet aftaler med de to 
fuldtidsprofessionelle Thygesen og Beckmann vidner om, at der er flere 
forandringer på vej. For bare en uge siden afslørede klubben, at en række 
sponsorer i fællesskab med Mariagerfjord Kommune har rejst 35 mio. kr. til 
en udbygning af den nuværende hjemmebane. 
</p><p>
»Det er den vej, vi skal gå. Hele tiden bygge lidt mere på. Vi skal have 
større sponsorer, vi skal have en endnu stærkere trup, og så skal vi faktisk 
nok også være fuldtidsprofessionelle. En klog mand har engang sagt, at 
fodboldkampe bliver afgjort på direktionsgangen. Det er vi meget bevidste 
om. Al logik tilsiger jo, at de andre vil løbe fra os på et eller andet 
tidspunkt, hvis vi ikke gør noget«. 
</p><p><b class="ext-link">Er du enig?</b><a class="embeddedlink" href="http://politiken.dk/sport/fodbold/ECE2554682/er-du-enig-politikens-eksperter-doemmer-fck--faerdig-i-guldstriden/">Politikens eksperter dømmer FCK 
færdig i guldstriden</a></p><p><i class=" bl-elem">Er I ved at gøre op med den fortælling, der var om jer i starten af sæsonen?</i></p><p>
»Der var i hvert fald ikke mange, som havde de store forventninger til os, da 
sæsonen gik i gang, og det var vi faktisk ret ærgerlige over. Vi synes, at 
debatten var en smule unuanceret. Det hele handlede om, at vi bare var nogle 
halvtidsprofessionelle landmænd. Men vi er mere end det, og det synes jeg i 
den grad, at vi har bevist i efteråret«. 
</p><p><i class=" bl-elem">Men har I ikke også selv spillet en del med på den fortælling om, at I 
»bare er nogle halvtidsprofessionelle landmænd«?</i></p><p>
»Jo, det har vi, men mest ud fra en betragtning om, at den er rigtig. Det er 
jo historien. Men vi kan altså også spille fodbold«, siger Jens Hammer 
Sørensen. 
</p><p>
Det får Hobro chancen for at bevise i morgen eftermiddag i Haderslev. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2555994/velkendt-dommervaaben--faar-superligadebut/">Velkendt dommervåben får 
superligadebut </a></p>	
</div>
</div></body></html>
