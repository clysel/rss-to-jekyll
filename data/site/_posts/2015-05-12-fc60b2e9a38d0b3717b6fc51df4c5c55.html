---
layout:     post
title: 	    "Seks hjerter til stjernemøde mellem Munch og Van Gogh"
post_author:	    
post_date:	    Tue, 12 May 2015 10:47:21 +0200
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2665563/seks-hjerter-til-stjernemoede-mellem-munch-og-van-gogh/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Munch : Van Gogh</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/>
</div>
<p>
Munchmuseet, Oslo. 
</p><p>
Tilrettelæggere: Maite van Dijk, Magne Bruteig, Leo Jansen og Ingebjørg 
Ydstie. 
</p><p class=" bl-elem">
Til 6. september.
</p>
</div>
</div><p>
Selv om både Vincent van Gogh og Edvard Munch har været døde i mange, mange 
år, burde de næsten have tilladelse til at forlade deres himmel og vende 
tilbage til jorden, bare for et kort øjeblik. 
</p><p>
For så kunne de to kunstnere se, sikkert til deres glæde og måske også til 
deres overraskelse, hvor meget de i dag betyder for en verden, som engang 
enten overså eller foragtede dem. Her taler pengene deres eget sprog om nye 
og næsten hysteriske besættelser. 
</p><p>
For nylig blev et landskab fra Arles af Van Gogh solgt for 66,3 millioner 
dollars. Og en sen version af Munchs ’Skrik’ gik i 2012 for næsten det 
dobbelte, 120 millioner dollars. I modsætning til van Gogh, der døde 
relativt ung og for egen hånd, levede Munch længe nok til at blive rig, æret 
og dyrket som sit lands nationalsymbol på kunstnerisk storhed. 
</p><div class="art-fakta article-box">
<h4 class="">
Fakta </h4>
<h5>
Munch plus </h5>
<div class="fakta-body" data-buildingblock="embedded_factboxlink">
<p><b>Munch plus</b> er betegnelsen for en ny serie udstillinger, som Munch- 
museet i Oslo har sat i verden for at aktualisere den store norske maler. 
</p><p><b>Tidligere på</b> året blev den kontroversielle samtidskunstner Bjarne 
Meldgaard inviteret til at møde sin landsmand Edvard Munch. 
</p><p class=" bl-elem"><b>Lige nu er</b> det hollænderen Vincent van Gogh. Senere på sæsonen kommer 
turen til den norske billedhugger Gustav Vigeland
</p>
</div>
</div><p>
Det er i Munchs egen by, i Oslo, at de to nu omsider møder hinanden – 
posthumt. For mens de levede, skete det ikke, selv om de var tæt på hinanden 
i Paris i midten af 1880’erne. Det er et møde, der er kommet i stand gennem 
et tæt samarbejde mellem Munchmuseet i Oslo og Van Gogh Museum i Amsterdam. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2655439/munch-vs-van-gogh-der-er-kunstnertopmoede-i-oslo/">Munch vs. Van Gogh: Der er 
kunstnertopmøde i Oslo</a></p><p>
Fem år har man brugt på at rydde alle hindringer af vejen for et sådant 
stormøde mellem to af verdenskunstens dyreste drenge. Og lige så længe har 
man søgt efter oplysninger og værker, det vil sige malerier, tegninger og 
breve, der kunne bekræfte fællesskabet mellem de to mest passionerede 
medlemmer af den nordeuropæiske ekspressionisme. 
</p><p>
Egentlige sensationer fandt man ingen af, og der dukkede ikke lige pludselig 
en længere korrespondance op, som de to kunstnere kunne have haft med 
hinanden om lidenskabens ubetingede betydning for et værks autenticitet, 
styrke og udstråling. 
</p><div class="art-quote article-box">
<p class="quote"/>
<blockquote>
<p class="quote-txt">
Det er i denne maleriske frigørelsesproces, at de to kunstnere slægter 
hinanden på
</p>
</blockquote>
</div><p>
Det blev heller ikke afsløret, at Munch havde skåret øret eller en anden 
legemsdel af. Men han havde skudt sig i hånden, i 1902, på grund af sit 
forhold til en vis Tulla Larsen. For fra lidenskab til lidelse er der aldrig 
langt, og begge er i centrum her. Den konflikt bliver man igen og igen 
mindet om foran de 75 malerier og cirka 30 tegninger.</p><p>
Så meget er samlet for at eksponere både ligheder og forskelle. Eksemplerne af 
Munch er i overtal. Det kan skyldes, at udstillingen lige nu er i Oslo. Det 
kan meget vel ændre sig, når den senere vises i Amsterdam. 
</p><h3>
Interessante paralleller 
</h3><p>
At dømme ud fra ophængningen er det mærkeligt, at dette møde ikke har været 
realiseret før. Allerede før år 1900 var der en tysk kunsthistoriker og 
-samler, Julius Meier-Gräfe, der nævnte begge kunstnere i samme åndedræt og 
i samme artikel. Og som årene gik, kom flere til. 
</p><p>
Forskelle er der mange af, især da hollænderen gennemløb en meget voldsommere 
udvikling på meget kortere tid. Munch derimod havde et helt liv til sin 
rådighed, og malede trods både indre og ydre modstand, som om han også 
vidste det. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00935/Munch200_935571w.jpg" alt="" border="0"/><span class="caption"><span class="f-img-caption">Munch. 
</span>Edvard Munchs selvportræt med palet, fra 1926 (i privateje). Foto: Munchmuseet</span></span></p><p>
Langt mere interessant er de ligheder, eller paralleller, som helt utilsigtet 
eksisterer mellem deres livsforløb, deres efterliv og ikke mindst deres 
værker. Det gælder både figurskildringer og portrætter, men allermest deres 
tolkning af landskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE1901644/munch-udstilling-paa-aros-slaar-alle-rekorder/">Munch-udstilling på ARoS slår 
alle rekorder</a></p><p>
Eksisterede der ikke sådanne oplagte ligheder, ville nazisterne i 1930’erne 
næppe have stemplet dem begge som degenererede eller ’entartete’. Og 
rådvilde turister ville heller ikke spørge efter ’Skrik’, når de besøgte van 
Goghs museum, i den tro, at hollænderen havde malet nordmandens mest berømte 
motiv. 
</p><p>
Ligheder fortsatte også på et helt andet lærred, nemlig filmlærredet. I 1956 
gav filmindustrien sin version af van Goghs turbulente liv, ’Lust for Life’, 
med den strithårede Kirk Douglas i hovedrollen. Året efter var det legenden 
Munchs tur til at blive dramatiseret på film. 
</p><p>
Parallelforløbet fortsatte, da Munchmuseet åbnede i 1963, og Van Gogh Museum 
gjorde det ti år senere. Siden er begge institutioner blevet udvidet, og til 
september får museet i Amsterdam et helt nyt indgangsparti. Det åbner, 
samtidig med at udstillingen genåbner nu med Vincent van Gogh som vært. 
</p><h3>
Malerisk frigørelsesproces 
</h3><p>
Apropos indgangen er det som selvportrætter, stående og stirrende med paletten 
i hånden foran staffeliet, at de to tragiske giganter tager imod publikum. 
Det ene billede – van Goghs – er fra 1887-88, det andet – Munchs – er fra 
1926. Men det var i efteråret 1880, at begge besluttede sig for det samme: 
at blive kunstnere, på fuldtid og for fuld skrue. Indtrykkene fra den 
franske impressionisme og neoimpressionismen blev blot distraktioner på 
vejen til en personlig udfoldelse. 
</p><p>
Endnu var Paris samtidskunstens hovedstad, og tidens unge kunstnere måtte, 
uanset nationalitet, betale en slags tribut til franske påvirkninger. Det 
gjorde van Gogh og Munch også, før de var blevet så sikre på deres egen 
mission, at de kunne forløse farvens og formens frigørelse fra naturstudiet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Van_Gogh_935572w.jpg" alt="" border="0"/><span class="caption"><span class="f-img-caption">Maler. 
</span>Vincent Van Goghs selvportræt som maler, fra 1887-88 (tilhører Van Gogh Museum, Amsterdam). Foto: Vincent Van Gogh Foundation</span></span></p><p>
En ekspressionist er aldrig tilfreds med blot at gengive, hvad han bare ser 
omkring sig. For han ønsker ikke at være slave af sine iagttagelser i en 
verden, der kan få ham til at glemme sig selv. Han maler kun de indtryk, som 
hans omgivelser og oplevelser har afsat i hans bevidsthed. Sjæleligt og 
følelsesmæssigt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2077185/ekspert-om-nyopdaget-van-gogh-vaerk-der-er-jo-ogsaa-nogle-skaeverter-indimellem/">Ekspert om nyopdaget Van 
Gogh-værk: »Der er jo også nogle skæverter indimellem«</a></p><p>
Det er i denne maleriske frigørelsesproces, at de to kunstnere slægter 
hinanden på, og i en række billedkonstellationer – eller sammenkoblinger – 
får man bekræftet det fællesskab, der uanset motiverne er udstillingens 
dominerende tema. Man er aldrig i tvivl om, hvem der har malet hvad. ’Forår 
i elmeskoven’ kunne aldrig være malet af van Gogh, og ikke kun fordi 
årstallet 1923, er en sådan tilskrivning umulig. Strøgene er bare længere, 
mere glidende og sammenhængende, og frem for alt er farven lagt tyndere på. 
</p><p>
I ’Underskoven’ fra 1889, der kunne være van Goghs udgave af det samme motiv, 
er malemåden med de korte duppede strøg præget af en typisk manisk 
insisterende, staccatoagtig rytme. Og farvestoffet er påført i rigelige 
mængder. Denne forkærlighed for materialets fedme vidner ikke om en 
kunstner, der havde økonomiske problemer. 
</p><p class=" bl-elem">
To stjernehimle pryder de to plakater til udstillingen. For når en udstilling 
har to hovedpersoner, må der også være to plakater: Den ene viser udsnit af 
van Goghs natlige stjernehimmel over floden Rhône, den anden er Munchs 
stjernehimmel. Men ingen af billederne er malet alene i respekt for de 
stjerner, der glimter oppe på den mørkeblå himmelhvælving. De egentlige 
stjerner er de to kunstnere selv, van Gogh og Munch. Det er dem, der lige nu 
lyser over Oslo. 
</p>	
</div>

</div></body></html>
