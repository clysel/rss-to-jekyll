---
layout:     post
title: 	    "Chris Anker kæmper for sin fremtid i skrapt selskab"
post_author:	    
post_date:	    Mon, 27 Apr 2015 11:15:06 +0200
post_site:	    politiken.dk 
post_link:	    http://politiken.dk/sport/ECE2644797/chris-anker-kaemper-for-sin-fremtid-i-skrapt-selskab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kun få af de i øjeblikket 30 ryttere på lønningslisten hos den russiske 
milliardær Oleg Tinkov har kontrakt også for den kommende sæson, og med den 
turbulente situation på Tinkoff-Saxo-mandskabet forekommer fremtiden for det 
aktuelle kollektiv særdeles uvis.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2644143/fuglsang-fightede-flot-i-faenomenal-veterans-brillante-opvisning/">Fuglsang fightede flot i 
fænomenal veterans brillante opvisning</a></p><p>
Derfor er tanken da heller ikke fjern om at udnytte de muligheder, der måtte 
byde sig for eventuelt at finde et nyt job, og blandt dem, der har øjne og 
ører åbne, er også en af dansk cykelsports mest populære udøvere Chris Anker 
Sørensen.
</p><h3>
Har indstillet sig på rollen som hjælper
</h3><p>
»Jeg har absolut ikke noget at beklage mig over i mine nuværende omgivelser, 
og jeg har rigtigt mange gode kammerater her på holdet. Så hvis jeg får et 
tilbud om at blive, vil det da blive modtaget med glæde«, siger den 30-årige 
danske klatrespecialist, der begyndte som professionel hos Bjarne Riis på 
Team CSC i 2007.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2644002/valverde-scorer-hattrick-i-lige-bastogne-lige/">Valverde scorer hattrick i 
Liège-Bastogne-Liège</a></p><p>
»Det er jo ingen hemmelighed, at min aftale udløber i år, og det betyder helt 
automatisk, at man ser sig om efter de chancer der byder sig, men der 
begynder jo sædvanligvis først at ske noget på markedet omkring Tour de 
France«.
</p><p>
»Under alle omstændigheder er jeg meget opsat på at fortsætte karrieren. Jeg 
har stadig enorm lyst til at køre cykelløb, og jeg har også indstillet mig 
på, at min rolle er blevet en anden, end jeg havde forestillet mig, da jeg i 
sin tid skrev under på min første kontrakt«, understreger Chris Anker 
Sørensen, der dermed slår fast, at han har affundet sig med, at han nu først 
og fremmest bliver udset til opgaver som hjælper.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2643931/cavendish-fyrer-med-skarpt-igen-efter-maanedlang-pause/">Cavendish fyrer med skarpt 
igen efter månedlang pause</a></p><h3>
Ambitionerne er stadig intakt
</h3><p>
»Dermed ikke være sagt, at jeg har opgivet jagten på personlig succes, og det 
er jo oplagt, at topresultater også kan have en særdeles gunstig indflydelse 
på mine fremtidige ansættelsesforhold«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2643233/dansk-debutant-ser-med-et-smil-frem-til-gevaldig-omgang-kloe/">Dansk debutant ser med et smil 
frem til gevaldig omgang klø</a></p><p>
»Det kan være, at jeg kan markere mig i Tour de Romandie, som begynder i 
morgen, eller i Tour of Norway fra 20. til 24. maj. Ambitionerne fejler i 
hvert fald ikke noget, og jeg synes også, at formen er, hvor den skal være« 
konstaterer Chris Anker Sørensen, hvis seneste sejr – og karrierens 
flotteste – ligger tilbage i 2010, da han kom alene til mål på bjergetapen 
til Monte Terminillo i Giro d’Italia.
</p><p>
Giroen står ikke på danskerens program i år, og selv om han stadig er inde i 
bruttotruppen til Tour de France, er det mest sandsynligt, at hans eneste 
store rundtur i denne sæson bliver Vuelta a España.
</p><h3>
Fuglsang får hård kamp i klassementet
</h3><p>
Tour de Romandie er sæsonens 14. af de i alt 27 WorldTour-udfordringer, og den 
seks dage lange styrkeprøve kan fremvise et stærkt felt anført af sidste års 
nr. 1, 2 og 3 i Tour de France, italieneren Vincenzo Nibali (Astana) samt 
franskmændene Jean-Christophe Peraud (Ag2r-La Mondiale) og Thibauit Pinot 
(FDJ).
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2643163/den-russiske-milliardaer-er-stadig-bagud-i-forhold-til-bjarne-riis/">Den russiske milliardær er 
stadig bagud i forhold til Bjarne Riis</a></p><p>
Dertil kommer blandt andre den britiske Tour-sejrherre fra 2013 briten Chris 
Froome (Team Sky) den regerende colombianske Giro d’Italia-konge Nairo 
Quintana (Movistar) og dennes landsmand Rigoberto Uran (Etixx-Quick Step).
</p><p>
Det er i dette selskab, Jakob Fuglsang (Astana) stiler efter at kunne hævde 
sig i det samlede klassement, mens Chris Anker Sørensen nok i højere grad 
skal håbe på at kunne begå sig på en af etaperne.
</p><h3>
Froome har vundet de to seneste år
</h3><p>
Chris Froome har vundet Tour de Romandie de to seneste år, og i 2014 sluttede 
Fuglsang på syvendepladsen 1.56 minut efter Sky-kaptajnen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2642475/slemt-forslaaet-favorit-trodser-smerter-men-tvivler-paa-succes/">Slemt forslået favorit trodser 
smerter, men tvivler på succes</a></p><p>
Løbet i den vestlige del af Schweiz strækker sig over 708 km og byder på 
10.081 højdemeter.
</p><p>
Det indledes i morgen med en 19,2 km holdtidskørsel fra Vallée de Joux til 
Juraparc og slutter søndag med en 17,3 km enkeltstart i Lausanne.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2638769/ustyrlig-35-aarig-fejrer-foedselsdag-med-suveraen-triumf/">Ustyrlig 35-årig fejrer 
fødselsdag med suveræn triumf</a></p><p class=" bl-elem">
Dagen inden gælder det kongeetapen på 162 km fra Fribourg til Champex Lax med 
finale på en bjergtop i 1.493 meters højde. 
</p>	
</div>

</div></body></html>
