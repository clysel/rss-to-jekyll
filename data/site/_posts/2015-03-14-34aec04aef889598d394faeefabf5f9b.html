---
layout:     post
title: 	    "DF vil stramme asyl trods færre ansøgere"
post_author:	    
post_date:	    Sat, 14 Mar 2015 13:05:30 +0100
post_site:	    politiken.dk 
post_link:	    http://politiken.dk/indland/politik/ECE2587623/df-vil-stramme-asyl-trods-faerre-ansoegere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dansk Folkeparti vil have langt færre asylsøgere til Danmark, selv om kun 626 
udlændinge søgte asyl i januar 2015 l . Det er det færreste antal asylsøgere 
siden april 2014, viser tal fra Udlændingestyrelsen.
</p><p>
Det siger Dansk Folkepartis udlændingeordfører, Martin Henriksen.
</p><p>
»Regeringen kunne sikre, at alle asylsøgere, som kommer til Danmark kun får 
opholdstilladelse i et år, så de ikke kan hente familien op. Hvis det gjaldt 
alle, og ikke kun et mindretal, så ville det virkelig betyde noget«, siger 
Martin Henriksen
</p><p>
I 2014 søgte i alt 14.815 udlændinge asyl. Det er langt det største antal i de 
seneste år. I 2013 kom 7557 asylsøgere, og endnu færre søgte asyl i årene 
forinden.
</p><p>
Efter den store tilstrømning i andet halvår af 2014 strammede regeringen 
familiesammenføringen for mange syriske asylsøgere.
</p><p>
De får kun midlertidig opholdstilladelse i et år, hvis de flygter fra 
borgerkrigen uden at være personligt forfulgt. De må vente i et år på at få 
deres familie herop. Den stramning vil Dansk Folkeparti udstrække til alle 
asylsøgere.
</p><p><i class=" bl-elem">Kommer Danmark så ikke på kant med de internationale konventioner?</i></p><p>
»Jeg mener ikke, at vi bryder med Den Europæiske Menneskerettighedskonvention 
og flygtningekonventionen, hvis alle kun fik asyl i et år og ikke kunne tage 
familien herop. Beviset er, at regeringen jo har gennemført det for et 
mindretal«, siger Martin Henriksen.
</p><p>
Færre søger asyl, fordi regeringen har strammet reglerne, mener 
Socialdemokraternes udlændingeordfører Ole Hækkerup.
</p><p>
»Jeg tror ikke, at man havde set den udvikling, hvis ikke regeringen var 
kommet med sin stramning«, siger han til jp.dk.
</p><p class=" bl-elem">
Derimod mener Venstres retsordfører, Karsten Lauritzen, at det er alt for 
tidligt at give regeringen æren for de færre asylsøgere.
</p>	
</div>
</div></body></html>
