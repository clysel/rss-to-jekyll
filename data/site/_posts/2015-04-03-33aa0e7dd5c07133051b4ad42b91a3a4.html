---
layout:     post
title: 	    "Netanyahu indkalder ministre til hastemøde om atomaftale"
post_author:	    
post_date:	    Fri, 03 Apr 2015 11:07:17 +0200
post_site:	    politiken.dk 
post_link:	    http://politiken.dk/udland/ECE2615587/netanyahu-indkalder-ministre-til-hastemoede-om-atomaftale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Israels premierminister, Benjamin Netanyahu, har indkaldt ministre og øvrige 
medlemmer af sit sikkerhedskabinet til hastemøde. 
</p><p>
På mødet vil Netanyahu drøfte den aftale, der torsdag blev indgået om Irans 
atomprogram. 
</p><p>
I en telefonsamtale med den amerikanske præsident, Barack Obama, sent torsdag 
aften, betegnede Netanyahu aftalen som en trussel mod Israels eksistens. 
</p><p>
Han mener, at aftalen legitimerer det iranske atomprogram, styrker den iranske 
økonomi og "vil øge Irans aggression og terror i hele Mellemøsten 
og derudover", lyder det i en meddelelse fra Netanyahus kontor. 
</p><p>
Torsdagens aftale betragtes som et betydeligt gennembrud i den 12 år lange 
strid om det iranske atomprogram. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan</a></p><p>
Iran hævder, at programmet udelukkende tjener fredelige formål, mens særligt 
Israel og USA har haft Iran mistænkt for i hemmelighed at forsøge at udvikle 
atomvåben. 
</p><p>
Både Netanyahu og andre israelske toppolitikere har tidligere givet udtryk 
for, at Israel er klar til at gennemføre militære angreb på iranske 
atomfaciliteter for at sikre, at Iran ikke udvikler en atombombe. 
</p><p>
På fredagens sikkerhedsmøde deltager både nogle af Netanyahus ministre samt 
højtstående embedsmænd og sikkerhedseksperter. 
</p><p>
Der er ikke umiddelbart flere oplysninger om mødet. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2615440/forsker-om-atomaftale-det-er-aftalen-vi-har-ventet-paa/">Forsker om atomaftale: Det er 
aftalen, vi har ventet på</a></p>	
</div>

</div></body></html>
