---
layout:     post
title: 	    "Norsk epos er nerverende og neurotisk langmodigt - og al tiden værd"
post_author:	    
post_date:	    Fri, 01 May 2015 17:17:27 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2651217/norsk-epos-er-nerverende-og-neurotisk-langmodigt---og-al-tiden-vaerd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da vi forlod den 19-årige norske krigssejler Halvor i første bind af ’Havets 
helt’, var han melodramatisk og krigsmæssigt skyllet i land i Island, endnu 
dansk, men besat af englændere. Her fik han lidt uforpligtende sex i 
brusekabinen, dog stadigvæk heftigt forelsket i irske – og som det skal vise 
sig her – meget katolske Muriel hjemme i Liverpool. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Jon Michelet: Havets helt – Skytten. 
</p><p>
Oversat af Jannie Jensen. Republik, 612 sider, 349 kroner. 
</p><p>
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus">www.politiken.dk/plus</a></p><p class=" bl-elem">
Udkommer i dag.
</p>
</div>
</div><p>
Her i andet bind, ’Skytten’, er Halvor letmatros i efteråret 1940 på verdens 
største tankskib, ’Iberia’. En flydende brandbombe fyldt op med den 
flyverbenzin, som er nødvendig for, at Storbritannien vinder slaget om 
England over for et overlegent Luftwaffe. Og vandet er jo fuldt af tyske 
ubåde, havets hajer og ulve. </p><p>
Storbritannien kæmper helt alene med sit imperium som eneste allierede, lille 
Grækenland og så et lunkent og neutralt USA, som dog latent støtter den 
engelske side i verdenskrigen. Og støt står de nordiske sømænd på broen i en 
kold og krigerisk verden, hvor døden kommer fra neden med et periskop og en 
torpedo eller fra oven fra et fly og en bombe. 
</p><h3>
Enerverende og neurotisk 
</h3><p>
I ’Skytten’ fortsætter Jon Michelet sin meget langsomme historie om Halvor. 
Med hans egne ord i dagbogsform og så med en mere alvidende og overskuelig 
stemme. Nærmest dag for dag et halvt år rundt fra efteråret 1940 til foråret 
1941. Det er med vilje, at læseren skal fragtes af sted med samme 
enerverende og neurotiske langmodighed som de nordiske sømænd på de mange 
konvojer, der givet var verdenskrigens vigtigste helte højt fra Nord. 
</p><div class="art-quote article-box">
<p class="quote"/>
<blockquote>
<p class="quote-txt">
Michelet har indfanget tidsånd og historiske detaljer med en overmåde fin 
akkuratesse og meget små anakronismer
</p>
</blockquote>
</div><p>
Michelet har på sin tanker næsten lige så mange personer om bord, som Tolstoj 
har mennesker med i sin krig i ’Krig og fred’. Ikke kun fra de nordiske 
lande, men også fra Argentina, USA og sågar Tyskland. Eneste kvinde om bord 
er en dansker fra Nakskov, den gæve Fridy, der er gift med stewarden. 
</p><p>
Men der sker også noget med Halvor. Han skyder faktisk et par tyske fly ned, 
og på landlov i Liverpool bliver han mere og mere glad for Muriel, der helt 
klart har en bigot salmebog mellem benene. Jamen, hun må slet ikke gå ud med 
en protestant som Halvor. Det skaber problemer og sammenstød, og har deres 
forhold overhovedet en chance midt i krigen og katolicismen? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2649369/undergangen-er-allestedsnaervaerende-i-det-dystopiske-koebenhavn/">Undergangen er 
allestedsnærværende i det dystopiske København.</a></p><p>
Michelet har indfanget tidsånd og historiske detaljer med en overmåde fin 
akkuratesse og meget små anakronismer. Vi hører om en ganske ung Frank 
Sinatra og tidens swingpjatter i Brooklyn og omegn. Men også om de 
forfærdelige bombardementer over England og de strenge og skærpede tider i 
det tyskbesatte Norge. 
</p><p>
Uden at udpensle verdenskrigens vældige dramaer med stor musik og mange farver 
er vi på en <i>slow boat</i> til både Øst og Vest, fuld af stille 
eksistenser og larmende originaler. 
</p><h3>
Kommer sendrægtigt frem 
</h3><p>
Finner skilt af en gammel borgerkrig, en mand mistænkt for mord og en række 
andre unge og modne mænd, som trøster sig i land med ludere og lommetyve, 
men på havet står støt på vagt, nok med angst og bæven, og alligevel med 
tungen og smøgen lige i munden, spejdende efter fjenden i tågen og i 
skyerne, bag bølgen eller i skjul på kysten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2643588/sproget-er-intenst-og-vitalt-i-from-dyrlaegeroman/">Sproget er intenst og vitalt i 
from dyrlægeroman</a></p><p>
Romanen er ikke for læsere til fart og tempo, stress og spænding. Alt tager 
sin tid, vi kommer sendrægtigt frem. På den ene eller anden måde. 
</p><p class=" bl-elem">
Men jeg glæder mig i hvert fald til at høre mere om Halvor og Muriel og alle 
sømændene på verdens største tanker i verdens værste krig. 
</p>	
</div>

</div></body></html>
