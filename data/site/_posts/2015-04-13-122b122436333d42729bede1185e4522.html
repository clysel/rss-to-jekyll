---
layout:     post
title: 	    "Den danske folkekirke har nordisk dåbsrekord"
post_author:	    
post_date:	    Mon, 13 Apr 2015 23:37:05 +0200
post_site:	    politiken.dk 
post_link:	    http://politiken.dk/indland/ECE2626844/den-danske-folkekirke-har-nordisk-daabsrekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stadig færre skandinaviske børn bliver døbt, men der er store forskelle på 
udviklingen, når man kigger på statistikkerne for kirkerne i Norge, Sverige 
og Danmark. Her skiller Danmark sig markant ud.
</p><p>
I Sverige var det i 2013 første gang, at under halvdelen af landets nyfødte 
blev døbt. I 2014 faldt tallet yderligere, så det nu er 46,3 procent af de 
svenske børn, som bliver døbt. Også i Norge er dåbsprocenten de seneste år 
faldet markant.
</p><p>
Det skriver Kristeligt Dagblad.
</p><p>
I 2014 blev 58,9 procent af alle norske nyfødte døbt i kirken, hvilket var 
første gang, at andelen af døbte var under 60 procent.
</p><p>
En fremskrivning fra Statistisk Sentralbyrå, det norske svar på Danmarks 
Statistik, viser, at hvis udviklingen fortsætter i det nuværende tempo, vil 
det om fem år være færre end halvdelen af Norges børn, der bliver døbt.
</p><h3>
Tættere relation til kirken
</h3><p>
I Danmark er dåbsprocenten i løbet af de seneste 10 år faldet stabilt med ét 
procentpoint om året. I den seneste opgjorte dåbsprocent fra 2013 var det 
63,9 procent af nyfødte danske børn, der blev døbt i kirken.
</p><p>
Korrigerer man for ikke-kristen indvandring, er der ganske vist fortsat tale 
om et fald, men ikke et fald, der kan måle sig med Norge og Sverige, 
forklarer Hans Raun Iversen, der er lektor ved Afdeling for Systematisk 
Teologi på Københavns Universitet.
</p><p>
En del af forklaringen på forskellen mellem Norge og Danmark er, at Norge 
generelt har en lidt lavere medlemsprocent af kirken.
</p><p>
Sådan lyder det fra Ulla Schmidt, der er professor MSO i praktisk teologi ved 
Institut for Kultur og Samfund på Aarhus Universitet og blandt andet forsker 
i den norske folkekirkes udvikling.
</p><p>
»Det er bare ikke hele forklaringen, for forskellen mellem dåbsprocenterne er 
større, end forskellen i medlemsprocent kan forklare«.
</p><p class=" bl-elem">
»Et kvalificeret bud på forskellen er, at medlemmerne i Danmark oplever deres 
relation til folkekirken tættere, end det er tilfældet i Norge«, siger hun.
</p>	
</div>

</div></body></html>
