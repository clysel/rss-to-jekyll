---
layout:     post
title: 	    "Russisk opposition erstatter planlagt protest med mindeoptog "
post_author:	    
post_date:	    Sat, 28 Feb 2015 18:25:01 +0100
post_site:	    politiken.dk 
post_link:	    http://politiken.dk/udland/ECE2567925/russisk-opposition-erstatter-planlagt-protest-med-mindeoptog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tusindvis af russiske demonstranter skulle være gået gennem Moskvas gader med 
vajende flag og grønne balloner under forårsmarchen 1. marts. Men lyden af 
kampråb om utilfredshed med Putin-regeringen bliver muligvis erstattet af 
levende lys i et mindeoptog for den afdøde oppositionspolitiker og tidligere 
viceministerpræsident Boris Nemtsov.
</p><p>
Boris Nemtsov, der var en af de største kritikere af præsident Putin, blev 
omkring midnat fredag aften skudt og dræbt på en bro tæt ved Kreml i Moskva, 
stedet hvor præsidenten og hans administration har kontor. 
</p><p>
Ifølge en anden fremtrædende skikkelse i oppositionen, Mikhail Kasjanov, der 
tidligere har været ministerpræsident og senere finansminister i Rusland, 
bliver den planlagte demonstration erstattet af et optog til minde om Boris 
Nemtsov. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/Russia__Opposition__917196y.jpg" alt="" border="0"/><span class="caption"><span class="f-img-caption">Afgrund. 
</span>»Dette er hævn for, at Boris konsekvent og i mange, mange år kæmpede for at gøre Rusland til et frit, demokratisk land«, sagde oppositionsleder Mikhail Kasjanov, med front mod kameraet, ifølge AFP, da han mødte op på gerningsstedet for at vise sin støtte.</span></span></p><p>
En af hovedarrangørerne bag demonstrationen og ligeledes en stor 
Putin-kritiker, Leonid Volkov, begrunder på Twitter aflysningen således: 
</p><p>
»Vi befinder os i en ny politisk virkelighed. Den giver ikke plads til 
demonstrationen 1. marts med grønne balloner og flag«. 
</p><p>
Mindeoptoget, der skal erstatte demonstrationen, er dog ikke godkendt af 
myndighederne endnu, og på de sociale medier bliver den russiske opposition 
af flere brugere beskyldt for at bruge Boris Nemtsovs dødsfald til at samle 
flere omkring den oprindelige demonstration. 
</p><h3>
Mordet fodrer oppositionens had 
</h3><p>
I den russiske undergruppe på den sociale nyhedsside Reddit.com, hvor 
registrerede brugere blandt andet deler og debatterer nyhedsartikler, er et 
tweet fra oppositionspolitiker og Putin-kritiker Gennady Gudkov blevet 
genstand for diskussion. 
</p><p>
»Lad os besvare mordet på Nemtsov med en fælles forårets march 1. marts. Det 
er det bedste, vi kan gøre. Retweet gerne!«, lyder Gennady Gudkovs tweet, 
der blandt Reddit-gruppens brugere bliver delt med den alternative titel 
'Russisk opposition bruger allerede Nemtsovs mord til at højne fremmødet til 
oppositionsmarch'. 
</p><p>
»Hvorfor skulle de ikke gøre det? Disse mennesker hadede allerede Putin før, 
så et mord, der i manges øjne ligner et lejemord udført af FSB (den føderale 
sikkerhedstjeneste i Rusland, red.), vil kun fodre deres had«, kommenterer 
en anden bruger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2567802/ekspert-drab-paa-putin-kritiker-faar-markant-betydning/">Ekspert: Drab på 
Putin-kritiker får markant betydning</a></p><p>
Den afdøde 55-årige Boris Nemtsov skulle selv deltage i den planlagte 
demonstration mod præsident Putin og hans regering. 
</p><p>
Få timer inden mordet, havde han deltaget i et radioprogram, hvor han havde 
gjort opmærksom på og opfordret til deltagelse i demonstrationen, og hans 
sidste aktivitet på sin Facebook-profil var at dele kortet over den rute, 
man ville gå i Moskva. 
</p><p>
»Hvis du ønsker, at krigen mellem Rusland og Ukraine skal ende, og at Putins 
aggressivitet skal stoppe, så kom til forårsmarchen 1. marts«, skrev han og 
fulgte op med opfordringen om at tage venner og familie med. 
</p><h3>
Det ligner et lejemord 
</h3><p>
Russisk politi har sagt, at der ved attentatet blev affyret mindst seks skud 
fra en hvid bil, der passerede den gående Boris Nemtsov. En uidentificeret 
kvinde, der også befandt sig på stedet, er uskadt, fortæller de. 
</p><p>
Et ukendt antal gerningsmænd flygtede derefter fra stedet, der på grund af sin 
beliggenhed tæt på Kreml, er et højsikkerhedsområde med meget overvågning. 
</p><p>
Præsident Vladimir Putin har fordømt drabet på Boris Nemtsov og påpeget, at 
det ligner et lejemord. Der er dog også forlydender om, at mafian skulle 
være involveret, fordi udførelsen af mordet, et drive-by skyderi, minder 
mere om metoder, de ville bruge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2567701/obama-ansvarlige-for-ondskabsfuldt-nemtsov-drab-skal-findes/">Obama: Ansvarlige for 
ondskabsfuldt Nemtsov-drab skal findes</a></p><p>
På stedet, hvor Boris Nemtsov blev skudt, begynder blomster at tårne sig op. 
</p><p>
Da oppositionens Mikhail Kasjanov, der annoncerede mindeoptoget, forlader 
gerningsstedet, lader han nogle ord falde til de fremmødte journalister. 
</p><p>
»Det er det 21. århundrede, en oppositionsleder bliver demonstrativt skudt 
lige uden for Kremls mure«, citerer det russiske og stærkt liberale medie 
Radio Free Europe/Radio Liberty ham for at sige og for dernæst at konkludere:
</p><p class=" bl-elem">
»Landet er på vej mod afgrunden«. 
</p>	
</div>
</div></body></html>
