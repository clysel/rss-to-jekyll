---
layout:     post
title: 	    "Sportsdøgnet: AaB-målmand holder med FCK i finalen"
post_author:	    
post_date:	    Mon, 11 May 2015 13:38:39 +0200
post_site:	    politiken.dk 
post_link:	    http://politiken.dk/sport/ECE2664200/sportsdoegnet-aab-maalmand-holder-med-fck-i-finalen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>SUPERLIGA:</b> AaB-målmand Nicolai Larsen holder med FCK i pokalfinalen i 
torsdagens pokalfinale mod FC Vestsjælland. Men vel at mærke fordi, AaB så 
kan 'nøjes' med at gå efter en fjerdeplads i ligaen for at spille europæisk 
fodbold i næste sæson. Hvis FCV bliver pokalvinder, så kræver det en 
tredjeplads at komme til at spille europæisk. 
</p><p>
»Vi skal i hvert fald håbe på, at FCK vinder pokalen, for så er der en 
fjerdeplads at spille om. Den er der lidt større chance for at nå end 
tredjepladsen« siger Nicolai Larsen til Ritzau. 
</p><p><b>RONING: </b>Danmarks guldfirer tager til EM i roning i Poznan, selv om 
bådens mest rutinerede, Morten Jørgensen, må blive hjemme. Nu har man nemlig 
fundet en erstatning. Som et forsøg valgte landstræner Bent Fransson og 
sportschef Lars Christensen at erstatte Morten Jørgensen med Jens 
Vilhelmsen. Det har givet testresultater, som er så positive, at båden 
alligevel stiller op ved EM. 
</p><p><b class="ext-link">PRIMERA: </b>Det er hårdt at være højtbetalt superstjerne i Real Madrid. 
Især, hvis man ikke taler godt spansk. <a target="_self" href="http://politiken.dk/sport/fodbold/laprimera/ECE2664581/superstjerne-isoleret-i-real-madrids-omklaedningsrum/">Gareth 
Bale er blevet isoleret i truppen </a>på grund af manglende 
spansk-kundskaber.
</p><p class=" bl-elem"><b class="ext-link">BADMINTON: </b>Verdens måske nok bedste badmintonspiller, Lee Chong Wei, 
var rykket så langt ned på verdensranglisten efter sin dopingdom, at han 
ikke kunne blive udtaget til VM. Men nu har det malaysiske forbund 'ordnet' 
det, <a target="_self" href="http://politiken.dk/sport/ECE2664708/dopingdoemt-badmintonspiller-faar-kontroversiel-vm-plads/">så 
verdensstjernen får en af de tidligere udtagnes plads</a>. 
</p>	
</div>

</div></body></html>
