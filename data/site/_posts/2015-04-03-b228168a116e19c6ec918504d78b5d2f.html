---
layout:     post
title: 	    "Naboer til planlagt kæmpe vindmøllepark: »Vi vil have skriftlige svar«"
post_author:	    
post_date:	    Fri, 03 Apr 2015 07:31:09 +0200
post_site:	    politiken.dk 
post_link:	    http://politiken.dk/oekonomi/2050/energi/ECE2613630/naboer-til-planlagt-kaempe-vindmoellepark-vi-vil-have-skriftlige-svar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det svenske energiselskab Vattenfall vil gerne opføre endnu en vindmøllepark 
med 37 møller i Nørrekær Enge ved Limfjorden. Her står allerede 13 
vindmøller i en række langs fjorden med 500 meters mellemrum. 
</p><p>
Hvis planerne realiseres, vil den nye vindmøllepark med op til 150 meter høje 
mølle blive Nordens største vindmøllepark på land, et kraftværk, der kan 
forsyne 120.000-130.000 husstande med strøm. Vattenfall har endnu ikke 
indgivet en formel ansøgning om projektet, men er begyndt at købe ejendomme 
op. Sagen har skabt splid i lokalsamfundet. 
</p><p/><h3>
»Vi vil have skriftlige svar« 
</h3><p>
Brit Olesen er en af drivkræfterne i kampen mod flere kæmpe vindmøller i 
Nørrekær Enge. Hendes hus ligger højt med udsigt over engene, og hun generes 
af støjen fra de eksisterende møller. Hun er kritisk over for både 
kommunerne og Vattenfall. »Det er underligt, at kommunerne bruger penge på 
et oplysningsmøde om et projekt, som ikke er indleveret. Projektet giver 
splid i samfundet. Mellem dem, der har lavet en aftale med Vattenfall og os, 
der skal blive. Vi får jo ikke en pose penge, så vi kan flytte. Og der er 
noget fin natur, som ødelægges. Vattenfall vil ikke give os skriftlige svar 
på vores spørgsmål. De vil mødes med os og give kage. Men hvis vi fik det 
skriftligt, ville der jo ikke være noget fordækt i det«. 
</p><h3>
»Snak og mange rygter«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/L_GST_R____Reportag_925528v.jpg" alt="" border="0"/><span class="caption"><span class="f-img-caption">Foto: 
</span>Janus Engel</span></span>
Gunnar Villumsen vil få de nye møller noget tættere på end de 2,5 kilometer, 
der er til de eksisterende møller. »Vi er indstillet på, at der kommer flere 
møller. Det her er et vindområde. Det må vi leve med, men så skal det også 
være sådan, at vi kan leve med det. Det skal være ordentligt for de folk, 
der bor i nærheden. Vattenfall burde være mere åben, det skal ikke bare være 
et projekt for de landmænd, som ejer jorden. Vi mangler klare udmeldinger 
fra kommunen. Det, folk finder belastende, er usikkerheden, selv om reglerne 
nok bliver overholdt. Der har været meget snak og mange rygter. Man kunne 
have undgået meget mistro, hvis man havde håndteret kommunikationen bedre«. 
</p><h3>
Købsaftale med Vattenfall 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/L_GST_R____Reportag_925526v.jpg" alt="" border="0"/><span class="caption"><span class="f-img-caption">Foto: 
</span>Janus Engel</span></span>
Birthe Garde og hendes mand, Willy, har underskrevet en betinget slutseddel 
med Vattenfall, som overtager deres hus og møbelværkstedet i kanten af 
Nørrekær Enge – forudsat den nye vindmøllepark bliver realiseret. »Og sker 
det ikke, så lever vi, som vi altid har gjort. Vi rettede selv henvendelse 
til Vattenfall, da vi hørte om projektet. Vi kender jo lånemulighederne for 
købere her i Udkantsdanmark, og på et tidspunkt skal vi sælge, min mand er 
76«, siger Birthe Garde. Hun har en anpart i Nørrekær Enge 1. »Det er ikke 
det store, men det er bedre end at have penge i banken«, siger hun. 
</p><h3>
»Folk har opgivet«
</h3><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00925/L_GST_R____Reportag_925529v.jpg" alt="" border="0"/><span class="caption"><span class="f-img-caption">Foto: 
</span>Janus Engel</span></span>
Bjarke Bollerup Madsen bor i Vår Mark, som vil få de nye vindmøller meget tæt 
på. Han kalder projektet»fuldstændig tåbeligt«. »Der findes så mange andre 
smarte metoder til energiforsyning, og det er tåbeligt, at nogen skal spinde 
guld på, at vi andre skal have det træls. Det er hårrejsende, at Vattenfall 
ikke betaler skat i Danmark«. Han er aktiv i modstanden mod projektet og har 
samlet underskrifter, men siger: »Det virker, som om det er aftalt på 
forhånd. At vindmøllerne bare kommer. Jeg fornemmer, at folk har opgivet, 
selv om mange skrev under på protesten før jul«. 
</p>	
</div>

</div></body></html>
