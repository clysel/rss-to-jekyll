---
layout:     post
title: 	    "Problemer med at spærre NemID-nøglekort og -certifikater"
post_author:	    Jakob Møllerhøj
post_date:	    Tue, 31 Mar 2015 13:13:00 +0000
post_site:	    www.version2.dk 
post_link:	    http://www.version2.dk/artikel/problemer-med-spaerring-af-nemid-noglekort-128791?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der er for øjeblikket problemer med at spærre NemID-nøglekort og NemID-certifikater. Derudover er der desuden problemer med at aktivere NemID, fremgår det af Nets' driftsinformationer fra klokken 13:38.</p>

<p>Pressechef i Nets, Søren Winge, oplyser, at hvis man har behov for at få spærret sit nøglekort, så kan man kontakte kundeservice, der vil håndtere dette hurtigst muligt, såfremt behovet er akut. Han henviser til kontaktinformationer på <a href="https://www.nemid.nu/dk-da/om_nemid/kontakt/">nemid.nu</a>.</p>

<p>»Vi oplever i øjeblikket, at der er problemer med at logge ind på nemid.nu. Dette betyder, at funktionerne i selvbetjeningen ikke er tilgængelige (herunder spærring af nøglekort og certifikater), og der ligeledes kan være problemer med at aktivere nøglekort,« oplyser pressechef Søren Winge i en mail til Version2.</p>

<p>»Dette skyldes et netværksproblem, som vi arbejder på at løse, men vi kan desværre ikke give nogen tidshorisont. Dette berører ikke login med NemID i øvrigt,« skriver Søren Winge.</p>

<p>Om problemerne med spærring af certifikater, skriver Søren Winge:</p>

<p>»I forhold til certifikater, som vi omtaler i driftsinfo: Det kan vedrøre aktivering af OCES-certifikater, eller det kan vedrøre medarbejdercertifikater, i det omfang man benytter nøglekortløsningen (mange benytter nøglefil, der ikke er berørt af dette).«</p>

<p><strong><em>Opdateret med yderligere informationer fra Søren Winge 15:27</em></strong></p>
  </section>

  
  
  
  </div></body></html>
