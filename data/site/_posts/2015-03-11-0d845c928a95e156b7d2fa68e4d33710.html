---
layout:     post
title: 	    "Afsonere indkaldes nu med Digital Post"
post_author:	    Christian Loiborg
post_date:	    Wed, 11 Mar 2015 11:15:39 +0000
post_site:	    www.version2.dk 
post_link:	    http://www.version2.dk/artikel/afsonere-indkaldes-nu-med-digital-post-96213?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Siden 1. november 2014 har Kriminalforsorgen indkaldt afsonere med Digital Post. Og det kan vise sig at blive en udfordring, skriver <a href="http://www.faengselsforbundet.dk/media/99765/ff_03_2015_enkelt.pdf">Fængselsforbundet</a>.</p>

<p>I 2014 mødte hver tredje dømte ikke op til den aftalte tid. Og den statistik kan meget vel forværres, når afsonere nu indkaldes digitalt, lyder bekymringen fra retsordfører i Dansk Folkeparti, Peter Skaarup.</p>



<p>Og de indsatte er ikke fortrolige med Digital Post, lyder det i fængslerne.</p>

<p>»Vi oplever mange, som ikke modtager Digital Post. Der er mange af dem, som ikke har NemID, så de ved slet ikke, hvordan de skal komme i gang med at bruge Digital Post,« siger Jens Højbjerg Petersen, lokalformand i Fængslet Kærshovedgård, til Fængselsforbundet.</p>



<p>Ifølge <a href="http://www.b.dk/nationalt/en-kvart-million-danskere-ignorerer-den-digitale-post-0">Berlingske</a> ignorerer en kvart million danskere den digitale post. Det er særligt grupper bestående af unge, ikke-dansktalende samt ressourcesvage borgere, der ikke åbner brevene i den digitale postkasse. Omkring 172.000 har slet ikke besøgt den digitale postkasse, mens 74.000 mangler at åbne virtuelle breve efter at have modtaget besked herom via e-mail eller SMS.</p>

<p>Sidste år blev alle danskere automatisk tilmeldt Digital Post, med mindre de søgte om fritagelse. Det søgte en halv million borgere om, og samlet er 4,2 millioner danskere tilmeldt løsningen.</p>
  </section></div></body></html>
