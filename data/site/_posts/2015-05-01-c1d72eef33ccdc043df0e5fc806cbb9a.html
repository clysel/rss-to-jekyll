---
layout:     post
title: 	    "Systemkritik i fiktion"
post_author:	    
post_date:	    Fri, 01 May 2015 17:59:57 +0200
post_site:	    politiken.dk 
post_link:	    http://politiken.dk/indland/ECE2649360/systemkritik-i-fiktion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske præsident satte den tidligere Baltimore-kriminalreporter 
stævne til en samtale om statens indsats mod stoffer. David Simon er kendt 
for at være særdeles kritisk over for regeringens politik på området. Ifølge 
ham gør politiets hårde indsats mod selv småforbrydelser som besiddelse af 
stoffer situationen værre, ikke bedre. 
</p><p>
I mandags blev Freddie Grey begravet i selv samme by, hvor ’The Wire’ foregår. 
Han var en sort mand på 25 år, som havde en række narkorelaterede mindre 
domme bag sig, og han døde efter at have fået knust sin rygrad i politiets 
varetægt. Hans død satte endnu en gang fokus på det problematiske forhold 
mellem politiet og den sorte befolkning, og Greys begravelse medførte en 
demonstration i Baltimore, der endte med gadekampe, hvor 1.500 soldater fra 
nationalgarden blev sat ind mod de fremmødte demonstranter. 
</p><p>
Freddy Grey var en af de sorte mænd, der ligesom - ifølge David Simon - 
hundredtusindvis af andre sorte unge mænd bliver dømt ude af samfundet, og 
som aldrig får chancen for at vende tilbage. 
</p><p>
Samtalen mellem Obama og Simon blev lagt ud på Det Hvide Hus’ YouTube-kanal 
26. marts, dagen for et tværpolitisk topmøde i Washington om en fremtidig 
retsreform, hvor David Simon også holdt et oplæg. 
</p><p><b>OBAMA:</b> Jeg er stor fan af ’The Wire’. Jeg synes, det er et af de bedste 
stykker ikke bare tv-dramatik, men kunst i det hele taget fra det sidste par 
årtier. 
</p><p>
Hvad var det, du så, lærte, hørte, der fik dig til at tænke på kulturen 
omkring narkohandelen og dens indflydelse på livet i byen, og som gjorde, at 
du var nødt til at fortælle de her historier? 
</p><div class="art-quote article-box">
<p class="quote"/>
<blockquote>
<p class="quote-txt">
Lige nu er det sådan, at det, som stofferne ikke ødelægger, det bliver smadret 
af krigen imod dem.
</p>
<p class="sender">
David Simon 
</p>
</blockquote>
</div><p/><p/><p><b>SIMON:</b> Jeg boede jo i Baltimore. Det er en by, der er fuldstændig 
gennemsyret af stoffer, det var det i hvert fald, da jeg kom dertil i 
begyndelsen af 1980’erne. Det var en tid, hvor man troede, man kunne 
arrestere sig ud af narkoproblemerne. Og det forsøgte politiet faktisk også 
på. 
</p><p>
Det, der blev mere og mere tydeligt for mig gennem de år, hvor jeg dækkede 
emnet, var, at når man helliger sig håndhævelsen af loven over for 
narkohandelen på gadeplan – når man prøver at vinde narkokrigen – så har man 
kun en begrænset mængde ressourcer. 
</p><p>
Jeg iagttog politiet i Baltimore og bemærkede, at det samme skete i andre byer 
med samme problemer. 
</p><p>
Det, der skete var, at politiet holdt op med at lave politiarbejde. De 
arresterede folk for alle mulige småforbrydelser med stoffer, og det skulle 
så gøre det ud for politiarbejde. Men det var det faktisk ikke. Samtidig 
voksede antallet af anholdelser og fængslinger på grund af stoffer, og de 
var korte, to-tre måneder. De kunne ikke bygge fængsler hurtigt nok til alle 
de folk. I mellemtiden faldt antallet af anholdelser for voldtægt, røveri og 
mord. Og det, der frem for noget gør en by tryggere at bo i, er kompetent 
efterforskning af voldsforbrydelser. Det kan faktisk gøre en by tryggere. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00932/TV_THE_WIRE_932540" data-id="932540" data-imgtype="jpg" data-caption="Studerende. Jermaine Crawford, Maestro Harrell, Tristan Wilds og Julito McCullum spiller elever i Baltimores skolesystem i serien. Her ses de på et billede fra seriens fjerde sæson."/><p><b>OBAMA:</b> Den gode nyhed er, at nogle af de mere kløgtige politiafdelinger 
er begyndt at forstå det. Vi har set en reduktion af voldsforbrydelser i de 
fleste større byer i USA, i nogle tilfælde bratte fald. Jeg tror, delvis 
fordi der var en bevidsthed om, at vi var så optagede af narkohandelen på 
gadeplan, at vi var ved at miste fokus på det, der virkelig var vigtigt – at 
folk ønsker at føle sig trygge. 
</p><p>
Konsekvensen var en massiv tendens til fængslinger, selv af de 
narkoforbrydere, der ikke var voldelige. Jeg så det i den periode, hvor du 
rapporterede om det og også begyndte at skrive til tv – fra lovgiverens 
synsvinkel – denne eksplosion af fængslinger. Og af uforholdsmæssig mange 
sorte og latinoer. 
</p><p>
Den udfordring, du skildrer i tv-serien, er, at folk kommer i fængsel, med 
store udgifter for samfundet til følge, og ofte bliver de trænet op til at 
blive endnu hårdere forbrydere, mens de er i fængsel. Så kommer de ud og er 
praktisk taget umulige at ansætte i et almindeligt job og ender med at vende 
tilbage til fængslet igen. 
</p><p><b>SIMON:</b> Ja, som permanent del af ’det andet USA’. Og de kan ikke hives 
tilbage igen. 
</p><p>
Ingen andre sætter deres befolkning i fængsel i samme omfang som vi. 
</p><p>
Og hvis man kigger på det ... Da jeg kom til som kriminalreporter, var 34 
procent af de indsatte i de statslige fængsler voldsforbrydere. Da jeg 
stoppede som kriminalreporter 13 år senere, var det omkring 7 procent. 
Resten var folk, som var mindre voldelige, men som havde fået længere 
straffe. Folk blev bare inde. Og du har fuldstændig ret, de kom voldsomt 
mærkede ud. De har ikke stemmeret, de kan ikke tage del i samfundslivet, de 
har mistet forbindelsen med familien, familier er blevet opløst, 
fællesskaber er blevet ødelagt. 
</p><p>
Og hvis det så bare virkede, kunne vi have haft en diskussion og sagt ’okay, 
det er forfærdeligt, vi sætter en hel masse af vores menneskelige værdighed 
til her, men hey, det virker’. Men systemet er ualmindelig strengt, og det 
virker ikke. 
</p><p><b>OBAMA:</b> Jeg har tænkt over – fordi det er eftervirkningerne af det, du 
beskriver – at nu da økonomien er i bedring, falder arbejdsløsheden 
dramatisk. 
</p><p>
Men et af de vanskelige problemer, vi har, er, at vi stadig har lav grad af 
deltagelse i samfundslivet. 
</p><p>
Hvis man analyserer, hvorfor folk ikke vender tilbage til arbejdsstyrken, selv 
når der opstår nye jobs, er en stor del af dem unge mænd, der har en dom. Nu 
da vi har muligheden for at sluse dem tilbage til et ansvarligt liv, er de 
udelukket. Og det er uhensigtsmæssigt. 
</p><p><b>SIMON:</b> Den fyr, som figuren Omar i ’The Wire’ er bygget over, er en 
konkret person ved navn Donny Anders. 
</p><p>
Jeg ville ikke have troet, at jeg en dag skulle sige hans navn i Det Hvide 
Hus. 
</p><p>
Han levede på gaden. Han plyndrede dealere i mange år. Han levede et hårdt 
liv. Til sidst fik han 17 år, og det fortjente han. Han blev ikke taget, han 
meldte sig selv. Omsider ramte det ham. Han gjorde alt, hvad anklagerne 
ville have, og han kom ud 17 år senere, og det eneste, han ønskede, var at 
give noget tilbage. Han havde taget så meget. Han ville simpelthen 
konfrontere sig selv med ulykken. Han var en usædvanlig mand, et af de mest 
forbløffende mennesker, jeg har mødt i mit liv – på papiret var han en dømt 
forbryder og en dømt morder, og der var intet, der kunne få ham ud af den 
ekstreme situation. Prøv at gange det op, det er hundredtusinder af liv, der 
er blevet koblet af, og som ikke har nogen mulighed for at hægte sig på 
igen. 
</p>
<p/><p><b>OBAMA:</b> Omar er for resten min yndlingsfigur. Men en del af det, din 
serie skildrede, er jo også, at der er et generationselement i det her. Du 
har hele generationer af mænd, der er låst inde, og det betyder hele 
generationer af drenge, der vokser op enten uden en far, eller hvis de 
endelig ser deres far, ser de ham i fængsel. 
</p><p><b>SIMON:</b> Ja, nemlig. Og det her sker jo ikke i et vakuum. Vi taler om de 
steder i USA, hvor industrialiseringen er slået mest igennem. Og hvor den 
faktiske arbejdsløshedsprocent – som i min by – blandt unge sorte mænd ikke 
på nogen måde ligner det nationale gennemsnit. Det er noget, der skal 
bekæmpes. 
</p><p>
Handelen med stoffer er så stor en industri – med så mange penge – at den er 
svær at komme uden om, hvis man vokser op midt i den. Og [det er jo svært] 
uden rollemodeller, der ved, hvordan man kan styre uden om den, at ændre på 
tingene. 
</p><p>
Det er helt afgørende at tage narkokrigen, der ligger som et lag hen over alt 
andet, og på en eller anden måde få den ned i proportioner. Lige nu er det 
sådan, at det, som stofferne ikke ødelægger, det bliver smadret af 
krigen imod dem. 
</p><p><b>OBAMA:</b> Okay, men her er så et lyspunkt. Der er en stigende politisk 
erkendelse til venstre, men også til højre af, at det, vi gør, er 
uhensigtsmæssigt, fra et liberalt synspunkt – den måde, vi håndterer 
ikkevoldelige narkotikaforbrydelser på, er problematisk – og fra et 
økonomisk synspunkt ruinerer det os. 
</p><p>
Man ender med at bruge så mange flere penge på fængsler, end man ville bruge 
på at sende de børn i skole eller endda på universitetet, at det er 
uhensigtsmæssigt, og det betyder, at skatterne stiger for alle, eller i 
hvert fald at offentlige tilbud, alle gør brug af, må beskæres, eller at vi 
ikke kan ansætte politifolk til at tage sig af voldsforbrydelserne, som du 
sagde. 
</p><p>
Men vi har alle sammen et ansvar for at finde en løsning på dette, og det 
opmuntrende er, at jeg tror, der er en stigende bevidsthed om det. Til dels 
fordi voldsforbrydelserne er mindsket i mange af de store byer, er folk mere 
åbne over for at diskutere det. 
</p><div class="art-quote article-box">
<p class="quote"/>
<blockquote>
<p class="quote-txt">
... hvis børn lades så meget i stikken, at de ikke har nogen udvej, vil de 
lede efter andre muligheder for at overleve.
</p>
<p class="sender">
Barack Obama 
</p>
</blockquote>
</div><p/><p/><p><b>SIMON:</b> Ja, folk er ikke så bange. 
</p><p><b>OBAMA:</b> Og jeg tror, vi skal gribe den mulighed. 
</p><p>
Men en del af udfordringen bliver at sikre os, at vi som det første 
menneskeliggør det, som så ofte i tv-nyhederne bare er en flok dunkle 
skikkelser, og fortæller deres historier. Det er derfor, det arbejde, du har 
gjort, er så betydningsfuldt. 
</p><p>
Og den anden ting er at få politiet med som allieret. 
</p><p>
Min tidligere justitsminister Eric Holder og jeg begyndte at tale om det her 
for nogle år siden, da jeg første gang blev præsident, og en af de ting, vi 
forsøgte at gøre, var at ændre, hvordan vi taler med advokater og 
myndigheder om, hvordan man måler, om retshåndhævelsen er effektiv. Og da vi 
overtog embedet, tror jeg, at målet hos mange anklagemyndigheder var, hvor 
lang en straf folk fik. 
</p><p><b>SIMON: </b>’Forlang maksimum!’. 
</p><p><b>OBAMA:</b> Ja, forlang maks. Og vores pointe er, at det at være effektiv 
som anklagemyndighed indebærer, at man har retfærdighed for øje, og at man 
har proportioner i, hvordan man tænker om disse ting. 
</p><p>
Og det er noget, vi kan gøre administrativt, men til syvende og sidst får vi 
brug for at lovgive, og det er der, det bliver vigtigt at højne 
bevidstheden. Og politi og anklagemyndighed skal kunne tale om det her, og 
vi skal fortælle dem – og det viser du også i ’The Wire’ – at vi er nødt til 
at være i stand til at menneskeliggøre dem, der er involveret i handel med 
stoffer; vi skal minde os selv om, at politiet har et skræmmende, hårdt og 
svært arbejde. Og hvis resten af samfundet siger: ’Tag I jer bare af det, vi 
vil ikke høre om det, I står i frontlinjen, sørg for, at vi ikke kan se det, 
det er ikke vores problem’, så svigter vi også dem. 
</p><p>
Og i sidste ende er man også nødt til at arbejde med noget af det, der har med 
det omgivende miljø at gøre. Og jeg ved godt, det ikke er moderne, for 
holdningen er ’skal vi nu til at komme med undskyldninger for de 
kriminelle?’, men det, vi har forstået, og som måske var et af de mest 
gribende afsnit af ’The Wire’, var hele skildringen af skolerne i Baltimore, 
og de offentlige skoler ... at hvis børn lades så meget i stikken, at de 
ikke har nogen udvej, vil de lede efter andre muligheder for at overleve. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00932/TV_THE_WIRE_BUBBLES_932542" data-id="932542" data-imgtype="jpg" data-caption="Bubbles. Andre Royo spiller Bubbles i The Wire. Her ses han slappe af i sit hjem i Los Angeles i 2006."/><p><b>SIMON:</b> De lærer ... 
</p><p><b>OBAMA:</b> De lærer noget. Så derfor skal vi tænke på skoler og rådgivere 
og psykisk sundhed og i sidste ende jobs og reindustrialisering, og jeg 
tror, vi forstår os på alt det. Men hvis vi kan begynde at gå ad den vej til 
en mere konstruktiv måde at tænke på stoffer på og deres samspil med 
retshåndhævelsen, kan vi om 20 år sige til hinanden: ’Okay, måske er vi 
blevet lidt klogere’. Og vi er ikke kommet hertil fra den ene dag til den 
anden, og vi kommer heller ikke ud over det fra den ene dag til den anden, 
men det, at der nu er folk, der taler om det på en mere intelligent måde, 
synes jeg er lidt opmuntrende. 
</p><p><b>SIMON:</b> Lad os håbe, at de højere magter lytter med. 
</p><p><b>OBAMA:</b> Det har været en fornøjelse. 
</p><p><b>SIMON:</b> Mange tak. 
</p><p class=" bl-elem"><i class=" bl-elem">Oversættelse: Jakob Haff </i></p>	
</div>
</div></body></html>
