---
layout:     post
title: 	    "Specialbørn kommer i svage klasser "
post_author:	    
post_date:	    Mon, 27 Apr 2015 22:59:20 +0200
post_site:	    politiken.dk 
post_link:	    http://politiken.dk/indland/uddannelse/ECE2645802/specialboern-kommer-i-svage-klasser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kun 4 ud af 10 af de elever, der er blevet inkluderet i folkeskolens 
normalundervisning, får støtte i undervisningen. Det viser en undersøgelse, 
der offentliggøres i dag af Det Nationale Forskningscenter for Velfærd 
(SFI), og som er bestilt af Undervisningsministeriet. 
</p><p>
»Meget overraskende«, vurderer Anna Amilon, der er seniorforsker ved SFI. 
</p><h3>
Kommer i udfordrede klasser 
</h3><p>
»Det er et problem, at de ikke får støtte. De her elever er blevet bedømt til 
at være fagligt svage, siden de har været i et specialtilbud«, siger hun og 
tilføjer: 
</p><p>
»En forklaring kan være, at der mangler ressourcer. Hvis tilbageførte elever 
skal have mulighed for at følge med, skal de have den støtte, de har brug 
for. Ellers går hele grundideen med inklusion tabt«.
</p><div class="art-quote article-box">
<p class="quote"/>
<blockquote>
<p class="quote-txt">
Inklusion er blevet en spareøvelse 
</p>
<p class="sender">
Mette With Hagensen, forældreformand 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2404250/stoette-til-diagnoseboern-forsvinder/">Støtte til diagnosebørn 
forsvinder</a><br/><br/>
Rapporten bygger på data fra 9.308 folkeskoleelever fordelt over 423 klasser 
og 165 skoler, der er repræsentativt udvalgt.</p><p>
Undersøgelsen viser også, at de inkluderede børn ofte kommer i klasser, der i 
forvejen har faglige og sociale udfordringer, hvilket Anna Amilon stiller 
spørgsmålstegn ved det hensigtsmæssige i. 
</p><p>
Det er ikke undersøgt, hvorfor det er sådan, men Amilon peger på, at 
inkluderede elever ofte kommer fra lavtuddannede familier med lav indkomst, 
der ofte bor steder i landet, hvor de familier er overrepræsenteret, også på 
skolerne. 
</p><h3>
Inklusion som spareøvelse 
</h3><p>
I 2012 aftalte regeringen og KL, at 96 procent af alle elever i folkeskolen i 
år skal inkluderes i normalundervisningen. 
</p><p>
Både Danske Skoleelever og Skole og Forældre bekræfter billedet af inkluderede 
børn uden støtte i timerne. 
</p><p>
»Inklusion er blevet en spareøvelse. Mange steder kan vi ikke se, at pengene 
er fulgt med«, siger Mette With Hagensen, der er forældreformand.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2385953/boern-med-saerlige-behov-trives-mindre-godt-i-folkeskolen/">Børn med særlige behov trives 
mindre godt i folkeskolen</a></p><p>
KL og regeringen aftalte ellers, at kommunerne skulle bruge »frigivne 
ressourcer på specialundervisning« på at styrke almenundervisningen. 
</p><p>
Undervisningsminister Christine Antorini (S) siger, at tilbageførte elever »<i>skal 
</i>have den støtte, de har brug for«, og tager tallene alvorligt: »De her 
tal er bekymrende. Derfor dykker vi nu ned i dem og tager en drøftelse med 
KL og folkeskoleforligskredsen«. 
</p><p class=" bl-elem">
KL ønsker ikke at kommentere rapporten, da de ikke har nærlæst den. 
</p>	
</div>

</div></body></html>
