---
layout:     post
title: 	    "Strejke tvinger SAS til nye aflysninger"
post_author:	    
post_date:	    Sun, 01 Mar 2015 08:27:36 +0100
post_site:	    politiken.dk 
post_link:	    http://politiken.dk/rejser/ECE2568459/strejke-tvinger-sas-til-nye-aflysninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har efter alt at dømme været en temmelig besværlig weekend for mange 
passagerer, der havde planer om at rejse med SAS eller datterselskabet 
Cimber. 
</p><p>
Søndag fortsætter konflikten mellem luftfartsselskabet og dets 
kabinepersonale, og det betyder flere flyaflysninger. 
</p><p>
Indtil videre er der tale om i alt 52 flyvninger til eller fra Københavns 
Lufthavn, som søndag er blevet aflyst. 
</p><h3>
Hastebehandles i Arbejdsretten 
</h3><p>
Striden, der har ført til strejken, drejer sig om 147 ansatte, der skal 
flyttes over i SAS' nye datterselskab, Cimber. Parterne kan ikke blive enige 
om en overenskomst for medarbejderne. 
</p><p>
Lørdag stod parterne ellers med en underskrevet aftale efter et møde mellem 
SAS og fagforeningen for det strejkende kabinepersonale, CAU, men 
medarbejderne nægter på trods af aftalen at vende tilbage til arbejdet. 
</p><p>
Derfor tager SAS nu skridtet videre og sender sagen for Arbejdsretten, oplyser 
selskabets kommunikationschef, Trine Kromann-Mikkelsen. 
</p><p>
»Vi har et møde og har allerede fået en Højesteretsdommer til at komme ind, og 
det kommer til at ske klokken 11«, siger hun til Ritzau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2568390/sas-sender-konfliktsag-for-arbejdsretten/">SAS sender konfliktsag for 
Arbejdsretten</a></p><p>
Ifølge kommunikationschefen har SAS bedt sine organisationer, Dansk Industri 
og Dansk Arbejdsgiverforening, om at tage sagen i Arbejdsretten som en 
hastesag. 
</p><p>
Hun forklarer også, at SAS gerne vil have en dom for, at kabinepersonalet skal 
genoptage arbejdet. 
</p><p>
Arbejdsretten har mulighed for at pålægge strejkende at gå i arbejde igen. 
Fortsætter strejken alligevel, kan Arbejdsretten idømme en såkaldt skærpet 
bod. 
</p><p class=" bl-elem">
Det kan også koste en fagforening en stor bod i Arbejdsretten, hvis 
fagforeningen økonomisk eller på anden vis støtter overenskomststridige 
arbejdsnedlæggelser. 
</p>	
</div>
</div></body></html>
