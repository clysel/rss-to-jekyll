---
layout:     post
title: 	    "Kraftig eksplosion dræber to personer i lejlighed i Sverige"
post_author:	    
post_date:	    Mon, 02 Mar 2015 19:10:14 +0100
post_site:	    politiken.dk 
post_link:	    http://politiken.dk/udland/ECE2570637/kraftig-eksplosion-draeber-to-personer-i-lejlighed-i-sverige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En kraftig eksplosion i en beboelsesejendom i Nyköping lidt uden for Stockholm 
har kostet to mennesker livet, skriver flere svenske medier.
</p><p>
Et af ofrene omkom på stedet, mens den anden person døde af sine kvæstelser på 
hospitalet senere, oplyser politiet til Dagens Nyheter.
</p><p>
Politiet har evakueret bygningen, afspærret området og tilkaldt bombeeksperter 
fra Stockholm.
</p><p>
Bombeholdet skal undersøge lejligheden for farlige materialer og forsøge at 
finde en årsag til eksplosionen, skriver Dagens Nyheter.
</p><p>
En beboer i ejendommen siger til TT's fotograf, at han lige var kommet hjem og 
var i gang med at vaske op, da han hørte et højt brag ved 16-tiden.
</p><p>
»Jeg hørte og mærkede, hvordan det rystede i hele huset«, siger han.
</p><p>
Mindst tre vinduer er blæst ud på grund af eksplosionen.
</p><p class=" bl-elem">
Der findes ingen synlige tegn udefra på, at eksplosionen var forårsaget af en 
brand, rapporterer TT's fotograf på stedet.
</p>	
</div>
</div></body></html>
