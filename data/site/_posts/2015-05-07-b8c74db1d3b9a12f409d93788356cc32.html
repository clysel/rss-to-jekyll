---
layout:     post
title: 	    "Lars Løkke: »Uklædeligt«, at regeringen tørrer ansvar af på PET-chef"
post_author:	    
post_date:	    Thu, 07 May 2015 08:48:35 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658636/lars-loekke-uklaedeligt-at-regeringen-toerrer-ansvar-af-paa-pet-chef/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Jeg synes ikke, at det er klædeligt, at man så lige ofrer en embedsmand
</p>
<p class="sender">
Lars Løkke Rasmussen 
</p>
</blockquote>
</div><p>
Regeringen løber fra sit ansvar, når reaktionen på gårsdagens 
terrorredegørelse er at skille sig af med PET-chefen. 
</p><p>
Sådan lyder Lars Løkke Rasmussens kommentar til det politiske efterspil på 
Rigspolitiets evaluering af politiets og PET's samlede indsats før, under og 
efter terrorangrebet i København i februar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2657844/jens-madsen-traeder-af-som-pet-chef/">Jens Madsen træder af som 
PET-chef</a></p><p>
»Jeg må sige, at jeg synes ikke, at det er klædeligt, at man så lige ofrer en 
embedsmand - for det er det, man gør - for at dække over sit eget ansvar«, 
siger Lars Løkke Rasmussen til TV2 News. 
</p><p>
Han mener ikke, at regeringen lever op til sit ansvar 
</p><p>
»Til ministeransvaret hører jo også, at følge op på tingene. Det, vi ved, er, 
at det jødiske samfund af mange omgange til skiftende justitsministre har 
henvendt sig med stor bekymring over det sikkerhedsniveau, der har været 
omkring de jødiske institutioner. I det lys, der er det altså underligt, at 
der ikke er fulgt ordentligt op«, siger Lars Løkke til TV2 News. 
</p><h3>
Der skal strammes op 
</h3><p>
Venstres statsministerkandidat ser frem til at få statsminster Helle 
Thorning-Schmidt (S) og justitsminister Mette Frederiksen i samråd om sagen 
i Folketingets retsudvalg, så man kan få styr på, hvem der vidste hvad. 
</p><p>
»Der er meget godt at sige om dansk politi, men denne redegørelse viser også, 
at der er nogle åbenlyse mangler. Der har manglet kompetencer omkring 
skydetræning. Man har manglet at tage trusselbilledet alvorligt omkring det 
jødiske samfund. Det er præcis derfor, at vi bad om denne redegørelse, som 
regeringen var langmodig med at give os«, siger Lars Løkke Rasmussen til TV2 
News og tilføjer: 
</p><p>
»Nu er vi nødt til at få nogle klare svar. Og så er vi også nødt til at gå 
politiets ressourcer ordentligt igennem, for der er helt åbenlyst steder, 
hvor der skal strammes op«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2658265/justitsminister-om-terrorangreb-vi-blev-misinformeret-af-pet/">Justitsminister om 
terrorangreb: Vi blev misinformeret af PET </a></p><p>
Retsordfører for Socialdemokraterne Trine Bramsen kalder dog Venstres kritik - 
som også blev fremført i går af retsordfører Karsten Lauritzen - for » en 
pinlig omgang«. 
</p><p>
»Jeg mener, den kritik, Venstre er ude med, er langt under lavmålet for 
seriøst politisk niveau. De griber muligheden for at pege fingre af 
regeringen, i stedet for at fokusere på at skabe tryghed for danskerne«, 
siger Trine Bramsen (S), der selv om, hun finder det kritisabelt, at 
regeringen ikke fik den rigtige informationer af PET, understreger behovet 
for at kigge fremad. 
</p><p class=" bl-elem">
»Venstre ved udmærket godt, at en regering altid er nødt til at stole på de 
informationer, de får fra myndighederne. Derfor mener jeg, at det pinligt og 
under lavmålet for det politiske nivaeu i Danmark, når Venstre vil bruge tid 
på at placere skyld og kritisere personer«, siger Trine Bramsen (S). 
</p>	
</div>

</div></body></html>
