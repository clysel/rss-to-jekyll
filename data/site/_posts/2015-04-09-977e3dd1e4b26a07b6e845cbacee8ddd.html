---
layout:     post
title: 	    "Asfalt for 30 millioner kroner skaffer plads til nyt kæmpefly i Kastrup"
post_author:	    
post_date:	    Thu, 09 Apr 2015 16:18:16 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2621865/asfalt-for-30-millioner-kroner-skaffer-plads-til-nyt-kaempefly-i-kastrup/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I øjeblikket er håndværkerne i gang på finger C. Den skal gøres 100 meter 
længere, så den kan modtage kæmpeflyet A380 med plads til 615 passagerer. 
Flyet i to etager er verdens største. Derfor skal passagerer kunne gå om og 
fra borde i to lag. Der skal også være ekstra plads i gaten til de mange 
passagerer. Det koster 10 millioner kroner at gøre finger C klar til A380. 
</p><p>
Endnu større er udgiften til at udvide landingsbanen på 45 meter med fire 
meter i hver side, så A380 kan lande sikkert. Det koster for 30 millioner 
kroner asfalt. 
</p><p>
»Det er en milepæl for lufthavnen. Vi fylder 90 år om få dage, så vi kunne 
ikke have fået en bedre fødselsdagsgave. Vi er en 90-årig i rigtig fin 
form«, sagde en sprudlende Thomas Woldbye, administrerende direktør i 
Københavns Lufthavne på et pressemøde på Hotel d’Angleterre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2485839/koebenhavns-lufthavn-goer-klar-til-at-modtage-verdens-stoerste-passagerfly/">Københavns Lufthavn gør klar 
til at modtage verdens største passagerfly</a></p><p>
Det er det Dubai-baserede luftfartsselskab Emirates, der til december sætter 
en A380 ind på ruten mellem Dubai og København. Der er tale om den første 
A380-rute i Skandinavien, og der bliver en daglig afgang og ankomst. 
</p><p>
Side om side med lufthavnsdirektøren sad Emirates topdirektør Sir Tim Clark 
med en Nokia-telefon af ældre dato placeret foran sig. Han kunne berette om 
et stadig stigende behov for at flyve mellem Skandinavien og Emiratet. 
</p><div class="art-quote article-box">
<p class="quote"/>
<blockquote>
<p class="quote-txt">
Med flere flysæder til salg på langdistancefly, så skærpes konkurrencen og 
priserne på billetterne bliver presset 
</p>
<p class="sender">
Ole Stouby, Travelmarket.dk 
</p>
</blockquote>
</div><p/><p>
»Oprindeligt lancerede vi ruten med en A330, men oplevede hurtigt en stigende 
efterspørgsel. Efter blot seks måneder indsatte vi en større 777. I dag er 
vi glade for at kunne opgradere ruten yderligere«, sagde Tim Clark, der 
fremhævede, at kæmpeflyet har den laveste CO2-emission per passagerkilometer 
blandt alle passagerfly. 
</p><p>
»Dets brændstofeffektivitet er højere end de fleste moderne små passagerbiler, 
når det kommer til brændstoføkonomi per passagerkilometer, hvilket gør det 
muligt at reducere emissioner uden at gå på kompromis med komfort«, sagde 
Clark videre. 
</p><h3>
Flere fly og billigere billetter 
</h3><p>
Det er i øjeblikket et fly med plads til omkring 400 passagerer, der flyver 
mellem København og Dubai, men om et halvt år vil der med et hug blive 
halvanden gange så mange flysæder til salg. En mand, der følger 
rejsebranchen tæt, er ikke tvivl om, at A380’s indtog i København er en god 
nyhed for dem, som gerne vil have billige flybilletter. 
</p><p>
»Når der kommer flere billetter salg, så kommer der pres på priserne på 
langdistanceruter. Emirates vil også bruge ruten til Dubai som fødekanal for 
deres ruter videre til Asien. Det vil give konkurrence for dem, som flyver 
fra København til asiatiske destinationer, for eksempel Bangkok«, siger 
direktør Ole Stouby fra rejsesøgemaskinen Travelmarket.dk til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2399461/salg-af-verdens-stoerste-passagerfly-er-gaaet-i-staa/">Salg af verdens største 
passagerfly er gået i stå </a></p><p>
Mere end 550 af de 615 sæder vil være på økonomiklasse. Ole Stouby er i øvrigt 
overbevist om, at der vil komme flere A380-ruter ud af København allerede 
næste år 
</p><p>
»Lufthavnen investerer næppe 40 millioner kroner for blot et dagligt fly. Det 
ligner en investering i fremtiden, og med flere flysæder til salg på 
langdistancefly, så skærpes konkurrencen og priserne på billetterne bliver 
presset«, siger Ole Stouby. 
</p><p>
Lufthavnschefen satser så sandelig også på flere A380 på landingsbanerne de 
kommende år. 
</p><p>
»Der er flere af de flyselskaber, som flyver til København, der allerede har 
A380 i deres flyflåde, så vi er hele tiden ude med salgstasken«, siger 
Thomas Woldbye. 
</p><p class=" bl-elem">
Siden Emirates’ lancering i Danmark i 2011 har næsten 800.000 passagerer 
fløjet på ruten mellem København og Dubai. 
</p>	
</div>

</div></body></html>
