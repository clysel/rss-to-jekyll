---
layout:     post
title: 	    "Fysikeren med skandale-trøjen kommer til Danmark"
post_author:	    
post_date:	    Mon, 23 Mar 2015 17:03:43 +0100
post_site:	    politiken.dk 
post_link:	    http://politiken.dk/ibyen/byliv/ECE2600663/fysikeren-med-skandale-troejen-kommer-til-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-657835"/><p/><p>
Tirsdag aften er det tid til endnu en omgang Science &amp; Cocktails, og denne 
gang er temaet 'Rosetta: Chasing and Catching a Comet'. 
</p><p>
Rosetta-missionen er den tredje hjørnesten for Den Europæiske Rumorganisations 
program 'Horizon 2000', der har til formål at undersøge omgivelserne på 
kometen 67P/Churyumov-Gerasimenko. 
</p><p>
I november 2014 kunne rumfartøjet 'Philae' endelig lande på kometen efter 10 
års rejse, men det var ikke kun den store bedrift, der fik opmærksomhed. 
</p><p>
Professor og astrofysiker Matt Taylor, der er projektforsker på 
Rosetta-missionen, havde nemlig iført sig alt andet end gråt og kedeligt 
professor-tøj. 
</p><p>
Hans farverige kortærmede skjorte var dækket af storbarmede letpåklædte 
kvinder, og tatoveringerne på hans arme var synlige, og det gav anledning 
til både hyldende og forargede kommentarer på Twitter. 
</p><p><b class="ext-link">LÆS OGSÅ</b><a class=" bl-elem" href="http://politiken.dk/viden/ECE2454278/storbarmede-kvinder-og-konspirationer-svaermer-om-philae-missionen/">Storbarmede 
kvinder og konspirationer sværmer om 'Philae'-missionen</a></p><p>
Hvad end man er for eller imod den alternative skjorte, har man mulighed for 
at møde Matt Taylor i morgen. 
</p><p>
Den engelske professor og astrofysiker vil nemlig fortælle om 
Rosetta-missionen til Science &amp; Cocktails, der finder sted i biografen 
Byens Lys på Christiania kl. 20. 
</p><p>
Efterfølgende bliver der serveret cocktails, mens jazz-bandet Tabula Rasa 
spiller et par numre. 
</p><p>
Det er gratis at deltage i Science &amp; Cocktails, og dørene åbner kl. 19. 
</p><p class=" bl-elem"><b class="ext-link">LÆS OGSÅ</b><a class=" bl-elem" href="http://politiken.dk/viden/ECE2451843/astrofysiker-det-er-aartiets-stoerste-rumbegivenhed-hvis-den-lander/">Astrofysiker: 
»Det er årtiets største rumbegivenhed, hvis den lander«</a></p>	
</div>
</div></body></html>
