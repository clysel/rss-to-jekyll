---
layout:     post
title: 	    "Nyt smartur bliver Apples 'sorte Hul'"
post_author:	    
post_date:	    Wed, 18 Feb 2015 12:47:01 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2550856/nyt-smartur-bliver-apples-sorte-hul/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da rygterne i sin tid begyndte at cirkulere om Apples kommende smartur, gik de 
blandt andet på, at uret ville have en lange liste af helsefunktioner 
ombord. Men når uret bliver lanceret om et par måneder, kommer vi ikke til 
at se skyggen af dem. 
</p><p><b>Måtte droppe blodtryksmåleren<br/></b>Apple havde for eksempel planer om at indbygge såvel en blodtryksmåler som 
en stress-måler, den sidste skulle kunne checke dit stress-niveau gennem 
hudens elektricitets-ledeevne. I stedet bliver det nu kun til en pulsmåler 
og en skridttæller. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2510588/samsung-skal-bygge-hjernen-i-apple-watch/">Samsung skal bygge hjernen i 
Apple Watch</a></p><p>
Netop disse to helse-funktioner er at finde i mange af Apple Watch’ 
konkurrenter, især dem, der er baseret på Android Wear, såsom LGs G Watch R 
eller Motorolas Moto360. Mange fitnessarmbånd kan det samme – samt vise 
klokken. 
</p><p>
Apples planer om at få Apple Watch til at skille sig ud fra mængden med op mod 
10 helse-sensorer måtte droppes, da teknologien simpelthen ikke var klar. 
Det skriver The Wall Street Journal, der har talt med anonyme kilder hos 
Apples leverandører. 
</p><p><b>’Det sorte hul’<br/></b>Sensorerne fejlede på grund af variationer i helt basale ting som hudens 
tørhed, hvor stram remmen er, og hvor på armen, uret bæres. Avisen forklarer 
også, hvorfor der gik flere år mellem de første rygter og Apples endelige 
lancering af uret i september sidste år. Apple Watch blev simpelthen kendt 
som ’det sorte hul’ internt hos Apple, fordi det blev ved med at volde 
tekniske problemer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2532052/saadan-vil-apps-sandsynligvis-se-ud-paa-apples-nye-ur/">Sådan vil apps sandsynligvis 
se ud på Apples nye ur</a></p><p>
Apple skruede derfor langt ned for forventningerne til uret. Den version, der 
kommer til april, er angiveligt meget langt fra, hvad Apple oprindeligt 
ville have lanceret. Men det vil ikke være første gang, Apple holder lidt 
tilbage i den første udgave af et nyt produkt, og i stedet vælger at udvikle 
det over tid. 
</p><p class=" bl-elem">
Det betyder dog ikke, at Apples forventninger til salget er formindsket. 
Kilder hos Apples leverandører i Asien melder, at Apple har bestilt seks 
millioner eksemplarer af uret hos fabrikkerne. Disse skal langes over 
diskene i de største lande i verden, hvor uret sendes på gaden først, når vi 
kommer ind i april. 
</p>	
</div>
</div></body></html>
