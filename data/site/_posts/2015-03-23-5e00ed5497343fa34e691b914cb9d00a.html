---
layout:     post
title: 	    "Terrorister i Vesten opstår hurtigt og har ikke været i Syrien"
post_author:	    
post_date:	    Mon, 23 Mar 2015 22:51:09 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2601473/terrorister-i-vesten-opstaar-hurtigt-og-har-ikke-vaeret-i-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Kun en af de personer, som siden 2012 har stået bag et terrorangreb i Vesten, 
havde forinden været i Syrien. 
</p><p>
Det viser en gennemgang af de seneste tre års terrorangreb, som Dansk Institut 
for Internationale Studier (DIIS) har lavet. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis vi ser på de angreb, som har været, er det kun én person, som forud har 
været i Syrien
</p>
<p class="sender">
</p><p class=" bl-elem">Ann-Sophie Hemmingsen, DIIS</p> 

</blockquote>
</div><p>
Analysen offentliggøres tirsdag og munder ud i konkrete anbefalinger til 
forståelse og forebyggelse efter terrorangrebet i København. Blandt andet 
anbefales det, at politikerne tænker meget bredere, end de gør i dag.</p><p>
»Der har været stort fokus på folk, som rejser til Syrien og Irak for at 
deltage i kampe, og som udgør en potentiel trussel, når de vender hjem. Men 
hvis vi ser på de angreb, som har været, er det kun én person, som forud har 
været i Syrien. Derfor er det vigtigt, at man ikke kun kigger i én retning, 
men holder fast i et bredt fokus«, siger forsker Ann-Sophie Hemmingsen fra 
DIIS, som står bag analysen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2597729/faengselsbetjente-justitsministerens-terrortiltag-udskyder-bare-problemerne/">Fængselsbetjente: 
Justitsministerens terrortiltag udskyder bare problemerne</a></p><p>
Den viser også, at der bag angrebene var to terrorister, hvis pas var 
inddraget af myndighederne, fordi man frygtede, at de ville rejse ud og 
tilslutte sig Islamisk Stat. Det får Ann-Sophie Hemmingsen til at opfordre 
til, at man overvejer, hvor godt et præventivt middel det er at inddrage 
pas. 
</p><h3>
Udviklingen til islamist sker hurtigt 
</h3><p>
Analysen omfatter 13 angreb. Fælles for dem er, at de er simple, begået med 
håndvåben af en eller ganske få personer, og at målet oftest er symbolsk, 
eksempelvis repræsentanter for statsmagten, ytringsfrihed eller jøder. 
</p><p>
Efter angrebet i København blev det fremhævet, at Omar el-Hussein var en 
hårdkogt kriminel og tilsyneladende ikke havde været islamist længe. Det 
billede går igen ved flere angreb, også at udviklingen til islamist kan ske 
relativt hurtigt, nogle gange under et fængselsophold. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2594583/omar-el-hussein-spoeger-i-en-ny-analyse-af-terrortruslen/">Omar el-Hussein spøger i en ny 
analyse af terrortruslen</a></p><p>
En af anbefalingerne fra DIIS er derfor, at fængsler og arresthuse bliver mere 
opmærksomme på ikke at placere terrormistænkte eller terrordømte blandt 
indsatte, som de kan påvirke eller lære af. 
</p><p>
Ligeledes skal myndighederne koordinere bedre, så der ikke opstår ’huller’ ved 
eksempelvis løsladelse eller flytning. 
</p><h3>
Fokus på den brede kriminalitetsbekæmpelse 
</h3><p>
Folketinget afsatte for få uger siden i omegnen af en milliard kroner til 
terrorbekæmpelse. 
</p><p>
Ann-Sophie Hemmingsen forklarer, at hun forstår behovet for at gøre noget, men 
en del af hendes budskab er, at terrorbekæmpelsen ikke kun skal være reaktiv 
i forhold til det seneste angreb: 
</p><p>
»I det mindste skal man afslutte efterforskningen i København og analysere 
virkeligheden, før man begynder at lave store ændringer. Lige nu har vi ikke 
alle brikkerne i puslespillet«. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/fokus_danmark/fokus_terror/ECE2565965/faengselsbetjente-erkender-vi-er-for-daarlige-til-at-bremse-radikalisering-af-unge/">Fængselsbetjente erkender: Vi er 
for dårlige til at bremse radikalisering af unge</a></p><p>
Formand for Retsudvalget, Karina Karina Lorentzen Dehnhardt (SF), medgiver, at 
hun gerne ville have haft det fulde billede af begivenhederne i København 
inden terrorpakken, omvendt peger hun på, at den var reaktion på angrebet i 
Frankrig, og at der er opgaver, som bedre beskyttelse af jøder, det giver 
god mening at sætte i gang straks. 
</p><p>
Hun anerkender, at fokus ikke kun skal være på syrienskrigere: 
</p><p class=" bl-elem">
»Det handler om ekstremisme, radikalisering og marginalisering; derfor er det 
allervæsentligste den brede kriminalitetsbekæmpelse og at få nydanskerne med 
i skolesystemet«. 
</p>	
</div>
</div></body></html>
