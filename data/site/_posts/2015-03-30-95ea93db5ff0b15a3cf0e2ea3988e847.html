---
layout:     post
title: 	    "Sydafrikansk komiker afløser Jon Stewart"
post_author:	    
post_date:	    Mon, 30 Mar 2015 15:08:51 +0200
post_site:	    politiken.dk 
post_link:	    http://politiken.dk/kultur/filmogtv/ECE2610475/sydafrikansk-komiker-afloeser-jon-stewart/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter kun tre optrædener på satireshowet ’The Daily Show with Jon Stewart’ er 
den 31-årige komiker Trevor Noah fra Sydafrika nu blevet tildelt den 
vigtigste funktion i showet - rollen som vært. 
</p><p>
Det skriver The New York Times, der har fanget ham over en telefon fra Dubai. 
</p><p>
»Man tror ikke på det i de første par timer«, siger Trevor Noah, der opholder 
sig i Dubai i forbindelse med en standup-turné. 
</p><p>
»Man har brug for en drink, og så befinder man sig uheldigvis et sted, hvor 
der ikke er noget alkohol«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2542540/fem-vilde-jon-stewart-oejeblikke/">Fem vilde Jon Stewart-øjeblikke</a></p><p>
Sydafrikanske Trevor Noah har en mor, der er sort, og en far, der er hvid – og 
han blev vel at mærke født, før apartheid blev afskaffet. »Jeg blev født som 
en kriminel gerning«, sagde han i 2012 til talkshowværten Jay Leno i ’The 
Tonight Show’, hvor Trevor også optrådte som komiker. 
</p><p>
Netop denne optræden i 2012 fik massiv betydning for Trevor Noahs karriere. 
Ifølge The Daily Beast »spiste publikum af hans hånd«, og man mærkede, at 
noget stort var under opsejling. Han var allerede populær i Sydafrika, men 
dette kunne meget vel markere, at han var på vej til noget stort i USA også, 
skrev netavisen dengang nærmest profetisk. 
</p><h3>
Gode gamle apartheid 
</h3><p>
I december sidste år debuterede Trevor Noah på 'The Daily Show' som såkaldt 
korrespondent - det vil i dette satireshow sige en komiker, der agerer 
journalist og rapporterer om aktuelle nyhedsdagsordener. På dette tidspunkt 
handlede alt i USA om race, efter en jury havde afvist at anlægge sag mod 
politiet vedrørende 43-årige Eric Garner, der døde under en voldsom 
anholdelse i New York. 
</p><p><b class="ext-link">REKONSTRUKTION </b><a class="embeddedlink" href="http://politiken.dk/udland/ECE2473857/rekonstruktion-det-ved-vi-om-doedsfaldet-der-atter-har-oproert-amerika/">Rekonstruktion: Det ved vi om 
dødsfaldet, der atter har oprørt Amerika</a></p><p>
Trevor Noah jokede: 
</p><p>
»Jeg troede aldrig, jeg skulle være mere bange for politiet i Amerika end i 
Sydafrika. Det gør mig en lille smule nostalgisk efter at være derhjemme i 
de gode gamle dage«. 
</p><p>
Jon Stewart selv siger i en pressemeddelelse, at han er »begejstret«, både på 
showets og på Trevor Noahs vegne. 
</p><p>
»Han er en fantastisk komiker og et enormt talent, og vi har elsket at arbejde 
med ham«, siger han. Han tilføjer, at han godt kunne finde på at »vende 
tilbage som korrespondent bare for at være en del af det«. 
</p><p><b class="ext-link">PORTRÆT </b><a class="embeddedlink" href="http://politiken.dk/kultur/ECE2542893/farvel-fra-satirens-zen-mester/">Farvel fra satirens zen-mester</a></p><p>
Michele Ganeless, præsident for kanalen Comedy Central, som viser for ’The 
Daily Show’, siger i et interview med New York Times, at alle muligheder 
blev undersøgt: 
</p><p>
»Vi har talt med kvinder. VI har talt med mænd. Vi har i Trevor fundet den 
bedste person til jobbet«, siger hun. 
</p><p>
»Man gør sig ingen forhåbninger om at finde en ny Jon Stweart. Der er ingen ny 
Jon Stewart. Så, vores mål var at finde en, der er virkelig spændende og 
anderledes«. 
</p><p>
Jon Stewart annoncerede sit farvel til The Daily Show efter 16 år som vært 10. 
februar i år. Der er endnu ikke fastsat en dato for, hvornår Jon Stewart 
overlader pladsen bag skrivebordet i det velkendte studie i New York til sin 
unge afløser. 
</p><h3 class="tvheader">Jon Stewart fortæller om sin fratrædelse direkte på The Daily Show</h3>
<div class="tvplayer">
<p class="tvplayer-container" data-tvarticle-id="2542483">

</p>
<p class="art-imgdesc clip-source">
Kilde: AP / Comedy Central
</p>
</div><p class=" bl-elem"/>	
</div>

</div></body></html>
