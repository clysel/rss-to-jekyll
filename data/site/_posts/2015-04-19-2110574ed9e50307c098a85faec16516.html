---
layout:     post
title: 	    "Speedway-legende: Skandaleløb skulle aldrig være begyndt"
post_author:	    
post_date:	    Sun, 19 Apr 2015 11:59:36 +0200
post_site:	    politiken.dk 
post_link:	    http://politiken.dk/sport/ECE2634221/speedway-legende-skandaleloeb-skulle-aldrig-vaere-begyndt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sæsonens første speedway-grandprix i VM-serien blev afbrudt efter 12 heats 
lørdag aften, da kørerne frygtede for helbredet på den tvivlsomme bane. 
</p><p>
Men spørger man den tidligere topkører Erik Gundersen, der har tre 
individuelle verdensmesterskaber på cv'et, så skulle lørdagens grandprix i 
Warszawa aldrig være begyndt. 
</p><p>
»Over 15 år har man har bygget engangsbaner, så man har oparbejdet en vis 
erfaring og rutine med det. Katastrofen i forhold til i går (lørdag, red.) 
er, at hele løbet kollapser foran næsten 60.000 tilskuere«. 
</p><h3>
Burde have vidst bedre
</h3><p>
»Man siger, der var koldt inde på stadion, og man kunne ikke komme af med 
fugtigheden inde på banen. Det er ingen undskyldning, for der må være 
teknikere, som ved, hvordan banen skal bindes sammen under forskellige 
luftfugtighedsforhold. De har kendt problemerne dagen før, hvor træningen 
blev aflyst. Man har haft det hele lidt på fornemmelsen«. 
</p><p><b class="ext-link">Læs også</b><a class="embeddedlink" href="http://politiken.dk/sport/motorsport/ECE2634080/speedway-farce-elendig-polsk-bane-spolerer-saesonaabning/">Speedway-farce: Elendig polsk 
bane spolerer sæsonåbning</a></p><p><i class=" bl-elem">Burde de så have kørt de første 12 heats?</i></p><p>
»Nej, egentlig ikke. I bagklogskabens lys har man vidst, at det her ville gå 
galt. Man aflyser træningen, og kun få er ude lørdag formiddag. Der kunne 
man se, at det kunne ende helt galt - og det gjorde det så også«. 
</p><p>
»Derfor skulle man måske have udsat løbet til i dag (søndag, red.), for at få 
noget vind eller varme i banen. Jeg forestiller mig ikke, det er 
raketvidenskab, når teknikerne ved, hvordan luftfugtighed, kulde og varme 
spiller sammen med de materialer, de arbejder med«, siger Erik Gundersen. 
</p><h3>
Farligt for rytterne
</h3><p>
I dag er Erik Gundersen ansat som ungdomstræner under Danmarks Motor Union. 
Han forklarer, hvorfor banen i Warszawa gjorde kørerne bange for at køre 
ræs. 
</p><p>
»Banen er farlig, fordi den bliver uens. Nogle steder kommer der spor, så man 
ikke kan køre i det 'bid', man tror, man har med baghjulet. Så kommer der 
måske en fuge på 10-15 centimeters dybde, som man ikke kan se, og så kan 
kørerne ryge af, lige som man så flere gange i Warszawa«, siger han. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2633577/slaggernes-kronprins-genfinder-gnisten-efter-en-saeson-der-var-et-langt-styrt/">Slaggernes kronprins genfinder 
gnisten efter en sæson, der var et langt styrt</a></p><p>
Tidligere er der kørt VM-grandprixer under regnvejr, men det gør sjældent 
banen så farlig, som tilfældet var under lørdagens sæsonåbning. 
</p><p>
»På en regnvåd bane ved man, at man har vand på banen, og underlaget kan 
absorbere så og så meget. Der skal det stå ned i stænger, før han man har 
samme scenarie som her«, siger Erik Gundersen. 
</p><p class=" bl-elem">
VM-serien fortsætter til maj i Finland. 
</p>	
</div>

</div></body></html>
