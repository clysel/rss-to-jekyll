---
layout:     post
title: 	    "TV-2 tabte koncerten i Vega på gulvet med trægt andet sæt og bedaget far-humor"
post_author:	    
post_date:	    Tue, 31 Mar 2015 10:19:24 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2611237/tv-2-tabte-koncerten-i-vega-paa-gulvet-med-traegt-andet-saet-og-bedaget-far-humor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
TV-2</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Store Vega. 
</p><p class=" bl-elem">
Søndag.
</p>
</div>
</div><p>
Danske mænd, der synger af deres lungers fulde kraft, er mildest talt et 
sjældent syn, i hvert fald udenfor landets fodboldstadions. 
</p><p>
Men til TV-2-koncerter får den hele armen. Og søndag aften i Store Vega på 
Vesterbro i København var de tilmed efter alt at dømme i overtal, mændene, 
selv om TV-2’s koncerter stadig i udpræget grad også er en slags 
nationalsport for par. 
</p><div class="art-quote article-box">
<p class="quote"/>
<blockquote>
<p class="quote-txt">
Der er få steder, hvor voksne menneskers kollektive musikalske nostalgirus 
er mere på sin plads, end når TV-2 spiller live
</p>
</blockquote>
</div><p>
Forståeligt nok. Der er få steder, hvor voksne menneskers kollektive 
musikalske nostalgirus er mere på sin plads, end når TV-2 spiller 
live.</p><p>
Desværre var det bare, som om søndagens to timer – og alt for – lange koncert 
i Vega knækkede midtover. Helt lavpraktisk takket være en pause undervejs. 
Men også grundet en sætliste, der simpelthen gjorde det sjovere at være til 
koncert i den ellers normalt let træge første halvdel, som endte med at være 
koncertens suverænt bedste. 
</p><p>
Det var ganske enkelt her, der var mest krudt i pistolerne. I hvert fald hvis 
man så bort fra Steffen Brandts vittigheder, der væltede ud fra scenekanten 
som farhumor i lårtykke stråler. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2605138/derfor-er-den-offentlige-mening--fuld-af-loegn/">Derfor er 'den offentlige 
mening' fuld af løgn</a></p><p>
Som for eksempel den om, at uanset hvor mange gange, man sætter havemøblerne 
frem, kommer der ikke flere gæster af den grund ... 
</p><p>
De virkede lige så ærgerligt bedagede som den kække 80’er-friskfyrsbas på et 
ellers glimrende genhør med ’Rigtige mænd' (gider ikke høre mere vrøvl)’. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/TV2_924943y.jpg" alt="" border="0"/></span></p><p><b class="ext-link">LÆS OGSÅ </b><a class="embeddedlink" href="http://politiken.dk/tv/kultur/ECE2567231/ugens-album-intet-bider-paa-tv-2/">Ugens album: Intet bider på 
TV-2</a></p><p>
Ellers var det svært at sætte fedtefingre på første sæts solide udtryk, også 
selv om det indimellem lød, som om det var Steffen Brandt, der sang kor for 
den ellers absolut velsyngende korsanger Anne Hjort, hvis mikrofon der var 
skruet endog rigtig højt op for. Det især gik ud over sange som ’Lee Harvey 
Oswald Helmuth’ og ’Det eneste hun ville var at danse’. 
</p><p>
Bedre gik det, når bandet spillede med musklerne på sange som ’Randers 
Station’, ’Verdens lykkeligste mand’ og førnævnte ’Rigtige mænd ’, ligesom 
’Grib karpen’ og ’Nu da vi ikke er kærester mere’ fra bandets seneste album, 
’Det gode liv’, hvis omkvæd lettede flot til trods for den kejtede tekst. 
</p><p>
Der levnedes vanen tro ikke megen plads til de vilde udskejelser. Men et eller 
andet sted kan jeg godt lide tanken om, at Danmarks kedeligste orkester 
laver Danmarks kedeligste sætliste og alligevel får vredet en anselig 
portion søndagsmagi ud af det. 
</p><p>
I hvert fald gik jeg til pause med solskin i sjælen og en appetit på mere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2567610/tv-2-er-en-bundpaalidelig-og-ikke-overraskende-livsledsager/">TV-2 er en bundpålidelig og 
ikke overraskende livsledsager</a></p><p>
Men ... så kom andet sæt. Og trods annonceringen fra scenen om, at det ville 
blive med gaspedalen i bund, kom vi underligt indadvendt fra start med 
’Romeo hader Julie’, der landede som en temperamentmæssig maveplasker. 
</p><p>
Det samme gjaldt de efterfølgende ’Showtime’ og ’På kanten af småt brændbart’, 
som heller ikke ligefrem sparkede bare skyggen af en fest i gang med to 
gange omkvæd, der nærmest brillerer ved deres fravær. 
</p><p class=" bl-elem">
Ej heller den indfølte synthballade om ’Berlin’ med indlagte reallyde af et 
tudende tysk U-bahn-tog kunne løfte den træge afslutning, der blev reddet i 
11. time af den nye plades fine førstesingle ’Frys’, ligesom en helt diskret 
og dejligt usentimental version af ’Hospitalet’ var et kærkomment pusterum i 
den ørkenvandring, koncerten desværre udviklede sig til. 
</p>	
</div>

</div></body></html>
