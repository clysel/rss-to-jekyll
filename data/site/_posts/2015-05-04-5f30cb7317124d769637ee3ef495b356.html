---
layout:     post
title: 	    "International undersøgelse: Cykeltrafik giver samfundet plus på kontoen"
post_author:	    
post_date:	    Mon, 04 May 2015 21:53:18 +0200
post_site:	    politiken.dk 
post_link:	    http://politiken.dk/viden/ECE2654704/international-undersoegelse-cykeltrafik-giver-samfundet-plus-paa-kontoen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bilerne koster samfundet dyrt. 
</p><p>
Det viser en analyse af trafikken, som forskere fra Lunds Universitet og det 
australske Queenslands Universitet har gennemført. 
</p><p>
Studierne bygger på trafikken i - af alle steder - København. 
</p><p>
Og konklusionen er klar. Hvis samfundets og de såkaldte private omkostninger, 
som ligger hos individet, lægges sammen koster bilernes påvirkning 0,50 euro 
(3,73 kroner) per kørt kilometer og cyklens 0,08 euro (60 øre).
</p><p>
Det dækker udgifter til alt fra luftforurening, vejslitage, sundhedsproblemer 
og trængsel - penge, som hele samfundet og ikke blot den enkelte trafikant 
betaler for sit valg. 
</p><div class="art-fakta article-box">
<h4 class="">
CYKELREGNSKAB</h4>
<div class="fakta-body" data-buildingblock="embedded_factboxlink">
<p>
Københavns Kommune udarbejder hvert år sit eget cykelregnskab, der sætter 
byens tohjulede trafik i tal. 
</p><p>
Du kan finde det seneste cykelregnskab <a href="http://www.kk.dk/sites/default/files/uploaded-files/CYKELREGNSKAB_2014_DK_04_opslag.pdf" target="_blank">her</a>. </p><p>
I København har satsningen på cykeltrafik betydet, at 
</p><ul class=" bl-elem"><li>Rejsetiderne siden 2012 er faldet med 7 procent </li><li>Tilfredsheden med cykelstierne er steget</li><li class=" bl-elem">45 pct. af alle ture til arbejdet eller studiet i dag foregår på cyklen</li></ul>
</div>
</div><p/><p>
»Cost-/benefitanalysen i København viser, at investeringer i 
cykelinfrastruktur og cykelvenlig politik er økonomisk holdbar og giver et 
højt afkast«, meddeler Stefan Gössling. 
</p><p>
Han er professor ved det svenske universitets institut for service management. 
</p><p>
Tages der hensyn til de positive effekter ved at trampe i pedalerne fremfor på 
speederen, så tjener samfundet lidt over 1 kroner pr. cykelkilometer, mens 
det betaler en anelse mere pr. bilkilometer. 
</p><h3>
Omfattende regnestykke 
</h3><p>
Lund-professoren erkender ifølge Svenska Dagbladet, at det er umanerligt 
vanskeligt at beregne tallene. Han illustrerer problemet med udslip af 
klimagasser og de klimaforandringer, de medfører. 
</p><p>
»Ingen ved, hvad klimaforandringerne kan koste. Men samtidig må man analysere 
udgifterne for hver kilometer, der cykles eller køres i bil i løbet af et 
år. Det er meget svært«. 
</p><p>
I det danske datamateriale og regnemetoderne, han bygger sin analyse på, 
indgår priserne på CO2-kvoter, men ikke de positive effekter af mindre 
bilkørsel i form af for eksempel øget turisme til den grønne storby. 
</p><div class="art-quote article-box">
<p class="quote"/>
<blockquote>
<p class="quote-txt">
Samfundet tjener på, at vi cykler og betaler, når vi kører bil.
</p>
<p class="sender">
Stefan Gössling 
</p>
</blockquote>
</div><p/><p>
Ifølge kommunens opgørelser er cykelkulturen i den danske hovedstad blandt en 
af de tre primære grunde til, at mange af turisterne besøger byen. 
</p><p>
Det svensk-australske studie inddrager flere faktorer end dem, København 
benytter, når trafikregnskabet skal gøres op. 
</p><h3>
'Byerne må satse mere på cykeludvikling' 
</h3><p>
Stefan Gösslings konklusion er, at det betaler sig at investere i gode 
cykelstier og andre faciliteter til jernhestene. 
</p><p>
»Jeg tror, at man kan anvende denne model hvor som helst og at det vil give 
lignende resultat. Det betyder, at byerne frem for alt må satse meget mere 
på cykeludvikling«, konstaterer han over for Sveriges Radio. 
</p><p>
»Jeg er ganske fascineret af Københavns udvikling. Man storsatser på at blive 
en cykelby. Og tallene viser, at samfundet tjener på, at vi cykler og 
betaler, når vi kører bil«. 
</p><p class=" bl-elem">
Studiet '<i>Transport transitions in Copenhagen: Comparing the cost of cars 
and bicycles'</i> offentliggøres i tidsskriftet Ecological Economics. 
</p>	
</div>

</div></body></html>
