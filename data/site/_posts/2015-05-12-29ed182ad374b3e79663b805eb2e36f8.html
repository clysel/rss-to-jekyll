---
layout:     post
title: 	    "Wikileaks frigiver 10 måneders dokumenter fra tysk NSA-undersøgelse"
post_author:	    Adam Fribo
post_date:	    Tue, 12 May 2015 12:32:39 +0000
post_site:	    www.version2.dk 
post_link:	    http://www.version2.dk/artikel/wikileaks-frigiver-10-maaneders-dokumenter-fra-tysk-nsa-undersoegelse-184114?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Wikileaks har netop offentliggjort 10 måneders referater fra høringer i forbindelse med en stor efterforskning af NSA-aktiviteter i Tyskland. Det er blandt andet via disse høringer, at den seneste historie om BNDs overvågning af europæiske politikere og forsvarsleverandører på vegne af NSA er kommet frem.</p>

<p>Og ifølge Wikileaks-stifteren Julian Assange publicerer man nu referaterne for, at borgerne kan få størst mulig indblik i processen omkring efterforskningen.</p>

<p>»I denne vigtige undersøgelse udgøres den krænkede part af det tyske og internationale samfund. Formålet med undersøgelsen er finde ud af, hvem der bærer ansvaret for krænkelserne af et stort antal menneskers rettigheder, og hvordan disse forbrydelser er blevet begået. Som krænket part har offentligheden ret til at forstå undersøgelsesarbejdet. Kun ved effektivt offentligt eftersyn vil undersøgelsens erklærede formål blive realiseret i form af gennemsigtighed og retfærdighed,« siger han.</p>



<p>Dokumenterne skal også indeholde oplysninger om et hemmeligt brev fra de tyske myndigheder til den daværende chef for Deutsche Telekom Kai-Uwe Ricke, hvori han bliver bedt om at facilitere internetovervågning via virksomhedens dataknudepunkt i Frankfurt.</p>

<p>De indsamlede data herfra skulle derefter videregives til NSA. Kai-Uwe Ricke nægter dog at have læst et sådant brev.</p>

<p>Du kan finde dokumenterne <a href="https://wikileaks.org/bnd-nsa/press/?english">her</a>.</p>


  </section>

  
  
  
  </div></body></html>
