---
layout:     post
title: 	    "Mægtige Bayern bliver ene om at være storfavorit"
post_author:	    
post_date:	    Fri, 20 Mar 2015 20:06:51 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2597689/maegtige-bayern-bliver-ene-om-at-vaere-storfavorit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<div class="art-fakta article-box">
<h4 class="">
FAKTA</h4>
<h5>
KVARTFINALERNE</h5>
<div class="fakta-body" data-buildingblock="embedded_factboxlink">
<p><b>De fire dueller:</b></p><p>
PSG-FC Barcelona (15./21. april) 
</p><p>
Atlético Madrid-Real Madrid (14./22. april) 
</p><p>
FC Porto-Bayern München (15./21. april) 
</p><p>
Juventus-AS Monaco (14./22. april) 
</p><p><b>Lodtrækning,</b> semifinaler: Fredag 24. april 
</p><p><b>Semifinaler:</b> 5./6. og 12./13. maj 
</p><p class=" bl-elem"><b>Finale:</b> 6. juni i Berlin
</p>
</div>
</div><p>
Da de sædvanlige lidt krøllede procedurer omkring lodtrækningen i Uefa fredag 
var overstået, efterlod det ingen tvivl: FC Bayern München må leve med at 
blive udråbt til kvartfinalernes eneste storfavorit, når tyskerne endnu en 
gang skal forsøge at nå semifinalerne i Europas største klubturnering. Den 
har klubben vundet fem gange, senest i 2012-13, og det er svært at se, at FC 
Porto skulle kunne stoppe Pep Guardiolas komplette mandskab. 
</p><p><b class="ext-link">DERBY:</b><a class="embeddedlink" href="http://politiken.dk/fasttrack/article2596683.ece">Real Madrid trækker Atlético Madrid i 
CL-kvartfinalen</a></p><p>
Det vil alligevel være en fejl at undervurdere portugiserne, der vandt sit 
gruppespil i samme suveræne stil, som Bayern vandt sit, og de to hold fik 
samme flotte målscore: 16-4. Porto vandt også overbevisende sin 
ottendedelsfinale med samlet 5-1 over Basel, og holdet har en stribe stærke 
individualister. Bayern er bare en stor mundfuld, og det ved Keld 
Bordinggaard, der som assisterende træner indtil for nylig i Mainz 05 ved, 
hvad portugiserne er oppe imod. 
</p><p><b class="ext-link">SUCCES:</b><a class="embeddedlink" href="http://politiken.dk/sport/fodbold/championsleague/ECE2593919/carlos-tevez-og-juventus-klaedte-dortmund-fuldstaendig-af/">Carlos Tevez og Juventus klædte Dortmund 
fuldstændig af</a></p><div class="art-quote article-box">
<p class="quote"/>
<blockquote>
<p class="quote-txt">
Problemet er, at man kun kan forsvare sig imod Bayern 
</p>
<p class="sender">
Keld Bordinggaard 
</p>
</blockquote>
</div><p>
»Vi sad på Mainz’ bænk og talte om, hvad vi kunne gøre, og vi var også foran, 
da vi mødte Bayern i december. Men Guardiolas hold kommer altid med modtræk, 
og vi tabte 1-2«, husker Keld Bordinggaard. </p><p>
»Efter den lodtrækning lyser Bayern op som den enlige store favorit til at nå 
semifinalen. Holdet har et niveau, hvor måske kun et forbedret Barcelona i 
øjeblikket kan følge med. Problemet er, at man kun kan forsvare sig imod 
Bayern. Det kan gå i én kamp, måske, men over to kampe, nej, der går det 
ikke«. 
</p><p><b class="ext-link">DEBAT:</b><a class="embeddedlink" href="http://politiken.dk/sport/fodbold/championsleague/ECE2595064/vinderen-der-alligevel-tabte-vil-begrave-omstridt-fodboldregel/">Vinderen, der alligevel tabte, vil begrave 
omstridt fodboldregel</a></p><p>
Bordinggaard ser møderne PSG-Barcelona og de to Madrid-klubber som 
jævnbyrdige, især sidste års finalisters revanchedyst. 
</p><p>
»Det bliver en meget intens og nok også ond kamp, der er fuldstændig åben. 
Måske er Ronaldo lidt nede, men to kampe om at nå en stor semifinale kan 
hurtigt få ham op. Og selv om PSG har fået selvtillid, tror jeg mest på 
Barcelona«, vurderer fodboldeksperten, der også hælder mest til italiensk 
succes i den sidste kvartfinale. 
</p><p><b class="ext-link">LETTELSE:</b><a class="embeddedlink" href="http://politiken.dk/sport/fodbold/europaleague/ECE2595951/bendtner-afslutter-maaltoerke---matchvinder-mod-inter/">Bendtner afslutter måltørke - 
matchvinder mod Inter</a></p><p>
»Man skal bestemt ikke overvurdere Juventus’ sejr i Dortmund, for tyskerne har 
store problemer i denne sæson, men Monaco får en større udfordring end mod 
Arsenal, især med hensyn til modstanderens defensiv. Italiensk fodbold er 
nok i knæ, men jeg tror, Monacos grænse er nået med det mandskab, og det 
kunne ligne en tiltrængt italiensk solstråle«, siger Keld Bordinggaard. 
</p><p class=" bl-elem">
Den vil de elske at varme sig ved i Torino. 
</p>	
</div>
</div></body></html>
