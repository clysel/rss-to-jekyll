---
layout:     post
title: 	    "Stærk slutspurt sparker Pandoras smykkesalg i rekordhøjde"
post_author:	    
post_date:	    Tue, 17 Feb 2015 08:48:48 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2549702/staerk-slutspurt-sparker-pandoras-smykkesalg-i-rekordhoejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Smykkevirksomheden Pandora sælger armbånd og vedhæng som aldrig før. 
</p><p>
Årsregnskabet for 2014 viser, at koncernen sidste år omsatte for 11,9 
milliarder kroner, hvilket svarer til en stigning på 32,5 procent i forhold 
til året før. 
</p><p>
Det er en lille smule bedre, end de fleste analytikere havde regnet med, og 
det skyldes et flot fjerde kvartal samt fremgang på alle markeder. 
</p><p>
Det er i Asien og Stillehavsområdet, at omsætningen er vokset mest, men Europa 
følger også fint trop med en omsætningsfremgang på 41,1 procent. 
</p><h3>
Pandora sælger godt i alle regioner 
</h3><p>
Dermed afleverer koncerndirektør Allan Leighton, der afløses af Anders Colding 
Friis i næste måned, en virksomhed i fortsat vækst. 
</p><p>»Resultatet i fjerde kvartal er vores bedste til dato, hvilket bidrog 
til, at 2014 blev endnu en succesrigt år for Pandora«. 
</p><p>
»Vi øgede igen omsætningen til et rekordhøjt niveau drevet af kraftig vækst i 
alle geografiske området og alle produktkategorier«, konstaterer 
administrerede direktør Allan Leighton, der i næste måned afløses af Anders 
Colding Friis. 
</p><p>
Årets resultat blev på 3,1 milliarder kroner, hvilket er næsten en milliard 
bedre end i 2013. Det kommer aktionærerne til gode i form af øget udbytte. 
Hver Pandora-aktie udløser således et udbytte på ni kroner. 
</p><h3>
Pandora rummer butik nummer 1.400 
</h3><p>
Pandora åbnede i øvrigt i løbet af 2014 sin konceptbutik nummer 1.400 på 
verdensplan. I alt er der 9900 forhandlere, der har smykkerne til salg. 
</p><p>
For 2015 er forventningen, at omsætningen runder 14 milliarder kroner, ikke 
mindst takket være et endnu større butiksnetværk. Ved årets udgang skulle 
der gerne være 275 konceptbutikker mere på verdenskortet, lyder målet. 
</p><p>
Samtidig forventer virksomheden, at overskudsgraden øges en lille smule på 
trods af den dæmpede globale vækst. Det skyldes ikke mindst de lave 
råvarepriser på guld, sølv og andre metaller. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2501944/portraet-pandoras-aeske-har-rummet-baade-nedtur-og-magi/">Portræt: Pandoras æske har 
rummet både nedtur og magi</a></p>	
</div>
</div></body></html>
