---
layout:     post
title: 	    "Københavnsk Kommune blev stemt ned, da bycyklerne blev reddet"
post_author:	    
post_date:	    Mon, 11 May 2015 22:33:59 +0200
post_site:	    politiken.dk 
post_link:	    http://politiken.dk/indland/ECE2665520/koebenhavnsk-kommune-blev-stemt-ned-da-bycyklerne-blev-reddet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det var langt fra med Københavns Kommunes gode vilje, at det udskældte 
prestigeprojekt med eldrevne bycykler i København og på Frederiksberg i dag 
blev besluttet forlænget. 
</p><p>
Det lægger Københavns teknik- og miljøborgmester, Enhedslistens Morten Kabell, 
ikke skjul på, efter at By- og Pendlercykelfondens bestyrelse i dag har 
besluttet at lade projektet fortsætte. 
</p><p><b class="ext-link">FOND SLÅR FAST</b><a class="embeddedlink" href="http://politiken.dk/indland/ECE2665452/fond-slaar-fast-udskaeldt-bycykelprojekt-overlever-alligevel/">Udskældt bycykelprojekt 
overlever alligevel</a></p><p>
Morten Kabell er »dybt forundret« over beslutningen, som tilsyneladende blev 
vedtaget med smallest mulige flertal og direkte imod det, som Københavns 
Kommunes egne repræsentanter i By- og Pendlercykelfondens bestyrelse 
anbefalede. 
</p><p>
»Jeg er dybt forundret over, at fondens bestyrelsesformand, den konservative 
Nikolaj Bøgh fra Frederiksberg, påtager sig det ansvar, han gør. Imod 
Københavns Kommunes interesser og imod den aftale, som ligger - nemlig at de 
to kommuner skal stemme sammen og være enige«, siger Morten Kabell til 
Politiken og fortsætter: 
</p><p>
»Beslutningen er taget med et flertal i fondens bestyrelse, som ikke 
indbefattede Københavns Kommune. Dermed påtager fonden og især fondens 
ledelse sig et voldsomt økonomisk ansvar for udviklingen i de kommende 
måneder«. 
</p><h3>
Kabell: Vi vil forsvare Københavns interesser med alle midler 
</h3><p>
By- og Pendlercykelfondens bestyrelse består af fem medlemmer. Københavns 
Kommune har udpeget Enhedslistens Jens Kjær Christensen, mens også Movias 
repræsentant, Niels Bjerrum, er medlem af Københavns Borgerrepræsentation. 
Det er han for Socialdemokraterne. 
</p><p>
De to stemte ifølge Morten Kabell begge imod at lade projektet fortsætte. Og 
derfor blev Københavns Kommune ifølge borgmesteren nedstemt af de tre øvrige 
i bestyrelsen, som er de radikales Charlotte Fischer, der er udpeget af 
Region Hovedstaden, formand Nikolaj Bøgh, der er udpeget af Frederiksberg 
Kommune, hvor han repræsenterer de konservative, og Jette Gotche, der er 
udpeget af Dansk Cyklistforbund. 
</p><p>
Og dagens beslutning betyder ifølge Morten Kabell, at Københavns Kommune nu 
vil overvåge det fremtidige forløb meget nøje. 
</p><p>
»Det er klart, at Københavns Kommune nu med alle midler vil forsvare 
Købnehavns Kommunes økonomi og økonomiske interesser. Det betyder, at vi 
ikke udbetaler en krone, med mindre vi har sikkerhed for, at den oprindelige 
aftale bliver opfyldt«, siger han. 
</p><h3>
Konservative i København går imod konservativ på Frederiksberg 
</h3><p>
Dagens beslutning om at fortsætte samarbejdet med GoBike Danmark A/S kommer 
efter en periode med hård kritik og megen usikkerhed om projektet. 
</p><p>
GoBike, der både skal levere bycyklerne og stå for driften af bycykelsystemet 
de kommende otte år, har ikke kunnet levere de lovede bycykler, 1.860 i alt, 
inden for tidsfristen. 
</p><p>
Og derfor begærede By- og Pendlercykelfonden faktisk for tre uger siden GoBike 
konkurs, hvis ikke selskabet inden 14 dage var i stand til at levere alle de 
lovede cykler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2659430/formand-for-bycykelfond-vi-vil-gerne-koere-videre/">Formand for bycykelfond: Vi 
vil gerne køre videre</a></p><p>
Bycyklerne er endnu ikke leveret, men GoBike har stillet de nødvendige 
bankgarantier og lovet, at de i løbet af efteråret 2015 kan levere de 
aftalte 1.860 bycykler, pointerer formanden for By- og Pendlercykelfonden, 
Nikolaj Bøgh. 
</p><p>
Hans partikollega, den konservative leder i København, Rasmus Jarlov, kalder 
forløbet omkring bycykelprojektet »en farce«. 
</p><p>
»Det har været frem og tilbage, og borgerne må virkelig undre sig over, hvad 
der foregår. Det gør jeg i hvert fald. Jeg synes, det er ærgerligt, det 
fortsætter. Jeg havde gerne set, at projektet blev stoppet, fordi jeg tror 
ikke på, at det bliver en succes nogensinde«, siger han. 
</p><p>
Projektet kører videre inden for den eksisterende økonomiske ramme og hviler 
derfor på det samme grundlag som hidtil. Derfor kommer forsinkelsen ikke til 
at koste kommunerne eller DSB flere penge, og ifølge fondsformand Nikolaj 
Bøgh skal hverken Københavns Kommune, Frederiksberg Kommune eller DSB derfor 
nikke ja til By- og Pendlercykelfondens beslutning. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572a.jpg" alt="" border="0"/></span></p>	
</div>

</div></body></html>
