---
layout:     post
title: 	    "Tre års hemmelighedskræmmeri endte med milliardeventyr i Viborg"
post_author:	    
post_date:	    Mon, 23 Feb 2015 19:03:24 +0100
post_site:	    politiken.dk 
post_link:	    http://politiken.dk/oekonomi/ECE2559751/tre-aars-hemmelighedskraemmeri-endte-med-milliardeventyr-i-viborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I tre lange år har Viborgs kommunaldirektør Lasse Jacobsen måttet bære på 
hemmeligheden om, at Apple havde planer om at plante sine rødder i byen på 
heden. 
</p><p>
»Når der stod nogen og sagde, at der ikke ’sker noget som helst i Viborg’, så 
har der brændt en indre ild i mig for at fortælle om Apples planer, men jeg 
har naturligvis ikke gjort det«, fortæller Lasse Jacobsen til Politiken. 
</p><div class="art-quote article-box">
<p class="quote"/>
<blockquote>
<p class="quote-txt">
Når der stod nogen og sagde, at der ikke 'sker noget som helst i Viborg', så 
har der brændt en indre ild i mig for at fortælle om Apples planer
</p>
<p class="sender">
Lasse Jacobsen, kommunaldirektør Viborg 
</p>
</blockquote>
</div><p/><p>
I morges klokken lidt over 9 brød nyheden så. En mega datacentral, som fylder, 
hvad der svarer til 25 fodboldbaner, skal ligge otte kilometer uden for 
Viborg i Foulum. Apple investerer godt seks milliarder kroner i løbet af de 
næste 10 år i datacentralen, og der kommer til at arbejde omkring 300 mand 
på byggeopgaven og med at drive datacentralen, når den gradvis bliver taget 
i brug fra 2017. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2558765/apple-investerer-milliarder-i-danmark/">Apple investerer milliarder i 
Danmark </a></p><p>
Indtil i morges var det blot omkring 20 personer i Danmark, som kendte til 
Apples indtog i domkirkebyen, som borgmesteren ikke kunne nære sig fra at 
kalde »et æble i Viborgs turban«, da han præsenterede milliardinvesteringen. 
</p><h3>
Projekt Orkan 
</h3><p>
I Udenrigsministeriet har organisationen Invest in Denmark, som skal skaffe 
udenlandske investeringer til landet, behandlet sagen i tre år, og her har 
blot en halv snes ansatte kendt til planerne, og de fleste af dem først i 
den sidste fase. 
</p><p>
»Når vi har snakket om det, har vi heller ikke sagt Apple, men i stedet brugt 
kodenavnet ’Projekt Orkan’«, siger handelsminister Mogens Jensen (S). 
</p><p>
For Apple er en fondsbørsnoteret virksomhed og derfor meget afhængige af, at 
der ikke slipper nyheder ud, som kan påvirke kursen, før fondsbørsen er 
orienteret om planerne. Derfor fik også ministeren først beskeden i sidste 
uge. 
</p><p>
»Fortrolighed har været helt afgørende i alle tre år, fordi Apple er så stor 
en spiller. Hvis bare navnet var kommet ud, var det hele faldet på gulvet«, 
siger ministeren. 
</p><h3>
Stort for Danmark
</h3><p>
Kommunaldirektør Lasse Jacobsen husker stadig sin første tanke, da byens 
udviklingschef kom til ham i foråret 2012. 
</p><p>
De to trak sig stilfærdigt ud af det åbne kontorlandskab og fandt et diskret 
mødelokale, hvor Lasse Jacobsen fik budskabet om, at der kunne være mulighed 
for, at en global it-gigant ville etablere sig i Viborg. 
</p><p>
»Der var ikke noget navn på, men min første tanke var, at det ikke var 
realistisk«, siger Lasse Jacobsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2558792/apples-indtog-i-danmark-vaekker-glaede-paa-heden/">Apples indtog i Danmark vækker 
glæde på heden</a></p><p>
Den midtjyske kommune har helt bevidst forsøgt at jagte udenlandske 
investeringer, så kommunens folk har løbet Invest in Denmark på dørene. 
</p><p>
»At det er lykkedes er kæmpestort for Viborg, ja for Danmark. Vi er blevet 
valgt i hård konkurrence med en lang række byer over hele Europa«, siger 
Lasse Jacobsen. 
</p><h3>
Nødvendigt hemmelighedskræmmeri
</h3><p>
I løbet af de tre år med forhandlinger har blot en ’indre kerne’ på otte-ni 
personer i kommunen kendt til planerne. Herunder borgmesteren, som der har 
været to af i perioden. For hemmelighedskræmmeriet var en nødvendighed, 
understreger Lasse Jacobsen: 
</p><p>
»Vi vidste, at andre lignende projekter i andre byer var gået på gulvet på 
grund af, at de lige pludselig blev offentligt kendte. Det måtte ikke ske 
her, og jeg er faktisk imponeret over, at det er lykkedes«. 
</p><p>
Byrådets medlemmer fik først besked i morges kort før klokken 9, få minutter 
inden nyheden ramte offentligheden. 
</p><div class="art-quote article-box">
<p class="quote"/>
<blockquote>
<p class="quote-txt">
Apple sagde direkte: 'I skal komme med noget, som ikke er set før. I skal 
virkelig overraske os'
</p>
<p class="sender">
Handelsminister Mogens Jensen 
</p>
</blockquote>
</div><p/><p>
»Der har været situationer, hvor jeg tænkte: ’Nu må jeg informere byrådet’, 
men Invest in Denmark advarede mig. Og i dag er jeg glad for, at jeg holdt 
på informationerne«, siger Lasse Jacobsen. 
</p><p>
Apples folk har adskillige gange boet på hotel i Viborg, og i de seneste 
måneder har der været lavet omfattende jordprøver på den grund ved Foulum, 
hvor Apples datacentral skal ligge. 
</p><p>
»Så måtte vi finde på en dækhistorie«, siger Lasse Jacobsen. 
</p><h3>
Kan opvarme hele Viborg 
</h3><p>
Der er ni timers tidsforskel fra Danmark til Apples hovedsæde i Silicon Valley 
i San Francisco, så de danske forhandlere har haft skæve arbejdstider, 
fortæller chefen for Invest in Denmark, Dorte Bech Vizard: 
</p><p>
»Både jeg og folk i Viborg Kommune har siddet oppe flere nætter for at få 
aftalen på plads«. 
</p><p>
I alt seks kommuner var i spil under forhandlingerne, men Foulums 
forsyningssikkerhed af grøn energi fra havvindmøller og norske 
vandkraftværker, gjorde forskellen for Apple, mener handelsminister Mogens 
Jensen og tilføjer: 
</p><p>
»Apple sagde direkte: ’I skal komme med noget, som ikke er set før. I skal 
virkelig overraske os’. Og det, som jeg tror, har været med til at sætte 
prikken over i’et for Apple, var, at vi kunne bruge datacentrets 
overskudsvarme til at varme Viborg op«. 
</p><p>
»Man skal ikke undervurdere, hvor vigtigt det er, at så stærkt et brand som 
Apple investerer her. Det sender et signal om, at Danmark er et godt sted 
med grønne løsninger, som flere og flere efterspørger.«
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2559354/apples-indtog-i-viborg-kan-traekke-flere-investeringer-til/">Apples indtog i Viborg kan 
trække flere investeringer til</a></p><p class=" bl-elem">
Politiken har forgæves forsøgt at få en kommentar fra Apple. 
</p>	
</div>
</div></body></html>
