---
layout:     post
title: 	    "Kun 47 yngre ufaglærte uddannede sig trods milliardinvestering"
post_author:	    
post_date:	    Tue, 12 May 2015 07:38:10 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2664946/kun-47-yngre-ufaglaerte-uddannede-sig-trods-milliardinvestering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det lykkedes blot 47 yngre ufaglærte at uddanne sig til faglærte i 2012 ved 
hjælp af de milliarder af kroner, som samfundet, arbejdsgivere og 
lønmodtagere hvert år sætter af til voksen- og efteruddannelse i det 
såkaldte VEU-system. Det viser en kortlægning af uddannelsesmønstre, som 
tænketanken DEA har foretaget blandt 143.429 danskere i alderen 35-39 år. 
Der er 22.000 ufaglærte i gruppen.
</p><p>
»Den store udfordring er, at det ufaglærte arbejdsmarked bliver mindre og 
mindre. Efterspørgsel efter ufaglærte vil falde med 210.000 personer frem 
til 2020, viser tal fra Arbejderbevægelsens Erhvervsråd. Der er ingen vej 
uden om, at vi generelt får hævet uddannelsesniveauet, så der bliver færre 
ufaglærte og flere faglærte«, siger direktør Stina Vrang Elias, DEA.
</p><p>
Familiearven er i forvejen svær at bryde. Er dine forældre ufaglærte, er 
sandsynligheden for, at du forlader folkeskolen uden at komme videre i 
uddannelsessystemet, stor. Og det bliver altså ikke ikke lettere i livets 
løb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2658385/store-virksomheder-kryber-udenom-ansaetter-faerre-laerlinge/">Store virksomheder kryber 
udenom: Ansætter færre lærlinge </a></p><p>
»En masse unge er ikke kommet med på uddannelsestoget. Det ordinære 
uddannelsessystem er dårligt til at bryde den sociale arv, og her er der et 
stort potentielle i at udnytte VEU-systemet. En del ufaglærte er også 
såkaldte superfaglærte, som reelt arbejder på faglært niveau, men ikke har 
formel kompetence. De ville lettere kunne søge andre jobs, hvis de får papir 
på deres kompetencer på et arbejdsmarked, som får mindre og mindre brug for 
ufaglært arbejdskraft«, siger Stina Vrang Elias. 
</p><h3>
Heldige Helle fra Horsens
</h3><p>
Alene i 2013 bevilgede det offentlige 4,8 milliarder kroner til voksen- og 
efteruddannelse i såkaldte VEU-midler, som bliver givet til betaling af 
kurser og kompensation for tab af løn under uddannelse. Oven i kommer så, 
hvad arbejdsgivere og lønmodtagere er blevet enige om at lægge i 
kompetencefonde ved overenskomsterne.
</p><p>
Helle Bech er en af dem, som er blevet faglært i en moden alder. Hun blev 
ansat i Bilka i Horsens som ufaglært i 2001 og havde tidligere haft flere 
ufaglærte jobs.
</p><p>
»Jeg blev klar over, at der var mulighed for at tage efteruddannelse, men kom 
først i gang for et par år siden som 54-årig«, fortæller Helle Bech, som 
kommer fra et hjem uden skoletradition.
</p><p class="art-ext article-box">

</p><p/><p>
»Det var lidt af overvindelse for mig at gå i gang. Det var mange år siden, at 
jeg havde lavet en skoleopgave. Hvad nu hvis jeg dumpede«, siger Helle Bech.
</p><p>
I årenes løb har Helle Bech taget en række kurser og havde praktisk erfaring 
fra arbejdet i butikker, så en afklaring af hendes kompetencer afslørede, at 
hun blot skulle gennem seks ugers uddannelse og så lægge aflægge en prøve. 
Helle Bechs vej til at blive faglært butiksassistent var kort.
</p><p>
»Jeg havde også min almindelig løn. Hvis jeg skulle have været på SU eller 
fået lavere løn i en længere periode, var det nok ikke blevet til noget. Der 
er mange, som ikke er opmærksom på muligheden for at efteruddanne sig, så 
jeg fortæller alle om muligheden. Det er godt at have papir på sine 
kompetencer, hvis man bliver fyres og skal finde nyt job.
</p><h3>
Arbejdsgivere godt tilfreds
</h3><p>
Arbejdsgiverne i Dansk Byggeri er ikke overraskede over, at der ikke udklækkes 
faglærte for VEU-midler.
</p><p>
»Det er systemet ikke designet til. Midlerne skal i første række understøtte, 
at vi har et fleksibelt arbejdsmarked, og medarbejderne får de rette 
kompetencer, hvis der kommer en ny teknisk udvikling i for eksempel 
byggeriet eller i industrien«, siger direktør Lars Storr-Hansen, Dansk 
Byggeri, der i dag er med i en debat om emnet på DEA’s årsdag. 
</p><p>
»Det vil være en god sidegevinst, hvis VEU-midlerne var med til at løfte 
ufaglærte til faglærte. Men det er altså ikke det primære formål. Det er 
også muligt at blive voksenlærling og på den måde blive faglært«, siger Lars 
Storr-Hansen, der peger på, at ufaglærte kan benytte det almindelige 
uddannelsessystem som voksenlærlinge
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2634646/uuddannede-unge-ender-i-faengsel/">Uuddannede unge ender i fængsel</a></p><p>
Det vil for de fleste ufaglærte betyde, at de skal ned på en lav løn under 
uddannelse, påpeger HK-formand Kim Simonsen, der Storr-Hansens modpart i 
debatten.
</p><p>
»Det kan være vanskeligt at få tingene til at hænge sammen, hvis man skal ned 
i løn i måske flere år. Ens ægtefælle kan jo miste sit job, og selv om har 
udsigt til højere løn som uddannet, så kan man jo ikke være sikker på, at 
der et job«, siger han.
</p><p>
»Det er ikke opløftende, at så få er blevet faglærte gennem VEU. Ambitionen 
burde være større«, siger Kim Simonsen.
</p><p class=" bl-elem">
Faglærte tjener set over et livsforløb op til flere millioner mere end 
ufaglærte, men der er også andre fordele. Faglærte har mindre risiko for at 
blive arbejdsløse, syge og går typisk senere på pension, så de får en højere 
pension.
</p>	
</div>

</div></body></html>
