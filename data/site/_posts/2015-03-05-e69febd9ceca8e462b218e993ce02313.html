---
layout:     post
title: 	    "Dansk it-iværksætter blandt de 50 mest inspirerende tech-kvinder i Europa"
post_author:	    Jesper Stein Sandal
post_date:	    Thu, 05 Mar 2015 15:30:50 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/hun-er-inviteret-indenfor-i-downing-street-10-2860?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>Det er ganske få forundt at træde over dørtærsklen til Downing Street 10, den officielle residens for den engelske premierminister. Ikke desto mindre er det præcis, hvad den danske it-iværksætter, Camilla Ley Valentin gør i morgen, når hun deltager i en rundbordssamtale på den famøse adresse.</p>
			<p><a href="http://www.jobfinder.dk/jobs/it-og-softwareudvikling/?utm_source=Karrieresite&amp;utm_medium=Link&amp;utm_campaign=Se+job">Tjek de nyeste job inden for it-branchen på Jobfinder</a></p>
			<p>Anledningen er, at hun er blevet kåret af  én af de halvtreds mest inspirerende kvinder i Europa i teknologibranchen. En anerkendelse, som forpligter, fortæller den danske CCO og Co-founder i it-virksomheden Queue-it, Camilla Ley Valentin:</p>
			<p>»Jeg er meget beæret, men føler også en stor forpligtelse til fremover at gøre endnu for at inspirere kvinder til at vælge it-branchen,« forklarer Camilla Ley Valentin.</p>
			<p>Bag kåringen står organisationen Inspiring Fifty, en europæisk organisation, der støtter og promoverer kvinder i ledende stillinger i teknologibranchen. I løbet af 2014 har Inspiring Fifty bedt deres store netværk på de sociale medier om at nominere kvinder, som både fungerer som rollemodeller og inspiratorer. Inspiring Fifty modtog en liste med flere hundrede nominerede på tværs af teknologibranchen herunder iværksættere, erhvervsledere, akademikere og politiske beslutningstagere.</p>
			
			<p>Derefter blev listen filtreret ned til 150, hvorefter en jury - bestående af blandt andre Ellenore Angelidis topleder i Amazon og Nina Dos Santos fra CNN International - blev bedt om at analysere de tilbageværende emner.</p>
			<p>Camilla Ley Valentin ser frem til at møde de øvrige nominerede i morgen og forventer blandt andet at skulle diskutere forbedringer af rammebetingelser for it-virksomheder i Europa.</p>
			<p>»For eksempel burde alle officielle selvbetjeningsplatforme være tilgængelige på engelsk. Det ville gøre det langt nemmere  at rekruttere og starte virksomhed på tværs af grænser,« påpeger Camilla Ley Valentin.</p>
			<p>Desuden håber hun, at de med-nominerede vil dele ud af deres erfaringer med at få flere kvinder til it- og ingeniørbranchen.  Kønsdiversiteten i branchen er afgørende, hvis digitaliseringsmulighederne skal udnyttes optimalt i samfundet, understreger hun:</p>
			<p>»Når det halter med digitaliseringen inden for for eksempel social- og børneomsorg, skyldes det blandt andet, at der er så få kvinder i it-sektoren.  Der er ikke nogle, der interesserer sig for at opfinde løsninger til kvindebrancherne,« fastslår Camilla Ley Valentin.</p>
			<p>Camilla Ley Valentin begyndte sin karriere inden for shipping hos A.P. Møller Mærsk. Siden har hun arbejdet med it- og internet og bl.a. har varetaget ledende stillinger i EDS (nu HP), Nykredit og Ementor Danmark A/S (nu Atea).</p>
			
			<p>I 2010 stiftede Camilla Ley Valentin sammen med partnere virksomheden Queue-it, som udbyder en virtuel kø-løsning designet til at forhindre websitenedbrud under transaktionsspeaks.</p>
			<p>I forbindelse med sin rolle i Queue-it blev hun kåret til årets kvindelige iværksætter 2012 - som den første it-kvinde i prisens historie.</p>
		</section></div></body></html>
