---
layout:     post
title: 	    "Saudi-Arabiens konge forfremmer nevø til ny kronprins"
post_author:	    
post_date:	    Wed, 29 Apr 2015 06:17:04 +0200
post_site:	    politiken.dk 
post_link:	    http://politiken.dk/udland/ECE2647410/saudi-arabiens-konge-forfremmer-nevoe-til-ny-kronprins/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Saudi-Arabiens kong Salman har i nat dansk tid udnævnt en ny kronprins, 
oplyser statsligt tv ifølge Reuters.
</p><p>
Det drejer sig om den 55-årige Mohammed bin Nayef, der er kongens nevø og 
erstatter den hidtidige kronprins, den 69-årige Muqrin bin Abdulaziz, der 
også var vicepremierminister.
</p><p>
»Vi har besluttet af imødekomme hans højheds udtrykte ønske om at træde 
tilbage som kronprins«, hedder det i en meddelelse fra hoffet, som det 
statslige saudiarabiske nyhedsbureau viderebringer.
</p><p>
Kongen har dermed forfremmet Mohammed bin Nayef én plads i tronfølgen. Hans 
plads overtages af kong Salmans egen søn, Mohammed bin Salman, der bliver 
vicekronprins.
</p><p>
Kong Salman kom selv på tronen i begyndelsen af året, da hans halvbror 
Abdullah døde.
</p><p>
Kort efter sin tiltrædelse udnævnte han ellers Muqrin som den første i 
arverækkefølgen til tronen, men onsdag bliver han erstattet som led i en 
større udskiftning på royale og politiske poster i landet.
</p><h3>
Udenrigsminister fjernet
</h3><p>
Landets mangeårige udenrigsminister, prins Saud al-Faisal, er også blevet 
fjernet fra posten. Han erstattes af landets ambassadør i USA.
</p><p>
Der er endnu ingen oplysninger om årsagen til de mange udskiftninger på 
magtpositionerne i kongedømmet.
</p><p>
Mohammed bin Nayef, den nye kronprins, er barnebarn til Saudi-Arabiens 
stiftende konge, Ibn Saud. Det er dermed første gang, at et af Ibn Sauds 
børnebørn - og ikke børn - bliver førstearving til tronen.
</p><p class=" bl-elem">
Han har studeret i USA, og han har også modtaget træning af både FBI og 
Scotland Yard inden for antiterror. Han har overlevet flere attentatforsøg, 
hvor han i mindst et tilfælde blev såret.
</p>	
</div>

</div></body></html>
