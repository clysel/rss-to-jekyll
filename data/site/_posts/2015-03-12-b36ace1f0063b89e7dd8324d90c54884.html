---
layout:     post
title: 	    "Roy Anderssons afslutning på triologi er et poetisk visuelt essay "
post_author:	    
post_date:	    Thu, 12 Mar 2015 14:07:33 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2583849/roy-anderssons-afslutning-paa-triologi-er-et-poetisk-visuelt-essay/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
En due sad på en gren og funderede over tilværelsen
</p><p class=" bl-elem"/>
</div>
</div><p>
Hvis ordet ’filmdigtsuite’ ikke findes, er det hermed opfundet. Som delvist 
signalement af Roy Anderssons totalt egenartede filmkunst, som man nok med 
lige så god ret kunne kalde ’film-spex’, ’visuelle essays’ eller ’live 
action-dukkefilm’: Omhyggeligt koreograferede skuespillere bevæger sig stift 
og langsomt (som dukker) gennem en lang række korte, absurde tableauer eller 
optrin (spex), så det danner poetiske forløb, sammenstød og associationer 
(digt), der efterhånden nærmer sig en fortællende livstolkning (essay). 
</p><p>
Ja, undskyld jeg staver det lidt omstændeligt. Det betyder bare: én til Roy 
Andersson-film. For de ligner jo ingen andre, men ligner i den grad sig selv 
fra gang til gang. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2384486/venedig-dag-8-svensk-instruktoer-undgaar-fornyelse-med-aestetisk-bidrag/">Venedig dag 8: Svensk 
instruktør undgår fornyelse med æstetisk bidrag</a></p><p>
Kun få træk adskiller således den nu 72-årige svenskers tredje og sidste film 
i trilogien »om at være menneske« fra de forrige, ’Sange fra anden sal’ 
(2000) og ’Du levende’ (2007). 
</p><p>
Triste enfoldige mænd 
</p><p>
Men modsat forgængerne har ’En due sad på en gren ...’ to gennemgående 
figurer, Sam og Jonathan, der forsøger at sælge varer til spøg &amp; 
skæmt-butikker og bagefter prøver at kradse pengene hjem. 
</p><p>
End ikke et slagtilbud som ’vampyrtænder til halv pris’ batter dog rigtig, når 
verden er, som den er, og de to selv ligner den verdens mest triste og 
enfoldige bedemænd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2388375/guldloeven-gik-til-sveriges-gode-gamle-modernist/">Guldløven gik til Sveriges 
gode, gamle modernist</a></p><p>
Andre enhedsskabende gentagelser er musikken – bl.a. en karruselagtig melodi 
ved navn ’Lilla vackra Anna’ – og en træt telefonreplik: »Det var dejligt at 
høre, at I også har det godt«. 
</p><h3>
Et kig i kukkassen 
</h3><p>
Af de løsrevne tableauer er der denne gang 37 i alt, filmet i total med 
stationært kamera. Værsgo og kig i kukkassen, de bevæger sig – men 
laaangsomt. 
</p><p>
Nu og da annoncerer et stumfilmagtigt skilt næste billede f.eks.: ’Møde med 
døden nr. 1’. Bargæster synger korsang: »Konung Karl den Tolvte och hans 
tiotusen man« (melodi som vores ’General Napoleon’ og lige så mange mænd), 
mens en hel hær i 1700-tals uniformer drager forbi med heste og pauker og 
trompeter! Eller kromutteren ’halte Lotta’ indkasserer sin betaling i form 
af kys fra en hel deling marinesoldater, til samme melodi. 
</p><h3>
Fortolkning 
</h3><p>
Livstolkningen er der sådan set ingen tvivl om, for den staves tydeligt mod 
slutningen: En fastspændt abe i et laboratorium reagerer forpint på en eller 
anden stimulus, igen og igen – titel: ’Homo sapiens’! Straks afløst af 
kolonisoldater i tropehjelm, som genner sorte mennesker ind i en kæmpekedel 
over bål – mens selskabsklædte hvide blasert ser til! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2489311/top-10-her-er-de-skandinaviske-instruktoerer-der-hitter-internationalt/">Top-10: Her er de 
skandinaviske instruktører, der hitter internationalt</a></p><p class=" bl-elem">
Har man set de forrige film, kan man gribe sig i et blik på uret, for som dér 
er anslaget på én gang vemodigt humoristisk, selvhøjtideligt storslået og 
sagtmodigt indtil det sjokkede. Men virkningen kan være både fremmedgørende 
som hos Brecht og illusionsløst absurd som hos Beckett. Og især: 
Anderssonsk! 
</p>	
</div>
</div></body></html>
