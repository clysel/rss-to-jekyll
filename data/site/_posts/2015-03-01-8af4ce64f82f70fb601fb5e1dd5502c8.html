---
layout:     post
title: 	    "Fra Æggesnaps til Gift ? tre steder at starte med Tove Ditlevsen"
post_author:	    
post_date:	    Sun, 01 Mar 2015 10:08:57 +0100
post_site:	    politiken.dk 
post_link:	    http://politiken.dk/kultur/boger/ECE2566110/fra-aeggesnaps-til-gift--tre-steder-at-starte-med-tove-ditlevsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Jens Andersen</b>, litteraturforsker og forfatter til blandt andet ’Til 
døden os skiller – et portræt af Tove Ditlevsen’: 
</p><p>
»Nu bliver jeg lidt forbrugervenlig og påpeger ’Samlede digte’ fra 1996. Jeg 
er bestemt også en stor fan af Ditlevsens ægteskabsromaner ’Ansigterne’ 
(1968) og ’Vilhelms værelse’ (1975), der begge fortælles med en skizofren 
fortællerstemme, og sikkert i et større sprogområde og kulturkreds ville 
have været et internationalt gennembrud for Tove Ditlevsen. 
</p><p>
Men altså, det er hendes ’Samlede digte’, jeg brænder mest for. De kunne 
såmænd også have heddet ’Samlede Tove’, for bogen giver læseren samtlige 
hendes digtsamlinger lige fra ’Pigesind’ i 1939 til den posthume ’Til en 
lille pige. Efterladte digte’ i 1978. Det er en helt un utrolig rig, 
konstant bevægelig og dramatisk vifte af både traditionel rimet og rytmisk 
lyrik og moderne »sprængt« poesi, der var en klasse over det hendes mandlige 
kolleger, som bestemte på parnasset, skrev. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2555904/kunstnerkollektiv-praesenterer-dig-for-flere-spaltninger-af-tove-ditlevsen/">Kunstnerkollektiv præsenterer 
dig for flere spaltninger af Tove Ditlevsen</a></p><p>
Og samtidig passerer et kvindeliv revy gennem små fyrre års digte. Gennem et 
digterjeg, der flåede huden af sig selv og var hensynsløs mod alt andet end 
kunsten. Nogen idyl-dyrker blev hun sandt for dyden aldrig, Tove Ditlevsen. 
Og tak for det. Som hun bekendte i digtet ’Det åbne’ fra 1961: »Jeg elsker 
det mørke og svære, / der spænder en ukendt kraft / og volder en sødme, 
lykken / aldrig har haft«. 
</p><p>
På den knivsæg udfolder al hendes litteratur sig«. 
</p><p><b>Marie Lund Klujeff</b>, lektor, ph.d., Center for Retorik, Institut for 
Æstetiske Fag, Aarhus Universitet: 
</p><p>
»Novellen ’En æggesnaps’ (fra samlingen ’Dommeren’, 1948) er den Tove 
ditlevsen-tekst, der står mit hjerte nærmest. Der står en pige på en 
trappeafsats og venter på, at hendes mor kommer hjem fra fabrikken. 'En 
æggensaps' er en miljø- og barndomsskildring. Datteren er nærmest forelsket 
i moren og har blik for, hvor hårdt hun slider i det. Og da moren endelig 
kommer hjem, er ikke noget tilbage i hende, hun er fuldstændig brugt. Dog, 
som et eneste lille kærlighedsbevis, siger hun til datteren: Du kan jo røre 
dig en æggesnaps. Det er verdensklasse at formidle anerkendelsen af en 
kærlighed og at gengælde den i sådan et par ord«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/byliv/ECE2534426/fortab-dig-i-tove-ditlevsens-liv-paa-byvandring/">Fortab dig i Tove Ditlevsens 
liv på byvandring </a></p><p><b>Lise Busk-Jensen</b>, litteraturforsker, mag.art. i litteraturvidenskab: 
</p><p class=" bl-elem">
»Desværre vil de fleste dansklærere nok vige tilbage fra at præsentere 
eleverne for Tove Ditlevsens erindringer, fordi de synes, de skal læse 
fiktion, men erindringsbindene ’Barndom’, ’Ungdom’ og ’Gift’ er mine 
yndlingsbøger i forfatterskabet. Det er især Tove Ditlevsens egen historie i 
forhold til moderen, der fascinerer mig, Det er også her hun har en 
beskrivelse af, at et litterært sprog overhovedet opstår i hende. Det er 
meget interessant. Hun husker, hvordan det sprog opstår, fordi det skal 
dække hullet mellem hende selv og moren fra det øjeblik at de bliver to 
forsk personer. Jeg tror, der er en umiddelbar identifikation i hendes 
beskrivelse af mor-datterforholdet. Hun giver en meget fin analyse af, 
hvordan datteren som lille er sluset ind i sin mor, og hvordan moderen, i 
det øjeblik datteren begynder at udskille sig, bliver meget vred. Det er i 
den kløft, at Tove Ditlevsens sprog opstår. 
</p>	
</div>
</div></body></html>
