---
layout:     post
title: 	    "Hizb ut-Tahrir: Manu Sareen er Allahs fjende "
post_author:	    
post_date:	    Sat, 14 Mar 2015 10:35:01 +0100
post_site:	    politiken.dk 
post_link:	    http://politiken.dk/indland/samfund/ECE2587165/hizb-ut-tahrir-manu-sareen-er-allahs-fjende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den omdiskuterede islamistiske forening Hizb ut-Tahrir hænger på sin <a href="https://www.facebook.com/hizbskandinavien2?fref=ts">profil 
på Facebook</a> socialminister Manu Sareen (R) ud som fjende til den 
muslimske gud Allah. 
</p><p>
I forbindelse med annonceringen af en protestdemonstration, som skal finde 
sted i eftermiddag på Rådhuspladsen, har Hizb ut-Tahrir postet et billede af 
socialministeren, hvorpå der står »MANU SAREEN = FJENDE AF ALLAH«. 
</p><p>
Nedenunder den røde skrift fremstår afsenderen af budskabet tydeligt: »Hizb 
ut-Tahrir Skandinavien«, står der på billedet, som samtidig rummer en 
opfordring: 
</p><p>
»Stop overgrebene mod muslimske familier i Danmark«. 
</p><p/><p>
Det har ikke været muligt at få en kommentar fra Hizb ut-Tahrir på, hvorfor de 
kalder Manu Sareen for Allahs fjende. 
</p><h3>
Manu Sareen: »Jeg er fuldstændig en modsætning til dem« 
</h3><p>
Socialminister Manu Sareen ærger sig over udmeldingen, som han selv siger, er 
den mest retorisk konfrontatoriske, han har hørt fra foreningen. De graver 
grøfter i en tid, hvor behovet for at bygge broer er stort, mener han. 
</p><p>
»Der er ingen tvivl om, at de med deres udtalelser i de sidste par måneder, 
har gjort det klart, at det ikke er noget, de ønsker. Men de har ret til at 
ytre sig. Jeg er bare uforstående«, siger han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Manu_920783d.jpg" alt="" border="0"/><span class="caption"><span class="f-img-caption">Hizb 
</span>ut-Tahrir har udpeget Manu Sareen som fjende af Allah i denne kampagne på Facebook.</span></span></p><p>
Selvom socialministeren ikke bryder sig om det fjendebillede, der bliver 
tegnet op af Hizb ut-Tahrir, understreger han, at han står i klar opposition 
til organisationens budskaber. 
</p><p><b class="ext-link">FORBUD</b><a class="embeddedlink" href="http://politiken.dk/indland/ECE2563807/politisk-flertal-vil-forbyde-hizb-ut-tahrir/">Politisk flertal vil forbyde Hizb ut-Tahrir</a></p><p>
»Hvis der er noget, jeg er, så er det lige præcis en fuldstændig modsætning 
til dem. Det ved de jo også godt. Jeg tror på demokratiet, det gør de ikke. 
Men jeg synes, man skal omtale hinanden på en ordentlig måde«. 
</p><p><i class=" bl-elem">Hvordan skal man håndtere en religiøs forening, som i så høj grad søger 
konflikten? </i></p><p>
»Vi har forsamlingsfrihed og religionsfrihed, så de kan gøre, som de vil. 
Selvfølgelig inden for lovgivningens rammer. Det banale er, at det 
demokrati, som de ikke bryder sig om, giver dem muligheden. Samtidig må jeg 
være i opposition til dem med de kanaler, som jeg mener, er de rigtige. Med 
en helt anden retorik«. 
</p><h3>
Forbud fjerner ikke holdningerne 
</h3><p>
Et forbud mod den omstridte islamistiske forening har flere gange været oppe 
at vende på den politiske dagsorden. Efter terrorangrebene i København i 
sidste måned meldte et politisk flertal med justitsminister Mette 
Frederiksen (S) i spidsen sig klar til at forbyde Hizb ut-Tahrir. Men det er 
endnu uklart, om det bliver til noget. 
</p><p><i class=" bl-elem">Tyder sådanne destruktive udmeldinger ikke på, at et forbud mod foreningen 
er nødvendigt? </i></p><p>
»Man har kigget på et forbud tidligere også for alvor, og vi følger 
situationen tæt. Men man skal omvendt heller ikke bilde sig selv ind, at et 
forbud vil fjerne holdningerne«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2567928/hizb-ut-tahrir-et-forbud-kan-ikke-stoppe-os/">Hizb ut-Tahrir: Et forbud kan ikke 
stoppe os</a></p><p>
Vejen frem er ifølge socialministeren at udfordre foreningens holdninger. 
Derudover er det vigtigt at tilbyde alternativer til de unge, som ellers 
søger hen mod Hizb ut-Tahrir, siger Manu Sareen. 
</p><p>
Kort efter terrorangrebene mod Krudttønden og Synagogen i København i februar, 
der kostede to mennesker livet og sårede seks politibetjente, kom det frem, 
at en iman med tilknytning til Hizb ut-Tahrir havde tordnet mod jøder i sin 
fredagsbøn. 
</p><p class=" bl-elem">
Politiets Efterretningstjeneste har ingen kommentarer til, hvad udmeldingen 
mod Manu Sareen betyder for ministerens sikkerhed. 
</p>	
</div>
</div></body></html>
