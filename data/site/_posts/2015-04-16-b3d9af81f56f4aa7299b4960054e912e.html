---
layout:     post
title: 	    "Uheld fører til massedød blandt fisk i texansk akvarium"
post_author:	    
post_date:	    Thu, 16 Apr 2015 12:03:45 +0200
post_site:	    politiken.dk 
post_link:	    http://politiken.dk/udland/ECE2630363/uheld-foerer-til-massedoed-blandt-fisk-i-texansk-akvarium/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et forsøg på at komme en parasit til livs er gået helt galt i et akvarium i 
den amerikanske delstat Texas.
</p><p>
Op mod 100 fisk har mistet livet i Texas State Aquarium, der blandt andet 
huser barracudaer og hajer.
</p><p>
Det er tilsyneladende det stof, der skulle komme parasitten til livs, der ved 
en fejl har gjort en ende på fiskenes tilværelse, skriver flere amerikanske 
medier.
</p><h3>
Betydelige tab
</h3><p>
Tidligere er en lignende behandling blevet gennemført med succes i andre 
akvarier. Men denne gang gik noget tilsyneladende galt.
</p><p>
Medarbejderne i akvariet har natten igennem arbejdet på at redde så mange dyr 
som muligt.
</p><p>
»Men der er konstateret betydelige tab«, lyder det fra akvariet i en udtalelse.
</p><p class=" bl-elem">
Undersøgelser af vandet skal nu klarlægge, hvordan ulykken kunne ske, oplyser 
akvariet.
</p>	
</div>

</div></body></html>
