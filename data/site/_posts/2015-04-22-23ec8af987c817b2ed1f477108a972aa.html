---
layout:     post
title: 	    "Vestager anklager russisk gasgigant for konkurrenceforvridning"
post_author:	    
post_date:	    Wed, 22 Apr 2015 12:01:50 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2637984/vestager-anklager-russisk-gasgigant-for-konkurrenceforvridning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Først amerikanske Google. Nu et af verdens største selskaber med base i 
Rusland. 
</p><p>
Med konkurrencekommissær Margrethe Vestager i spidsen anklager EU-kommissionen 
nu energiselskabet Gasprom for at forbryde sig mod EU's konkurrenceregler. 
Sagen har været kendt siden oktober 2012, men nu sender EU en formel anklage 
til Gasprom i form af en såkaldt klagepunktsmeddelelse.
</p><div class="art-quote article-box">
<p class="quote"/>
<blockquote>
<p class="quote-txt">
Vi har mistanke om, at Gazprom har skabt kunstige barrierer
</p>
<p class="sender">
Margrethe Vestager, konkurrencekommissær 
</p>
</blockquote>
</div><p/><p>
»Gas har stor betydning for vores dagligdag – vi bruger det til at opvarme 
vores boliger om vinteren, til at lave mad og til at producere elektricitet. 
Det er derfor overordentligt vigtigt at sikre en fair konkurrence på de 
europæiske gasmarkeder«, siger Vestager i en presemeddelelse, hvor hun 
uddyber: 
</p><p>
»Vi har mistanke om, at Gazprom har skabt kunstige barrierer for leverancer af 
gas fra udvalgte centraleuropæiske lande til andre og dermed lagt hindringer 
i vejen for konkurrencen på tværs af grænserne. Ved at opretholde denne 
adskillelse af de nationale gasmarkeder har Gazprom også været i stand til 
at anvende priser, som vi på nuværende tidspunkt anser for at være unfair. 
Hvis vores mistanke viser sig at holde stik, vil denne adfærd få retlige 
konsekvenser for Gazprom«. 
</p><p><b>Politisk ømtålelig sag </b></p><p>
Margerthe Vestager vil stå fast på, at sagen handler om ren og skær jura. Alt 
andet lige vil sagen også være politisk kontroversiel, fordi den kommer på 
et tidspunkt, hvor forholdet mellem EU og Rusland befinder sig på et 
lavpunkt, der har fået flere til at drage paralleller til tiden under den 
kolde krig. 
</p><p>
Hvor det for få år siden var meningen, at Vesten og Rusland skulle genstarte 
forholedt og nærme sig hinanden, så har den russiske annektering af 
Krim-halvøen i Ukraine sendt parterne i totterne på hinanden. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/int_europa/ECE2595958/europa-forlaenger-sanktioner-mod-rusland/">Europa forlænger sanktioner mod 
Rusland</a></p><p>
EU har som følge af krisen indført en stribe sanktioner, der sammen med 
faldende oliepriser skaber store udfordringer for økonomien i Rusland, hvor 
præsident Vladimir Putin er under pres. 
</p><p>
Hertil kommer, at Rusland føler sig provokeret af EU's planer om at skabe en 
energiunion, der netop skal være med til at sikre uafhængighed af gas fra 
Rusland. Russerne har nemlig før brugt leverancen af gas som et 
pressionsmiddel. 
</p><p><b>Territoriale begrænsninger og krav til grossister </b></p><p>
De konkrete anklager fra EU-kommissionen går på flere ben. 
</p><p>
Først og fremmest lyder den foreløbige konklusion fra EU-kommissionen, at 
Gasprom forfølger en strategi om at opdele de central- og østeuropæiske 
gasmarkeder for at lægge hindringer i vejen for konkurrencen på 
gasforsyningsmarkederne i otte medlemsstater. Det drejer sig om Bulgarien, 
Tjekkiet, Estland, Ungarn, Letland, Litauen, Polen og Slovakiet. 
</p><p>
Ifølge EU-kommissionen pålægger Gasprom territoriale begrænsninger i sine 
forsyningsaftaler med grossisterne og nogle af industrikunderne i de 
førnævnte lande. Der er angiveligt tale om eksportforbud og klausuler om, at 
den leverede gas skal anvendes inden for et bestemt område. Ydermere skal 
Gasprom have lagt hindringer med krav om, at grossister kun må eksportere 
gas med selskabets godkendelse og i visse tilfælde have nægtet at ændre 
leveringsstedet for en gasleverance. 
</p><p>
Strategien kan resultere i højere gaspriser og sætte Gasprom i stand til at 
føre en unfair prispolitik i fem medlemsstater ved over for grossisterne at 
anvende priser, der langt overstiger Gazproms omkostninger eller 
benchmarkpriser, lyder det fra kommissionen. De fem lande er Bulgarien, 
Estland, Letland, Litauen og Polen. 
</p><p>
Endeligt mistænkes Gasprom for at udnytte dets dominerende stilling på 
markedet til at gøre gasleverancer til Bulgarien og Polen betinget af, at 
grossisterne påtager sig forpligtelser, der intet har at gøre med disse 
leverancer, men derimod drejer sig om gastransportinfrastrukturer. Konkret 
nævner kommissionen, at gasleverancer er blevet gjort betinget af 
investeringer i et af Gasproms rørledningsprojekter eller accept af, at 
Gazprom øgede sin kontrol med en rørledning. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/ECE2637578/giganter-presser-vestager-haardt/">Giganter presser Vestager hårdt</a></p><p>
Gasprom har nu 12 uger til at svare på henvendelsen fra EU-kommissionen og kan 
anmode om en mundtlig høring for at fremføre sine argumenter. 
</p><p class=" bl-elem">
Ifølge EU-kommissionen er Gasprom den dominerende leverandør af naturgas i 
alle de central- og østeuropæiske lande med markedsandele på et godt stykke 
over 50 procent i de fleste af landene og i nogle helt op til 100 procent. 
</p>	
</div>

</div></body></html>
