---
layout:     post
title: 	    "I dag starter kæmpe søgsmål mod Facebook"
post_author:	    Martin Bernth
post_date:	    Thu, 09 Apr 2015 07:04:00 +0000
post_site:	    www.version2.dk 
post_link:	    http://www.version2.dk/artikel/i-dag-starter-kaempe-soegsmaal-mod-facebook-135894?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>I dag, torsdag, skal Facebok møde i retten i Wien, efter den østrigsk jurastuderende og aktivist Max Schrems på vegne af mere end 50.000 medunderskrivere har stævnet det sociale medie for at misbruge personlige data i henhold til europæisk lovgivning.</p>

<p>Den grundlæggende idé bag det heftige gruppesøgsmål er at afsøge grænserne for fortolkningerne af den europæiske datalovgning, lyder det fra Max Schrems, der er træt af, at den megen debat om privatliv ofte kun bliver ved snakken.</p>



<p>»Vi klager ofte over, at virksomhederne ikke respekterer vores privatliv, og vi peger fingre af USA efter Edward Snowden-sagen, men vi griber ikke rigtigt til handling,« siger Max Schrems <a href="http://www.dr.dk/Nyheder/Udland/2015/04/08/170742.htm">til DR Nyheder.</a></p>

<p>Kravene fra de klagende parter har tidligere lydt på op mod 500 euro pr. person i erstatning, hvilket kan udmønte sig i et samlet erstatningskrav på mere end 180 millioner kroner, hvis retten giver medhold.</p>

<p>I retssagens indledende fase vil Facebook, der til DR Nyheder ikke havde nogen kommentarer, få muligheden for at argumentere for, hvorfor sagen ikke bør gå videre.</p>
  </section>

      </div></body></html>
