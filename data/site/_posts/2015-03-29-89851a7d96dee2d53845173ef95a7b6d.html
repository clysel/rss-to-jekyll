---
layout:     post
title: 	    "Skat er helt uden for rækkevidde"
post_author:	    
post_date:	    Sun, 29 Mar 2015 07:43:09 +0200
post_site:	    politiken.dk 
post_link:	    http://politiken.dk/magasinet/feature/ECE2608199/skat-er-helt-uden-for-raekkevidde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ministeren var ikke i tvivl. Det var selve befolkningens tillid til 
skattesystemet og dermed opbakningen til velfærdssamfundet, som var på spil. 
</p><p>
Så nyttede det ikke noget, at Skat bare lod som ingenting og fastholdt 
forkerte og for høje ejendomsvurderinger, når Skat var blevet underkendt af 
Landsskatteretten eller et ankenævn. 
</p><p>
»Der må ikke være tvivl om borgernes retssikkerhed«, fastslog daværende 
skatteminister Morten Østergaard (R) for godt et år siden. 
</p><p>
For de fleste lyder det som en selvfølge. Men sådan var det ikke i Skat. I 
årevis havde Skat set stort på, at Skats ejendomsvurderinger var blevet 
underkendt af en højere instans. Skat havde bare fastholdt de høje 
vurderinger og dermed udskrivningen af ejendomsskatter, der var højere, end 
de burde være. 
</p><p>
»Skat har vel ment, at de havde ret alligevel«, forklarede formanden for 
vurderingsankenævnet på Vestsjælland, Mogens Kalkau. 
</p><p>
Han var ikke ene om at mene, at det var et problem, at Skat ikke fulgte de 
almindelige spilleregler i retssamfundet. 
</p><div class="art-fakta article-box">
<header><h4 class="fallback">fakta</h4>
</header><div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/skat_kirke_hyllinge_924546w.jpg" alt="" border="0"/></span></p><p><b>Skat går imod sine egne regler</b></p><p><b>2007:</b> Skat gik imod sine egne regler om, at den samlede ejendomsværdi 
og grundværdien følges ad, i en sag om 234 sommerhuse i Kirke Hyllinge. Det 
fastslog Østre Landsret i oktober 2013. Skats praksis, som er blevet brugt i 
110.000 sager, fører til, at borgerne skal betale højere grundskyld. 
Skatteministeren har ekstraordinært fået tilladelse til at indbringe sagen 
for Højesteret.<br/><br/></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/Valbyg_rdsvej_1_924548w.jpg" alt="" border="0"/></span></p><p><b>Skat udsender forkerte regninger</b></p><p><b>2013:</b> Skat ændrede vurderingen for 20 villaejere på Valbygårdsvej i 
København, så de fra det ene år til det andet fik forhøjet deres regning med 
mellem 20.000 og 32.000 kr. på grund af en ny lokalplan. Skat afviste alle 
beboernes klager. Først da Politiken skrev om sagen, erkendte Skat at have 
begået en fejl, og beboerne fik penge tilbage. <br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Ejendomsvurderinger_924554w.jpg" alt="" border="0"/></span></p><p><b>Skat afviser at rette åbenlyse fejl</b></p><p><b>2014:</b> Trælasthandler Jacob Bentzon og andre borgere i Vanløse fik en 
stor skatteforhøjelse, fordi naboen – den lokale byggematador – med en 
lokalplan fik lov at bygge et stort butikscenter. Nogle af forhøjelserne var 
forkerte. Folketinget indskærpede i december 2013, at Skat af egen drift 
skal rette åbenlyse fejl, som Skat bliver opmærksom på. Men det sker ikke 
altid, har borgerne i Vanløse, i Hillerød og andre steder, hvor Skat har 
brugt fejlagtige bebyggelsesprocenter til at fastsætte grundværdien, 
oplevet. <br/><br/></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/ps_skat_3_924550w.jpg" alt="" border="0"/></span></p><p><b>Skat blæser på klageinstanser</b></p><p><b>2014:</b> Skat skulle af egen drift have nedsat grundværdien for Steffen 
Meyer og andre boligejere i Hørsholm, da Skat blev underkendt af 
vurderingsankenævnet. Men Skat har gennem flere år undladt at rette ind, når 
Skats vurderinger er blevet underkendt af vurderingsankenævn eller 
Landsskatteretten, afslørede Politiken sidste år. I stedet har Skat 
fastholdt vurderinger, som fører til for høje skatteregninger. Den praksis 
blev erklæret ulovlig af eksperter, skatteministeren og Skatteankestyrelsen.<br/><br/></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/Sonnerupvej_924552w.jpg" alt="" border="0"/></span></p><p><b>Skat lader boligejere betale for meget</b></p><p class=" bl-elem"><b>2015:</b> Inge Lise Bøvith (tv.) betaler 10.000 kr. mere i grundskyld end 
sin nabo og har som 200 andre boligejere i Brønshøj i fem år betalt omkring 
50.000 kr. for meget i grundskyld – 10 millioner i alt – fordi Skat har sat 
grundværdierne for højt. Skat blev underkendt af Landsskatteretten i 2014, 
men har intet oplyst til beboerne. Samtidig har regeringen afskåret 
boligejerne fra at få en del af det for meget betalte beløb retur. 
</p>
</div>
</div><p/><p/><p>
»Det er et problem, og det har det været i mange år«, forklarede Jørgen 
Svaneberg, der var formand for Vurderingsankenævnsforeningen. 
</p><p>
Som medlem af ankenævnet i Nordsjælland havde han i en række områder været med 
til at nedsætte Skats grundvurderinger til omkring det halve – uden at Skat 
havde taget nogen notits af det. 
</p><p>
Også direktøren i Skatteankestyrelsen, Anette Hummelshøj, var efter Politikens 
omtale af sagen blevet opmærksom på, at Skat handlede stik imod de 
grundlæggende principper i det danske retssamfund. Så hun havde henvendt sig 
til Skats direktion og gjort opmærksom på, at Skat skal rette ind, når Skat 
bliver underkendt af en højere instans. Skat kunne ikke bare lade som 
ingenting. 
</p><p>
»Der er et hierarki i klagesystemet, som man skal følge. Vi retter også ind 
efter det, som ombudsmanden og domstolene siger«, forklarede Anette 
Hummelshøj. 
</p><p>
Det var på den baggrund, at den daværende skatteminister smed fløjlshandsken. 
</p><p>
»Skat har som opgave at rette ind, når et vurderingsankenævn eller 
Landsskatteretten underkender Skats grundværdivurdering«, sagde Morten 
Østergaard. 
</p><p>
Og ikke nok med det. Skat skulle selv sørge for at få ryddet op i de gamle 
fejlhåndterede sager, sagde skatteministeren, der havde bedt Skat »om at 
sikre, at de tager sagerne op af egen drift de steder, hvor der er 
problemer«. 
</p><p>
Det lovede Skat. 
</p><p>
Siden da er skatteministeren blevet skiftet ud. I dag er det socialdemokraten 
Benny Engelbrecht, der er minister for skatteopkrævning, og mere end et år 
efter, at Skats brud på de grundlæggende retsprincipper blev afsløret, har 
Skat stadig ikke rettet op på fortidens fejl, for høje vurderinger og for 
dyre skatteregninger. 
</p><p>
Tværtimod har Skat direkte afvist at ændre vurderingerne, når boligejere helt 
berettiget har bedt Skat om det, med henvisning til at Skats vurderinger var 
blevet underkendt af en ankeinstans. 
</p><p>
10-15 boligejere i Hørsholm har for eksempel for nylig fået dette svar fra 
Skat: 
</p><p>
»Vi mener, at betingelserne for at få genoptaget vurderingen ikke er opfyldt«. 
</p><p>
Med den tilføjelse, at borgerne vil få en ny mulighed for at klage, når næste 
almindelige vurdering kommer ud – i 2018. 
</p><p>
»Det er jo en bananrepublik«, siger Steffen Meyer, der er ingeniør, bor med 
sin familie på Bolbrovænge og er en af de borgere i boligområdet i Hørsholm, 
der har klaget. 
</p><p>
»Jeg vil meget gerne betale min skat, men jeg føler mig i den grad taget ved 
næsen og umyndiggjort. Som borger er det helt umuligt at sætte sig ind i, om 
vi betaler den rigtige skat, og når man klager, får man et svar, som man 
ikke kan bruge til en hujende fis. Det er, som om Skat handler efter eget 
forgodtbefindende, helt isoleret fra lands lov og ret«. 
</p><h3>
Skat skaffer 14 milliarder 
</h3><p>
Familien Meyer er en af de mange familier i hovedstadsområdet, der fik lidt af 
et chok, da de så Skats 2011-vurdering, som blev udsendt i begyndelsen af 
2012 – et halvt år efter at S-R-SF-regeringen var tiltrådt. 
</p><p>
Selv om boligpriserne i hovedstadsområdet havde ligget stille i flere år, 
havde Skat opskrevet grundværdierne i kommunerne i hovedstaden med 49 
procent. 
</p><p>
Det var godt for de offentlige kasser, da det gav udsigt til en ekstra 
skatteopkrævning på cirka 14 milliarder kroner om året i 2020, så 
regeringens 2020-plan med løfter om øgede udgifter til velfærd kunne hænge 
sammen. 
</p><p>
Men for boligejerne i hovedstadsområdet var det lidt af en gyser med udsigt 
til stærkt stigende ejendomsskat – grundskyld – i de kommende år. 
</p><p>
På villavejen i Hørsholm forhøjede Skat i 2011 grundværdierne med 53 procent. 
Det vil for beboerne i løbet af nogle år udløse en grundskyld på lige 
omkring 100.000 kroner om året. 
</p><p>
»Vi er socialt sindede mennesker, og vi vil alle gerne betale vores skat. Men 
det her virker helt vilkårligt«, siger Rolf Brøchner, der også er ingeniør 
og bor i et af de andre huse på vejen. 
</p><p>
»Spørgsmålet er, om man som borger kan regne med, at man fortsat kan bo i sit 
hus. For mit vedkommende må jeg sige, at det kan jeg ikke regne med. Jeg er 
alenefar, og en udgift på 100.000 i ejendomsskat vil jeg ikke kunne klare«, 
siger Rolf Brøchner, der har valgt at sælge sit hus. 
</p><p>
Længere henne ad vejen bor Christina Zemanova, der er journalist og sammen med 
sin mand købte et noget nedslidt hus for 3,4 millioner kroner for to år 
siden. 
</p><p>
Skat mente dog, at det var det dobbelte værd. Og da de nye ejere klagede over 
den vurdering, med henvisning til at de havde købt huset i fri handel for 
3,4 millioner kroner, afviste Skat klagen med den forklaring, at de jo havde 
købt huset af et dødsbo, hvor arvingerne ikke havde tid til at vente på at 
få den rigtige pris. 
</p><p>
Det førte til en noget vredladen opringning til Skat fra sælgeren – en 74-årig 
kvinde, der levede i bedste velgående. 
</p><p>
»Jeg er aldeles ikke død«, fik hun fortalt Skats medarbejder. 
</p><p>
Det kunne dog ikke for alvor ryste Skat, der godt nok endte med at sætte 
husets værdi lidt ned, men fastholdt, at grunden måtte være næsten 3,9 
millioner kroner værd. En halv million mere end den samlede købspris. 
</p><h3>
Hvilken afgørelse? 
</h3><p>
Det har indtil nu heller ikke gjort indtryk på Skat, at ejeren af en villa på 
Vallerødvænge, som ligger i samme område, vandt en sag over Skat i 
vurderingsankenævnet for 16 måneder siden. 
</p><p>
Ejeren af villaen på godt 100 kvadratmeter nåede at klage over Skats 
vurdering, inden fristen udløb 1. juli 2012. 
</p><p>
Husejeren, som ikke ønsker at stå frem, ville ikke acceptere, at Skat med 
2011-vurderingen havde forhøjet grundværdien med 53 procent fra 1,9 
millioner kroner til 2,9 millioner kroner. 
</p><p>
Dermed havde Skat sat grundens værdi næsten 700.000 kroner højere, end da 
boligpriserne var på det absolut højeste i 2007, før finanskrisen satte ind 
og boligmarkedet kollapsede. 
</p><p>
Skat kunne ikke give nogen overbevisende forklaring på det. Tværtimod viste 
Skats egne salgsstatistikker, som blev fremlagt, at vurderingen var for høj. 
</p><p>
28. november 2013 gav ankenævnet derfor klageren ret: Skat havde med den 
voldsomme forhøjelse sat grundværdien 43 procent for højt. Skat skulle 
nedsætte værdien med godt 1 million kroner. 
</p><p>
Med afgørelsen fastslog nævnet, at det var det generelle prisniveau i området, 
som Skat havde sat for højt ved at bruge en kvadratmeterpris på 2.000 kroner 
i sine beregninger. 
</p><p>
Det er »nævnets opfattelse, at prisen per m2 for det område, hvor klagers 
ejendom er beliggende, er ansat for højt. Nævnet vurderer, at prisen per m2 
passende kan ansættes til 1.400 kr.«, fastslog nævnet i afgørelsen, som 
Politiken har fået via en aktindsigt i Skatteankestyrelsen. 
</p><p>
Nævnet citerer i afgørelsen Skats egne regler – den juridiske vejledning – der 
fastslår, at »hvert grundværdiområde må kun omfatte ejendomme med ensartede 
prisforhold for grunde«. 
</p><p>
Derfor skulle Skat også nedsætte vurderingerne for de andre ejendomme i samme 
område, i alt 916 ejendomme. 
</p><p>
Men det gjorde Skat ikke. 
</p><h3>
Hvilken klage? 
</h3><p>
Det var det, der førte til, at både Skatteankestyrelsen og daværende 
skatteminister Morten Østergaard måtte fortælle Skat, at det skulle Skat 
gøre, fordi sådan er reglerne i et retssamfund. 
</p><p>
Og det fik 10-15 boligejere på Bolbrovænge i Hørsholm til at skrive til Skat 
og bede om at få deres grundvurderinger ændret. 
</p><p>
Den anmodning endte hos Skats kontor for Kundeservice Ejendom i Aalborg, som 
valgte at give et afslag. Betingelserne var ikke opfyldt.
</p><p/><hr class="img-placeholder" data-classname="inline-img" data-src="http://multimedia.pol.dk/archive/00924/ps_skat_1_924543" data-id="924543" data-imgtype="jpg" data-caption="En gruppe borgere i Hørsholm føler sig taget ved næsen af Skat. Fra venstre Christina Zemanova, Rolf Brøchner, Elizabeth Fjellerup, Emily Fjellerup Meyer, Steffen Meyer og Christina Rodis Hansen. Siddende er det William Fjellerup Meyer og Hugo Granzow. Foto: Lasse Kofod"/><p>
»Vi kan kun genoptage en vurdering, hvis du kan dokumentere, at vurderingen 
er sket på et fejlagtigt grundlag«, skrev Skat. 
</p><p>
Som en ekstra serviceoplysning oplyste Skat, at boligejerne vil få en ny 
mulighed for at klage, efter at Skat har udsendt den næste vurdering. I 
2018. 
</p><p>
Christina Zemanova var en af dem, der modtog afslaget. 
</p><p>
»Det er så vanvittig, vanvittig groft, at de har fortiet, at der har været en 
ankenævnsafgørelse i vores område«, siger hun. 
</p><p>
»Vi har direkte spurgt til det. Vi har bedt dem om at se på de afgørelser i 
området, der nedsatte grundværdien, og de har afvist, at der var nogen. Man 
forventer, at en statslig myndighed har styr på den slags, men det har de 
altså ikke. Og når det så viser sig, at de ikke har styr på det, så prøver 
de at skjule det«. 
</p><p>
I sidste omgang har beboerne direkte henvist til afgørelsen fra Vallerødvænge, 
hvor ankenævnet nedsatte områdeprisen fra 2.000 til 1.400 kr. per 
kvadratmeter. 
</p><p>
Det førte blot til et nyt afslag fra Skat. 
</p><p>
»Jeg kan ikke udtale mig konkret om andre specifikke ejendomme«, skrev Skats 
medarbejder i Aalborg. 
</p><p>
Han brugte slet ikke tid på at finde afgørelsen frem. I stedet opfandt han en 
– falsk – forklaring om, at nedsættelsen kunne skyldes gener fra den 
nærliggende jernbane. 
</p><p>
»Uden at have set på klagesagen for den konkrete ejendom på Vallerødvænge, kan 
jeg dog på kortmateriale se, at denne ejendom er placeret tæt på jernbane«, 
skrev han. 
</p><p>
Sandheden var en anden. Den var, som det fremgik af afgørelsen, at ankenævnet 
havde underkendt Skats generelle prisniveau i området, fordi det var 
»nævnets opfattelse, at prisen per m2 for det område, hvor klagers ejendom 
er beliggende, er ansat for højt«. 
</p><h3>
Ulovlig forvaltning 
</h3><p>
Det er det forløb, der får Steffen Meyer fra Bolbrovænge til at tale om en 
»bananrepublik«. 
</p><p>
Liselotte Madsen, der er lektor i skatteret ved Aarhus Universitet, mener, at 
der er tale om ulovlig forvaltning. 
</p><p>
»Det er selvfølgelig ikke lovligt at behandle folk med ens sager forskelligt«, 
siger hun. 
</p><p>
»Skat giver med sit afslag indtryk af, at skatteborgerne tager fejl, og det 
stiller borgerne i en helt utilfredsstillende situation. Vi har et 
retssamfund, og vi kan selvfølgelig ikke have, at en myndighed forvalter i 
strid med reglerne«. 
</p><p>
Politiken henvendte sig til Skats ledelse i Østbanegade i København for at få 
en forklaring på sagen. Skats administrerende direktør, Jesper Rønnow 
Simonsen, ønsker ikke at udtale sig, og Skat forklarede i første omgang i et 
skriftligt svar, at Skat slet ikke kunne se, at der var borgere i det nævnte 
område i Hørsholm, som havde klaget og fået afslag. 
</p><p>
Det forstår Steffen Meyer slet ikke. 
</p><p>
»Det er jo helt grotesk. Skat har jo selv svaret på vores klage – endda i to 
enslydende svar fra to forskellige afdelinger i Skat, for at det ikke skal 
være løgn! Det er, som om den ene hånd ikke ved, hvad den anden foretager 
sig. Det skriger til himlen«, siger han. 
</p><p>
I anden omgang har Skat svaret, at Skat nu vil gå i gang med at se på, om 
afgørelsen fra november 2013 betyder, at vurderingerne for de andre 
ejendomme i området skal genoptages. 
</p><p>
Det kan, skriver Skat, »forekomme, at enkelte anmodninger om genoptagelse i 
mellemtiden afvises. Det er ikke hensigtsmæssigt, og Skat vil derfor 
forbedre processen herfor«. 
</p><p>
Skatteretseksperten Liselotte Madsen siger, at sagen »ikke er god for folks 
tillid til Skat og til, at de betaler den rigtige skat«. 
</p><p>
»Vi har et system, hvor man må spørge: Gad vide, om det overhovedet på noget 
tidspunkt har fungeret«, siger hun. 
</p><p class=" bl-elem"><i class=" bl-elem">Publiceret 29. marts 2015</i></p>	
</div>
</div></body></html>
