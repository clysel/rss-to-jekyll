---
layout:     post
title: 	    "Lastbils højresving koster kvinde livet "
post_author:	    
post_date:	    Mon, 02 Mar 2015 16:11:58 +0100
post_site:	    politiken.dk 
post_link:	    http://politiken.dk/indland/ECE2570392/lastbils-hoejresving-koster-kvinde-livet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 77-årig kvinde mistede i eftermiddag livet i en højresvingsulykke på Paul 
Bergsøes Vej i Glostrup uden for København, oplyser vagtchef Brian 
Toftemann, Københavns Vestegns Politi.
</p><p>
Kvinden, der er fra lokalområdet, kom kørende på cykel ad Paul Bergsøes Vej. 
Hun holdt i lyskrydset ved Roskildevej, og da der blev grønt, blev hun ramt 
af en lastbil.
</p><p>
Lastbilens chauffør ville svinge til højre og overså den kvindelige cyklist.
</p><p>
»Kvinden blev trukket ind under lastbilen og mistede livet«, siger Brian 
Toftemann.
</p><p>
Den dræbte kvinde er fra lokalområdet.
</p><p>
Lastbilens chauffør er en 69-årig dansk mand, som politiet karakteriserer som 
en rutineret chauffør.
</p><p>
Han er blevet afhørt af politiet og kan forvente at blive tiltalt for uagtsomt 
manddrab, når politiets jurister har gennemgået sagen.
</p><p class=" bl-elem">
»Det afgør juristerne, men det er den normale kutyme«, siger Brian Toftemann.
</p>	
</div>
</div></body></html>
