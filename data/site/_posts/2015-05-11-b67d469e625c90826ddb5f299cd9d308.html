---
layout:     post
title: 	    "Englænder scorer to mål i første New York-derby"
post_author:	    
post_date:	    Mon, 11 May 2015 09:39:03 +0200
post_site:	    politiken.dk 
post_link:	    http://politiken.dk/sport/fodbold/ECE2664292/englaender-scorer-to-maal-i-foerste-new-york-derby/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodboldklubben New York Red Bulls vandt herredømmet over New York, da holdet 
hjemme i Harrison, New Jersey, vandt det første opgør nogensinde mod den nye 
fodboldklub i New York, New York City.
</p><p>
Red Bulls vandt 2-1 til trods for, at holdet spillede i undertal i 54 
minutter, da Matt Miazga fik sit andet gule kort ni minutter før pausen.
</p><p>
Red Bulls' engelske angriber Bradley Wright-Phillips scorede et mål i 
begyndelsen af hver halvleg. New York Citys indskiftede Patrick Mullins 
reducerede 13 minutter før tid til 1-2. Det gav en hektisk afslutning - men 
ikke flere scoringer.
</p><h3>
Søsterklub til Manchester City
</h3><p>
Alene med målmand Josh Saunders kunne Bradley Wright-Phillips have scoret 
hattrick inden reduceringen.
</p><p>
Patrick Mullins reducerede kort efter, at han havde afløst den spanske 
angriber David Villa.
</p><p>
New York City, som får støtte af engelske Manchester City og dybest set er en 
søsterklub til sidste års engelske mestre, spiller sin første sæson i Major 
League Soccer.
</p><p>
Holdet har imidlertid kun hentet seks point i de første ni kampe.
</p><p class=" bl-elem">
Lidt bedre er det gået for New York Red Bulls, som har 16 point for ni kampe 
og er på tredjepladsen i Eastern Conference efter New England Revolution og 
DC United.
</p>	
</div>

</div></body></html>
