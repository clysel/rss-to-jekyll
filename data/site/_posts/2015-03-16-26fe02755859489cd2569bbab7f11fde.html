---
layout:     post
title: 	    "Google Code stopper: Bukker under for GitHubs popularitet "
post_author:	    Elías Christian Lundström
post_date:	    Mon, 16 Mar 2015 09:15:39 +0000
post_site:	    www.version2.dk 
post_link:	    http://www.version2.dk/artikel/google-code-stopper-bukker-under-githubs-popularitet-99271?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det er slut med at lægge nye projekter ind på søgemaskinegigantens kodedelings-platform, Google Code.</p>

<p>Det skyldes, at der er kommet bedre alternativer som GitHub og Bitbucket til, hvilket alligevel har fået de fleste open source-udviklere til at flytte deres projekter væk fra Google Code og over på disse tjenester.</p>

<p>Det skriver Google i et <a href="http://google-opensource.blogspot.dk/2015/03/farewell-to-google-code.html">blogindlæg</a>.</p>

<p>Den 12. marts 2015 var det ikke længere muligt at oprette nye projekter på Google Code. Fra den 24. august vil tjenesten gå over til at være ‘read-only’, dvs. at det kun er muligt at læse, men ikke redigere i koden og wiki-trådene. 
Den 25. januar 2016 lukker Google Code helt ned, og det vil da kun være muligt at downloade projekterne som arkivfiler indtil slutningen af 2016.</p>

<p>Google Code blev grundlagt i 2006, fordi selskabet selv mente, at der ikke var muligheder nok for at få hosted sin kode i open source-fællesskabet.</p>

<p>Men efter at især GitHub blev populær, har Google i stigende grad brugt det meste af tiden på at luge ud i spam og misbrug på tjenesten.</p>

<p>»Det er blevet klart for os, at der simpelthen ikke er behov for vores tjeneste længere,« skriver Google på bloggen.</p>

<p>For de udviklere som stadig benytter sig af Google Code, anbefaler virksomheden blandt andet et <a href="http://code.google.com/export-to-github">værktøj</a> til at migrere projekterne over til GitHub.</p>
  </section></div></body></html>
