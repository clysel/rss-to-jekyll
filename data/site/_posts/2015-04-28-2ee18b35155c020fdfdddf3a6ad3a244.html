---
layout:     post
title: 	    "Barfoed lægger afstand til konservativ kampagne"
post_author:	    
post_date:	    Tue, 28 Apr 2015 22:31:54 +0200
post_site:	    politiken.dk 
post_link:	    http://politiken.dk/indland/politik/ECE2647196/barfoed-laegger-afstand-til-konservativ-kampagne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hidtil har den interne kritik af de konservatives ’Stop 
naziislamisme’-kampagne været forbeholdt lokale repræsentanter fra partiet. 
Men også partiformand Søren Pape Poulsens forgænger på posten, Lars Barfoed, 
har svært ved at se det kloge i den. 
</p><p>
Det lod han forstå, da han mandag deltog i en paneldebat på Københavns VUC. 
</p><p>
For øjnene af et par hundrede studerende og en række andre politikere blev 
Lars Barfoed spurgt, hvordan han ser på den omstridte kampagne. Seancen blev 
ikke optaget eller filmet, men en række kilder forklarer, at den tidligere 
formand sagde noget i stil med, at han ikke kunne se det kloge i den. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2646416/ti-stille-eller-bak-op-den-konservative-top-sender-intern-appel-til-byroedder/">Ti stille eller bak op: Den 
konservative top sender intern appel til byrødder</a></p><p>
Lars Barfoed bekræfter udlægningen: 
</p><p>
»Jeg sagde, at det er jo ikke alle, der er født med lige gode evner. Og så 
sagde jeg: Jeg har ikke evner til at forklare nærmere om visdommen i den 
markedsføring«, gengiver han og understreger, at han også sagde, at han er 
enig i holdningen om, at radikalisering skal bekæmpes. 
</p><p>
»Det, der er den politiske holdning bag det – at vi skal bekæmpe 
radikalisering – det er jo noget, som jeg bestemt mener, at vi skal. Men jeg 
er ikke i stand til at redegøre for sådan rent markedsføringsmæssigt, hvad 
det kloge lige er i at skrive sådan. Det må man snakke med nogle andre om«. 
</p><h3>
En kryptisk kritik 
</h3><p>
Blandt konservative kilder med tæt kendskab til Barfoed, vækker udtalelserne 
opsigt, og flere mener, at det kun kan ses som en – om end kryptisk 
formuleret – kritik af kampagnen, som hans efterfølger, Søren Pape Poulsen, 
har brugt som et eksempel på, at partiet med ham som formand rykker et 
skridt til højre. 
</p><p>
Det radikale folketingsmedlem Lone Loklindt var blandt paneldeltagerne på VUC: 
</p><p>
»Der var en del, der klappede ad, at han på den måde tog afstand fra det«, 
forklarer hun, efter at andre af de tilstedeværende har udlagt situationen 
på samme måde.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2627005/historiker-om-k-kampagne-idiotisk-at-kalde-nazisme-og-islamisme-det-samme/">Historiker om K-kampagne: 
Idiotisk at kalde nazisme og islamisme det samme</a></p><p>
Fortolkningen af ordene ønsker Barfoed dog ikke selv at gå ind i. 
</p><p><i class=" bl-elem">Lars Barfoed, det er blevet udlagt af nogle af dem, der hørte det, som en 
slet skjult kritik af den måde at lave kampagne på. Er det helt skudt ved 
siden af?</i></p><p>
»Det har jeg ikke nogen kommentar til. Jeg har ikke mere at sige til det, end 
det jeg har sagt her«, svarer Lars Barfoed. 
</p><h3>
Pape forklarer visdommen 
</h3><p>
Adspurgt, om han kan forklare sin forgænger visdommen i kampagnen, svarer 
Søren Pape Poulsen: 
</p><p>
»Ja, jeg har det fint med, at man kan have forskellig tilgang til den. Jeg har 
også sagt tidligere, at det er et stærkt udtryk, og det er et udtryk, hvor 
vi ryster lidt ved murene. Men det, jeg er glad for, er, at han også siger, 
at han synes, vi skal bekæmpe radikalisering, og det er sådan set bare det, 
der er budskabet i den«. 
</p><p><i class=" bl-elem">Kender du nogen, der ikke vil bekæmpe radikalisering?</i></p><p>
»Nej, men jeg kender forskellige holdninger til, hvor meget skal man gøre«. 
</p><p><i class=" bl-elem">Hvordan udlægger du det, at han på et stort offentligt møde siger, at han 
ikke har evnen til at forklare visdommen i kampagnen?</i></p><p class=" bl-elem">
»Jeg opfatter det sådan set bare sådan, at det var måske ikke et ord, han 
ville have brugt. Der er vi jo forskellige som mennesker, og det har jeg 
fuld respekt for«, siger Søren Pape Poulsen. 
</p>	
</div>

</div></body></html>
