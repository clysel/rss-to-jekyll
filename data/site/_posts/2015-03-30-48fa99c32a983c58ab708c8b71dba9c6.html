---
layout:     post
title: 	    "Mangan gør honningbier hyperaktive"
post_author:	    
post_date:	    Mon, 30 Mar 2015 17:35:41 +0200
post_site:	    politiken.dk 
post_link:	    http://politiken.dk/viden/ECE2610490/mangan-goer-honningbier-hyperaktive/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi kan ikke undvære mangan. Det findes i fuldkornsprodukter, nødder, 
grøntsager og frugt, og kroppens celler bruger mangan til at gøre det af med 
giftige biprodukter. Dog skal man ikke have for meget af dette grundstof, da 
det kan give Parkinson-lignende symptomer. 
</p><p>
Mangan benyttes i mange industrielle processer og f.eks. til at justere 
oktantallet i benzin. Det betyder også, at vi kommer i kontakt med stadig 
større mængder mangan, og man kender ikke konsekvenserne for vores sundhed 
og velvære. 
</p><p><b class="ext-link">VIDENSKABSREDAKTØR </b><a class="embeddedlink" href="http://politiken.dk/viden/ECE2607822/videnskabsredaktoer-taenk-hvis-der-ikke-fandtes-plastik/">Tænk, hvis der ikke 
fandtes plastik</a></p><p>
Nu kommer det første tegn på, at mangan kan påvirke levende organismers 
adfærd. I et studie af honningbier har et forskerhold med deltagelse fra 
bl.a. Washington University fundet ud af, at selv små mængder mangan kan 
forvirre verdens bedste bestøvere og gøre dem hyperaktive. 
</p><p>
Konkret betød påvirkningen fra mangan, at unge honningbier kastede sig over 
arbejdsopgaver, som normalt udføres af noget ældre bier. Den tidlige 
foretagsomhed hos honningbier, som var blevet eksponeret for mangan, betød 
også, at de blev hurtigere udbrændt og tog på færre ture for at skaffe føde 
sammenlignet med de bier, som ikke var blevet udsat for mangan. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2603280/blaat-lys-i-sovevaerelset-kan-blive-det-nye-viagra/">Blåt lys i soveværelset kan 
blive det nye Viagra</a></p><p>
Forskerne fandt ud af, at de lave koncentrationer af mangan fik niveauet af 
lykkehormonet dopamin til at stige i biernes hjerner, og det kan ifølge 
forskerne måske være en forklaring på deres hyperaktive adfærd. 
</p><p class=" bl-elem">
Tidligere har man med høje koncentrationer af mangan set den modsatte effekt 
på insekter: at niveauet af dopamin falder, fordi mangan dræber de 
nerveceller, som producerer hormonet. De nye resultater kan ifølge forskerne 
være et tegn på, at mangan kan være en miljøgift, og at selv små 
koncentrationer kan forstyrre sundhed og trivsel. 
</p>	
</div>

</div></body></html>
