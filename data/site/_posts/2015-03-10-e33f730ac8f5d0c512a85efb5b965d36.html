---
layout:     post
title: 	    "KL: Vi skal sætte fokus på de svageste i folkeskolen"
post_author:	    
post_date:	    Tue, 10 Mar 2015 07:57:02 +0100
post_site:	    politiken.dk 
post_link:	    http://politiken.dk/indland/uddannelse/ECE2580225/kl-vi-skal-saette-fokus-paa-de-svageste-i-folkeskolen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skal være slut med at halte bagefter på skolebænken, hvis du er barn af en 
lavtlønnet ufaglært. 
</p><p>
Et nyt forsøg fra Undervisningsministeriet, der er finansieret af satspuljerne 
med 35,6 millioner kroner, gør op med kløften. I stedet sætter forsøget 
fokus på at styrke fagligheden blandt udsatte børn og unge i folkeskolen. 
</p><div class="art-fakta article-box">
<h4 class="">
Forsøgets indsatser</h4>
<div class="fakta-body" data-buildingblock="embedded_factboxlink">
<p><b>Indsatser inden for undervisningen:</b></p><ul><li>En systematisk vidensopsamling skal sikre et solidt grundlag for udvælgelsen 
og udviklingen af de konkrete forsøgsindsatser. Det inkluderer blandt 
andet viden fra international forskning, data om social baggrund 
påvirker faglige resultater og viden fra nyere danske forsøg og 
kommunernes erfaringer.</li><li>Rådet for Børns Lærings formandskab vil give anbefalinger til forsøgsindsatser.</li><li class=" bl-elem">Undervisningsministeriet er ansvarlig for at gennemføre forsøgsprogrammet 
inden for undervisningen.</li></ul><p><b>Indsatser uden for undervisningen:</b></p><ul><li>Ved ansøgningspuljer til kommuner afprøves og udbredes to metoder, der har 
vist sig at have en positiv effekt for anbragt børns faglige niveau:</li><li><i>Makkerlæsning</i> skal understøtte læsefærdigheder. Det består i at 
undervise lærere, plejeforældre og forældre til udsatte børn i 
læsetræningsmetoden.</li><li class=" bl-elem"><i>Klub Penalhus </i>er en central skole understøttende indsats, hvor flere 
pakker med skoleunderstøttende bøger bliver sendt i en periode. </li></ul><p class=" bl-elem"><i class=" bl-elem">Kilde: Undervisningsministeriet.</i></p>
</div>
</div><p>I alt skal 500 folkeskoleklasser, hvor der er fem elever eller flere 
med forældre uden nogen uddannelse eller blot en begrænset 
ungdomsuddannelse, fra 2015 til 2018 afprøve en række lovende 
undervisningsmetoder systematisk på eleverne, mens 500 udsatte børn bliver 
en del af indsatser uden for undervisningen. 
</p><p>
Thomas Adelskov, der er formand for Kommunernes Landsforenings (KL) Social- og 
Sundhedsudvalg, er ret sikker på, at mange kommuner vil støtte op om 
forsøget. Især når de kan se, at tidlige tiders indsatser ikke er lykkedes 
med at give udsatte børn og unge de samme vilkår som andre unge i forhold 
til uddannelse og arbejde, forklarer han. 
</p><p>
»Det er nødvendigt at have mål og ambitioner på de udsatte børn og unges 
uddannelser og på deres jobmuligheder. Der er brug for at sætte et særligt 
fokus på at styrke fagligheden«, siger Thomas Adelskov, der også er 
borgmester i Odsherred i Nordsjælland, som er en af de kommuner, der kæmper 
med et lavt uddannelsesniveau. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2325776/ghetto-skole-har-et-mylder-af-10-taller/">'Ghetto'-skole har et mylder 
af 10-taller</a></p><p>
Ifølge formanden for Social- og Sundhedsudvalget vil et særligt fokus gøre en 
forskel. Det vil give en masse opmærksomhed - og det er med til at løfte et 
område, forklarer han. 
</p><p>
Det er endnu ikke besluttet, hvilke metoder der skal bruges. Men 
Undervisningsministeriet har netop fået en rapport fra Det Nationale 
Forskningscenter for Velfærd, SFI, hvor forskere råder dem til at bruge tre 
metoder kaldet <i>tutoring</i>, <i>cooperative learning</i> og <i>feed-back</i>. </p><p/><h3>
Tidligere hjælp giver pote 
</h3><p>
Hvis forsøget formår at styrke fagligheden blandt udsatte børn og unge, vil 
det angiveligt blive dyrere at drive folkeskolerne. Ifølge 
undervisningsminister Christine Antorini (S) vil metoderne forhåbentlig 
hjælpe børn fra udsatte hjem. 
</p><p>
»Det betyder jo også, hvis vi taler rå økonomi, at så bliver det en mindre 
udgift for kommunen«, siger hun og tilføjer, at det kan være en økonomisk 
fordel, at kommunerne kan hjælpe så tidligt som muligt. 
</p><p>
Thomas Adelskov er enig. I dag bruger kommunerne årligt godt 14 milliarder 
kroner på udsatte børn og unge. Ifølge Thomas Adelskov er det et spørgsmål 
om at bruge pengene rigtigt - og på rette tid. 
</p><p>
»Det handler i høj grad om prioriteringer lokalt, og det handler om, at hvis 
der er meget økonomi i det her, så må det være en forhandling, vi tager til 
den tid med regeringen og folketinget. Men det er noget, vi er villige til 
at gøre«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2536697/naar-vi-ikke-hjaelper-udsatte-boern-i-daginstitutionerne-smider-vi-guld-paa-gaden/">Når vi ikke hjælper udsatte 
børn i daginstitutionerne, smider vi guld på gaden </a></p><p>
Thomas Adelskov tilføjer, at kommunerne bør kigge på deres budgetter med 
henblik på at lave en tidligere indsats og bruge nogle af de indsatser, som 
man kan se virker nationalt og internationalt. Det vil betyde, at kommunerne 
senere kan spare på de dyre anbringelser og de dyre indsatser, uddyber han. 
</p><p class=" bl-elem">
»Det giver god mening både for barnet og for den unge, men det giver også god 
mening for familien og endelig også for kommunekassen. Det er win-win hele 
vejen rundt«. 
</p>	
</div>
</div></body></html>
