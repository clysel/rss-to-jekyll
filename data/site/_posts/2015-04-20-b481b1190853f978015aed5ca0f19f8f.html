---
layout:     post
title: 	    "Bendtner smidt af holdet: »Alle kan lave fejl«"
post_author:	    
post_date:	    Mon, 20 Apr 2015 08:04:56 +0200
post_site:	    politiken.dk 
post_link:	    http://politiken.dk/sport/fodbold/1bundesliga/ECE2634748/bendtner-smidt-af-holdet-alle-kan-lave-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>

<p class="period">Stillingen</p>






</div>
<p>
Landsholdsangriberen Nicklas Bendtner ser fremad, efter at han søndag var siet 
fra Wolfsburgs trup til kampen mod Schalke 04 i Bundesligaen.
</p><p>
»Forbliv stærk og se fremad. Alle kan lave fejl, men du bliver nødt til at 
leve med dem og fortsat bevæge dig fremad«, skriver han søndag aften på det 
sociale medie Instagram akkompagneret af et billede, hvor han tager sig til 
hovedet.
</p><p>
Bendtner kom lørdag en time for sent til træning, og det fik disciplinære 
konsekvenser for den 27-årige dansker.
</p><p>
»Han kom for sent til den afsluttende træning, og så har vi den her regel om, 
at han ikke udtages til truppen«, siger Wolfburgs sportschef, Klaus Allofs, 
til Kickers hjemmeside.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/1bundesliga/ECE2634631/wolfsburg-smider-bendtner-af-holdet-efter-slendrian/">Wolfsburg smider Bendtner af 
holdet efter slendrian</a></p><p>
Danskeren var ifølge sportschefen indforstået med Wolfsburgs beslutning om at 
droppe ham mod Schalke.
</p><p>
»Han har forstået, helt og aldeles«.
</p><p>
Formkurven har ellers været opadgående for angriberen, der ifølge træner 
Dieter Hecking kunne have set frem til spilletid i søndagens 1-1-kamp, efter 
at danskeren torsdag scorede et trøstmål til 1-4 i Europa League mod 
italienske Napoli.
</p><p>
Det var en mulig åbning for danskeren, der for det meste er fortrængt til 
bænken af topscorer Bas Dost, der på det seneste dog har haft svært ved at 
finde netmaskerne.
</p><p class=" bl-elem">
Nicklas Bendtner har blot scoret et enkelt ligamål for Wolfsburg, efter at han 
kom til klubben sidste sommer. Scoringen faldt i en udekamp mod søndagens 
modstander fra Schalke 04.
</p>	
</div>

</div></body></html>
