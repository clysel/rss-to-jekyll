---
layout:     post
title: 	    "Sundhedsstyrelsen: Antabus er ikke et mirakelmiddel"
post_author:	    
post_date:	    Tue, 03 Mar 2015 10:11:22 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2570722/sundhedsstyrelsen-antabus-er-ikke-et-mirakelmiddel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Antabus er ikke det mirakelmiddel, man forventede, og derfor er der behov for 
at gøre op med den nuværende alkoholbehandling.
</p><p>
Sådan lyder det fra Sundhedsstyrelsen, der tirsdag kommer med nye nationale 
kliniske retningslinjer for behandling af alkoholafhængighed - et problem, 
godt 140.000 danskere slås med, og som gør et betydeligt indhug i levetiden 
og udfordrer familielivet.
</p><p>
»Effekten af antabus er usikker, og der kan være bivirkninger. Derfor 
anbefaler vi nu, at antabus kun tilbydes efter nøje overvejelse, og hvis det 
er et ønske hos den drikkende, siger Kit Broholm, chefkonsulent i 
Sundhedsstyrelsen, til Kristeligt Dagblad.
</p><p>
»Man er nødt til at erkende, at antabus ikke er det mirakelmiddel, man håbede, 
det var. Der er en udbredt opfattelse i befolkningen af, at antabus er den 
rigtige behandling. Derfor skal de kliniske retningslinjer også bidrage til 
at punktere den myte«, siger hun.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566297/65-et-portraet-af-landets-mest-fugtige-generation/">65+: Et portræt af landets 
mest fugtige generation</a></p><p>
Antabus er i dag det suverænt mest anvendte medikament i alkoholbehandlingen i 
Danmark.
</p><p>
Den seneste opgørelse fra Lægemiddelstatistikregisteret fra 2013 viser, at 
18.000 af de godt 20.500 danskere, der modtog medicin mod deres 
alkoholafhængighed, fik antabus.
</p><p>
Antabus blev opdaget i slutningen af 1940'erne.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2566303/alkohol-er-blevet-danskernes-flydende-pille-mod-stress/">Alkohol er blevet danskernes 
flydende pille mod stress</a></p><p>
Ulrik Becker, overlæge på Hvidovre Hospital og professor ved Statens Institut 
for Folkesundhed, som har været med til at udarbejde de nye retningslinjer, 
forstår ikke, hvorfor opgøret med antabus først kommer nu:
</p><p class=" bl-elem">
»Det er ærgerligt, at man ikke i højere grad har gjort brug af andre 
præparater end antabus. Det skyldes uvidenhed i behandlingssystemet, for man 
har kendt de stoffer, vi nu anbefaler i stedet for antabus, i 10-20 år«, 
siger han til Kristeligt Dagblad.
</p>	
</div>
</div></body></html>
