---
layout:     post
title: 	    "Politikere udelukker Femernbro trods milliardfordyrelse af tunnel"
post_author:	    Ulrik Andersen
post_date:	    Wed, 18 Feb 2015 16:27:17 +0000
post_site:	    ing.dk 
post_link:	    http://ing.dk/artikel/politikere-udelukker-femernbro-trods-milliardfordyrelse-af-tunnel-174220
---
<html><body><div><section class="body"><p>En tunnel under Femern Bælt vil blive 700 mio. kr. billigere end en bro.</p>
			<p>Det lovede Femern A/S, da politikerne i 2011 skulle vælge den foretrukne tekniske løsning for forbindelsen mellem Danmark og Tyskland. Men entreprenørernes bud på tunnelbyggeriet har nu vist sig at ligge 8,9 mia. kr, over Femern A/S’ forventninger. Alligevel vil partierne bag Femernforliget ikke genoverveje en broløsning.</p>
			<p>»Da vi valgte en tunnel, var det som om, de tyske miljøorganisationer faldt lidt ned. Genopliver vi broløsningen, bliver det endnu sværere at bygget forbindelsen, end det var i forvejen,« siger transportordfører Kim Christiansen fra DF.</p>
			
			<p>Venstres transportordfører Kristian Pihl Lorentzen er lige så afvisende.</p>
			<p>»Der er ingen tvivl om, at Femern A/S har været for optimistiske i deres skøn, men vi er nu så langt med tunnelprojekteringen, at alternativerne er akademiske. Toget er kørt,« siger han.</p>
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><br/><strong>Fokus på Femern</strong><br/>
			I slutningen af februar fremsætter transportministeren lovforslag til den faste forbindelse ved Femern Bælt. Herefter kan byggeriet til 46 milliarder kr. gå i gang.</aside></p>
			<p>Den 17,6 km lange sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p>I en række artikler op til den politiske vedtagelse forsøger Ingeniøren at give et overblik over, hvad der er op og ned i sagen om Femern-forbindelsen.<br/><aside class="plugin reference info_graphics"><a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/></a>
			  
			</aside></p>
			<p>I Transportministeriet argumenterer embedsmændene desuden med, at en bro vil kunne komme til at koste det samme som tunnelen nu ser ud til - i hvert fald, hvis de økonomiske reserver på broprojektet også bliver opbrugt.</p>
			<p>»Hvis man medregner en reserve på 30 pct. ligger anlægsomkostningerne for en bro omtrent på samme niveau som det reviderede anlægsbudget for tunnelløsningen,« skriver Transportministeriet således i en mail til Ingeniøren.</p>
			
			<p>Hos Radikale Venstre er transportordfører Andreas Steenberg heller ikke indstillet på at genåbne diskussionen om bro versus tunnel.</p>
			<p>»Nu har man brugt en masse penge på at forberede dette udbud. Derfor kan vi ligeså godt finde ud af, hvad den endelige pris for tunnelen kan komme ned på, når Femern A/S har haft lejlighed til at forhandle med entreprenørkonsortierne, og når EU har meldt tilbage, hvor meget, de vil give i støtte.«</p>
			<p>Spørgsmålet om, hvor meget EU-støtte, projektet kan få, er medvirkende til, politikerne ikke vil genoverveje en bro. Femern A/S havde regnet med at få op mod 18 procent af kyst-til-kyst-delen af projektets udgifter dækket af EU-midler, men den nye kommissionsformand Claude Juncker vil ifølge Transportministeriet gerne overføre puljemidlerne til sit storstilede genopretningsprojekt, den såkaldte Juncker-plan.</p>
			<p>Derfor gælder det om, at få ansøgningen af sted så hurtigt som muligt, siger Kristian Pihl Lorentzen.</p>
			<p>»Vi skal have ansøgningen til EU afsted i næste uge. Og så skal vi have vedtaget anlægsloven, så de kan se, at der er fremdrift i projektet.«</p>
			<p>Ingen af ordførerne vil sige, hvor langt entreprenørernes priser skal ned, før de vil sige endeligt ja til at byggeriet kan gå i gang. Mike Legarth fra det Konservative Folkeparti regner imidlertid med, at Femern A/S kan presse prisen ned i nærheden af deres oprindelige estimat på 40,5 mia. kroner.</p>
			<p>»Det er min forventning og forhåbning, at man kan komme ned på 40,5 mia. kroner, hvis entreprenørerne får et par år mere til at bygge tunnelen,« siger han.</p>
			<p>Ordførerne skal tage endelig stilling til projektet til september, hvor man både har svar på, hvor meget EU vil støtte med, og hvor langt ned entreprenørernes priser kan komme.</p>
		</section></div></body></html>
