---
layout:     post
title: 	    "Lone kommer til at bo et par kilometer fra Apple: Vi er helt oppe at ringe"
post_author:	    
post_date:	    Wed, 25 Feb 2015 09:32:30 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2560556/lone-kommer-til-at-bo-et-par-kilometer-fra-apple-vi-er-helt-oppe-at-ringe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et forsamlingshus, et klubhus og en boldbane. En Dagli´brugs, en 
ejendomsmægler og et forskningscenter. 
</p><p>
Den midtjyske landsby Foulum og den lidt større by - og nærmeste 
indkøbsmulighed - Ørum bliver snart centrum for virksomheden med 
verdenshistoriens største overskud, når it-giganten Apple påbegynder 
etableringen af et 166.000 kvadratmeter stort datacenter. 
</p><div class="art-quote article-box">
<p class="quote"/>
<blockquote>
<p class="quote-txt">
Følelsen af at bo her vil da blive bedre. Endelig sker der noget positivt
</p>
<p class="sender">
Lone Andersen, indbygger i Foulum 
</p>
</blockquote>
</div><p>
Politikere, arbejdsmarkedsforskere og it-eksperter glæder sig over udsigterne 
til internationalt fokus på Danmark, Jylland og i særdeleshed et noget 
afsidesliggende lokalområde, der ikke kan bløde prædikatet 'Udkantsdanmark' 
op med 'Vandkantsdanmark', og hvis boligpriser er faldende. </p><p>
»Vi var helt oppe at ringe, da vi hørte nyheden. Følelsen af at bo her vil da 
blive bedre. Endelig sker der noget positivt«, siger 44-årige Lone Andersen, 
som sammen med sin mand bor midt i Foulum og sandsynligvis kommer til at bo 
et par kilometers penge fra Apples nye center, der ifølge virksomheden skal 
drives udelukkende ved brug af vedvarende energi og som kommer til at fylde, 
hvad der svarer til 25 fodboldbaner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2559751/tre-aars-hemmelighedskraemmeri-endte-med-milliardeventyr-i-viborg/">Tre års hemmelighedskræmmeri 
endte med milliardeventyr i Viborg</a></p><p>
Lone Andersen er social- og sundhedshjælper og har tre børn, der alle er 
flyttet hjemmefra. Hun står dog ikke lige for at skulle sælge sit hus, men 
tænker da på, om ikke Apples komme vil betyde bedre muligheder for at få 
solgt sin bolig. 
</p><p>
»Mon ikke? Der bliver da skabt fokus på Foulum - byen bliver kendt i hvert 
fald!«, siger hun. 
</p><h3>
Mægler: Markedet bliver nemmere 
</h3><p>
Men den bliver nok også mere end det, vurderer den lokale ejendomsmægler, 
Anders Varming fra Nybolig, som regner med, at handels- og 
udviklingsminister Mogens Jensens (S) estimater på måske helt op til 
5.000-10.000 nye arbejdspladser over en periode på 10 år, vil betyde øget 
efterspørgsel efter hans varer i Viborg, som ligger 8 kilometer fra Foulum, 
og omegn. 
</p><div class="art-fakta article-box">
<h4 class="">
Apple til Viborg</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Apple investerer 12,9 milliarder kroner i nye datacentre i Irland og Danmark. 
Alene i Viborg investerer Apple 6,3 milliarder kroner.</li><li>Det danske anlæg skal ligge i Foulum ved Viborg i Midtjylland, og det skal 
køre på 100 procent vedvarende energi.</li><li>Datacentret skal køre Apples onlinetjenester – heriblandt iTunes Store, App 
Store, iMessage, Kort og Siri – for alle selskabets europæiske kunder.</li><li>Datacentret kommer til at omfatte 166.000 kvadratmeter og forventes at stå 
delvis klar i 2017.</li><li>Centret skal bygges i umiddelbar nærhed af en af Danmarks største 
transformatorstationer.</li><li>Anlægget er designet sådan, at overskudsvarme fra udstyret i selve bygningen 
bliver ført videre til det lokale fjernvarmesystem, så energien kan 
bruges til opvarmning af boliger.</li><li>Ifølge Viborgs borgmester, Torsten Nielsen (K), vil investeringen betyde 
hundreder af nye arbejdspladser.</li><li class=" bl-elem">Apple har i dag 18.300 direkte ansatte fordelt på 19 europæiske lande.</li></ul></div>
</div><p/><p>
»Markedet vil altid blive nemmere i sådan en situation. Viborg har klaret sig 
pænt gennem krisen, så vi blødte ikke, inden Apple kom på banen, men det er 
klart, at det her vil påvirke både nybyggeri og salg af eksisterende 
boliger«, siger han. 
</p><p>
Også Anders Varming taler om frygten for, at fænomenet 'Udkantsdanmark' 
presser sig på vestfra. 
</p><p>
»Folk har ønsket at flytte. Området har været præget af en nedgang af 
muligheder, og man har været presset på boligpriserne, men jeg tror, at det 
kommer til at vende nu«, siger han. 
</p><p>
På Forskningscenter Foulum, som er en del af Aarhus Universitet, har man 
igennem den seneste tid haft gentagne besøg fra Apple, som ser en række 
oplagte samarbejdsmuligheder inden for blandt andet grøn energi og datalogi, 
hvor universitetet har nogle af sine absolutte forcer. 
</p><p>
»I forbindelse med valget af området har der været flere møder og en meget 
positiv dialog med først og fremmest Viborg Kommune, som har stået for 
kontakten til Apple«, siger Niels Christian Nielsen, som er dekan for 
Science and Technology. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2559354/apples-indtog-i-viborg-kan-traekke-flere-investeringer-til/">Apples indtog i Viborg kan 
trække flere investeringer til</a></p><p>
Dog har universitetet ikke indgået nogen konkrete samarbejdsaftaler med 
virksomheden endnu, understreger han. 
</p><h3>
Brugsuddeleren: Nu går vi ikke i stå 
</h3><p>
I den lokale Dagli'brugs i Ørum tæt på Foulum er 46-årige Arne Andersen igang 
med dagens arbejde som uddeler og chef for 22 ansatte. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et godt rygstød til lokalsamfundet. Hvis der har været en tvivl om, 
hvorvidt tingene ville gå i stå herude, så er den tvivl da fjernet nu
</p>
<p class="sender">
Arne Andersen, brugsuddeler 
</p>
</blockquote>
</div><p/><p>
»Det er virkelig spændende. Vi bor jo lidt ude på landet og håber, at flere 
vil slå sig ned her«, siger brugsuddeleren, der fortæller, at alle taler om 
det nye store datacenter. I går var han til møde med områdets øvrige 
selvstændige, og også her var man enige om, at der kan følge gode ting med 
for Viborg og omegn. 
</p><p class=" bl-elem">
»Det er et godt rygstød til lokalsamfundet. Hvis der har været en tvivl om, 
hvorvidt tingene ville gå i stå herude, så er den tvivl da fjernet nu«, 
siger Arne Andersen. 
</p>	
</div>
</div></body></html>
