---
layout:     post
title: 	    "Serena jagter sin egen og søsters vilde sejrsstimer "
post_author:	    
post_date:	    Tue, 05 May 2015 16:09:01 +0200
post_site:	    politiken.dk 
post_link:	    http://politiken.dk/sport/tennis/ECE2656021/serena-jagter-sin-egen-og-soesters-vilde-sejrsstimer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Serena Williams er spilleren over alle andre spillere på kvindernes WTA Tour, 
og til tider virker hun som sin egen hårdeste modstander. Netop nu er hun 
ligesom Caroline Wozniacki i gang at finde rytmen på gruset i Madrid, og 
lykkes det, så kan hun muligvis overgå sig selv, når det drejer sig om 
antallet af sejre på stribe. 
</p><p>
Efter to kampe i Madrid har Serena Williams blot afgivet fem partier, og det 
er foreløbig gået ud over de to landsmænd Madison Brengle og Sloane 
Stephens, der begge fik tildelt et æg. Men onsdag skal den suveræne 
amerikaner formentlig løfte sit spil yderligere, hvis hun vil fortsætte med 
at uddele æg, for nu venter den tidligere ærkerival og verdensetter, 
hviderussiske Victoria Azarenka, i 3. runde. 
</p><p><b class="ext-link">STYRKE:</b><a class="embeddedlink" href="http://politiken.dk/sport/tennis/ECE2616494/serena-williams-uddeler-aeg-i-finalesejr/">Serena Williams uddeler æg i finalesejr</a></p><div class="art-fakta article-box">
<h4 class="">
FAKTA</h4>
<h5>
SEJRSSTIMER SENESTE ÅRTI</h5>
<div class="fakta-body" data-buildingblock="embedded_factboxlink">
<p><b>35:</b> Venus Williams (2000 Wimbledon-2000 Linz-finalen, Davenport) 
</p><p><b>34:</b> Serena Williams (2013 Miami-2013 Wimbledon 4.r., Lisicki) 
</p><p><b>32:</b> Justine Henin (2007 Toronto-2008 Australian Open-kvartf., 
Sharapova) 
</p><p><b>26:</b> Victoria Azarenka (2012 Sydney-2012 Miami-kvartf., Bartoli) 
</p><p><b>25:</b> Serena Williams (2013 US Open-2014 Australian Open 4.r., Ivanovic) 
</p><p><b>25:</b> Serena Williams (2014 WTA Finals-nu) 
</p><p class=" bl-elem">
(Længste sejrsstime i Open Era siden 1968: Martina Navratilova, 74 i 1984)
</p>
</div>
</div><p>
Williams' sejr over Stephens var hendes 25. på stribe, siden hun tabte til 
Simona Halep i gruppespillet ved WTA Finals i Singapore i oktober 2014. Et 
nederlag, Williams i øvrigt revancherede, da hun besejrede Halep i finalen, 
hvor der også blev uddelt æg. </p><p>
Serena Williams' storesøster Venus Williams har med 35 gevinster den længste 
sejrsstime det seneste årti, og hun er skarpt forfulgt af verdensranglistens 
nr. 1 med 34, som blev bremset af Sabine Lisicki ved Wimbledon i 2013. Inden 
da havde Serena Williams under sin sejrsrække taget titlerne i Miami, 
Charleston, Madrid, Rom og French Open i Paris. 
</p><p><b class="ext-link">UDFORDRET:</b><a class="embeddedlink" href="http://politiken.dk/sport/tennis/ECE2615497/serena-williams-vinder-moralsk-finale-efter-drama/">Serena Williams vinder moralsk finale 
efter drama</a></p><p>
Onsdagens modstander på gruset i den spanske hovedstad kan også det med 
sejrsstimer, for Azarenka fik noteret 26 sejre på stribe i sin suveræne 
sæsonstart i 2012, da hun vandt titlerne i Sydney, Australian Open i 
Melbourne, Doha og Indian Wells på stribe, hvorefter hun blev stoppet ved 4. 
runde i Miami af Marion Bartoli. 
</p><p>
Mens Caroline Wozniacki fører det indbyrdes regnskab over sin 3. 
runde-modstander Agnieszka Radwanska med 7-4, er statistikken endnu 
tydeligere i Serena Williams' favør i forhold til Azarenka - 13-4. Men trods 
det kan opgøret godt blive jævnbyrdigt og spændende. 
</p><p><b class="ext-link">SLIDT:</b><a class="embeddedlink" href="http://politiken.dk/sport/tennis/ECE2597922/serena-williams-traekker-sig-fra-semifinale/">Serena Williams trækker sig fra semifinale</a></p><p>
Skulle Serena Williams trække sig sejrrigt ud af duellen, kan hun fortsætte 
jagten på sine egne og søsterens sejrsstimer, men at nå i nærheden af 
rekorden hos de kvindelige spillere siden Open Eras start i 1968 virker 
utænkeligt. 
</p><p class=" bl-elem">
Her tilhører rekorden legenden Martina Navratilova, der i 1984 vandt 74 kampe 
på stribe - og blot tabte to i hele sæsonen - med det resultat, at hun kunne 
løfte et trofæ ved 13 turneringer. De to nederlag kom i øvrigt til 
amerikanerens to tidligere tjekkoslovakiske landsmænd, Hana Mandlikova og 
Helena Sukova. De tjekker har altid kunnet noget med en ketsjer. 
</p>	
</div>

</div></body></html>
