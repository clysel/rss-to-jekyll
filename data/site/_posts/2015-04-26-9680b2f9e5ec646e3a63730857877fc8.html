---
layout:     post
title: 	    "Sproget er intenst og vitalt i from dyrlægeroman"
post_author:	    
post_date:	    Sun, 26 Apr 2015 13:52:13 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2643588/sproget-er-intenst-og-vitalt-i-from-dyrlaegeroman/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ensomheden i Lydia Ernemans liv</h4>
<h5>
Rune Christiansen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Roman. Oversat af Jannie Jensen fra norsk efter Ensomheten i Lydia Ernemans 
liv. Batzer &amp; Co, 256 sider, 298 kroner. Har du Pluskort, får du 15 
procent rabat på lagerførte bøger i Boghallen eller fri levering hos Saxo. 
com. Læs mere på politiken.dk/plus.
</p></div>
</div><p>
Dagen begynder med svedig fællestræning i fitnesscenteret. Derefter otte timer 
i kontorlandskabet sammen med de 50 nærmeste kolleger. Så går turen med 
offentlige tætpakkede transportmidler hjem igen, hvor samtalekøkkenet venter 
som rammen om den samlede husstands selskabelige liv – også det, der foregår 
på de sociale medier. Skriiiiig. Hvorfor er der ikke flere, der flytter på 
landet, tager på valsen, går i kloster eller smider både mænd og iPads ud ad 
vinduet? 
</p><p>
Den norske forfatter Rune Christiansen har skrevet en pragtfuld roman om at 
være alene. Og selv om der ikke ligger nogen frelste dagsordner mellem 
linjerne, er det svært ikke at elske ’Ensomheden i Lydia Ernemans liv’ for 
netop at opstille et puritansk alternativ til den oversocialiserede hverdag, 
som vel efterhånden er standarden i den urbane middelklasse <i>worldwide</i>. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2642485/velkonstruerede-essays-om-at-flyve-og-falde-med-kaerligheden/">Velkonstruerede essays om at 
flyve og falde med kærligheden</a></p><p>
Romanen romantiserer ikke eremittilværelsen som sådan, men fortæller bare i al 
fredsommelighed historien om en kvinde, for hvem ensomheden hverken er en 
skændsel eller en diagnose: »I sit eget selskab var hun hverken rastløs 
eller urolig. Ikke sjældent tog hun sig i at tænke at hun havde det godt«. 
Godt? Snarere lykkelig, tænker den misundelige læser efter et par hundrede 
sider i selskab med dette uspolerede naturbarn. 
</p><h3>
På med gummistøvlerne 
</h3><p>
Men hvem er Lydia Erneman, hvis fortælling nu er oversat til dansk, og hvis 
forfatter har modtaget så mange fine priser? Hun er en ung svensk kvinde, 
der vil være dyrlæge frem for alt (også frem for at at være nogens kæreste): 
»Hun ville i gang, som hun sagde, hun ville arbejde, et arbejde hun glædede 
sig til at fylde sit liv med«, står der i prologen, der afsluttes med 
følgende uhøjtidelige teaser: »Og det er her, efter denne hastige 
indledning, at fortællingen om Lydia Erneman begynder«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/B_gerrune_931106u.jpg" alt="" border="0"/></span></p><p>
Så på med gummistøvlerne og ud i det norske landskab, hvor svenske Lydia 
hurtigt slår sig ned med hus og nyttehave. Hvor man kælver og lemmer og 
farer, hvor nogle lider og andre dør, men hvor dyr trods alt er dyr. Og hvor 
naturen ligger og gør sig til: »Der var altid nok at se på i sådan et lille 
skovområde: de slanke træer, vildnisset, skyggespillet, og rønnebærrene som 
for længst var skrumpet ind og blevet sorte. Det var alt dette 
fordringsløse, alt småtteriet som tiltalte Lydia«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2624735/funklende-krigseventyr-foeles-som-verdensomsejling-under-murbrokkerne/">Funklende krigseventyr føles 
som verdensomsejling under murbrokkerne</a></p><p>
Men selv om den unge Lydia kan dvæle nok så længe ved et runkent bær, er hun 
ikke upåvirket af sin egen blomstrende natur. Flere gange får vi oplyst, at 
»genert« er Lydia ikke, og da en bredskuldret skuespiller dumper ind fra 
staden, er det en nyttig oplysning at have in mente. For forfatteren svælger 
ikke i erotik og lir, men konstaterer med Lydia, at »Edvins hengivenhed 
virkede stabil. Han havde et let og føjeligt sindelag, og det passede 
Lydia«. Sammen laver de mad og hører radiospil ... 
</p><div class="art-quote article-box">
<p class="quote"/>
<blockquote>
<p class="quote-txt">
Hans sprog er intenst uden at være omklamrende, vitalt uden at være friskt på 
den der opdaterede måde, hvor jargon og teknologi binder det hele til en tid
</p>
</blockquote>
</div><p>
Tag ikke fejl! Alting fuldbyrdes, men den fine pointe er, at lidenskaben, den 
euforisk spontane, udfoldes stærkest i Lydias ensomme stunder eller i mødet 
med andre enegængere. Den lidt forsømte dreng Johan, den gamle kvinde, der 
pynter juletræ til ære for sig selv. Og især i mødet med en ugift udenlandsk 
kvinde, »indtagende og spædlemmet«, hvis landlige handlekraft får Lydia til 
at smelte hen over det rødmalede køkkenbord med det friskbagte brød: »Og 
samtalen, skønt den hele tiden gik i stå, føltes også så frigørende. Hun 
følte sig så føjelig, så forsonlig. Det var som at sige: Vil du ikke slutte 
dig til mig, ligesom jeg slutter mig til dig?«.</p><h3>
Ingen kedelige konklusioner 
</h3><p>
Måske er Lydia forelsket i kvinden, måske blot i hendes stolte liv. Rune 
Christiansen drager gudskelov ingen kedelige konklusioner, hvad følelser 
angår – heller ikke dem, der svømmer mellem enebarnet Lydia og de evigt 
spøgende forældre. Hans sprog er intenst uden at være omklamrende, vitalt 
uden at være friskt på den der opdaterede måde, hvor jargon og teknologi 
binder det hele til en tid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2634217/erindringer-og-den-sidste-roman-toves-tragedie-var-ogsaa-soed-lidelse/">Erindringer og den sidste 
roman: Toves tragedie var også sød lidelse</a></p><p>
Snarere gennemtrænges det af gedigne ord, der har opnået slitagens varme glød. 
Et sprog, der knytter sig til natur og bondeliv, dyrehold og husholdning, og 
hvor ord som ’fadebur’, ’armod’ og ’ilsomt’ let glider ind, mens der 
tilsyneladende ikke er nogen, der sms’er eller downloader noget som helst. 
Det er et rart ordforråd at være i, samtidig med at man forstår, hvorfor 
Rune Christiansens prisbelønnede roman (den første på dansk) også er blevet 
kaldt »nostalgisk«. 
</p><p class=" bl-elem">
Selv om Lydia Erneman selv forsværger at være »religiøs«, tangerer romanens 
underspillede glæde ved det nøjsomme og enkle en form for fromhed, der 
dyrker protestantiske værdier som mådehold, flid og troskab. For nylig sad 
jeg med Ingvild H. Rishøis fremragende noveller om næstekærlighed og håb – i 
øvrigt også fra forlaget Batzer og Co. Lidt frelste er de nordmænd nu nok. 
</p>	
</div>

</div></body></html>
