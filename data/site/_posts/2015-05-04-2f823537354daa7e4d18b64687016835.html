---
layout:     post
title: 	    "Bortført, mishandlet, nær dræbt, men håbet om værdighed lever"
post_author:	    
post_date:	    Mon, 04 May 2015 22:09:42 +0200
post_site:	    politiken.dk 
post_link:	    http://politiken.dk/udland/ECE2653840/bortfoert-mishandlet-naer-draebt-men-haabet-om-vaerdighed-lever/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Jeg vil forfølge min drøm, jeg vil arbejde, uddanne mig, leve i værdighed</p><p class=" bl-elem"/>

<p class="sender">
</p><p class=" bl-elem">Abou B.</p> 

</blockquote>
</div><p>
Tusindvis af italienere marcherer gennem Catanias gader for at fejre 
befrielsen fra fascisterne for 70 år siden. Bagest i optoget går en lille 
flok afrikanske bådflygtninge, som på et stort banner gør opmærksom på, at 
der også i dag er grund til bekæmpe fascisme og racisme. 
</p><p>
De føler sig lagt for had af italienerne, der holder sig for næsen eller 
forlader bussen, når de sorte kommer ind. Selv på flygtningecenteret er der 
racisme. Araberne i den ene ende af centeret får bedre service og 
forplejning end de sorte afrikanere i den anden ende, udelukkende fordi 
araberne er lysere i huden, hævder de. 
</p><p>
18-årige Abou B. går på fortovet ved siden af de demonstrerende. Han er ikke 
så optaget af politik. 
</p><p>
»Jeg er taknemmelig for, at vi får mad og husly«, siger Abou. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2652567/3400-baadflygtninge-reddet-paa-en-enkelt-dag-i-middelhavet/">3.400 bådflygtninge reddet på 
en enkelt dag i Middelhavet</a></p><p>
Forholdene på centeret er ellers så ringe, at mange har fortrudt, at de satte 
livet på spil for at komme hertil. En del er stukket af og søger lykken 
længere nordpå. 
</p><p>
Abou ser anderledes på det. 
</p><p>
»Jeg havde aldrig forventet, at det ville blive let. Det er hårdt, og det 
kræver tålmodighed at udholde tilværelsen her, men sådan er livet. Man kan 
ikke regne med at få noget foræret, man skal kæmpe sig frem«, siger han. 
</p><p>
Abou har lagt en plan. Han skal være professionel fodboldspiller, gerne i en 
af de store klubber. Imens vil han studere erhvervsøkonomi og ledelse, så 
han er klar til at skabe sig en ny karriere, når han bliver for gammel til 
at leve af fodbold. 
</p><p>
Han kunne ikke drømme om at søge nordpå uden papirer. 
</p><p>
»Uden papirer kan jeg aldrig komme til at leve et anstændigt liv. Og det var 
netop derfor, jeg ville til Europa. Jeg vil forfølge min drøm, jeg vil 
arbejde, uddanne mig, leve i værdighed«, forklarer Abou. 
</p><p>
Han er gået meget igennem for at komme hertil. Han bider tænderne sammen og 
holder ud, så længe det skal være. Og når han først har fået sine papirer, 
er han klar til at kæmpe for sin drøm. 
</p><p>
»Jeg skal bare have en chance, så tager jeg den«. 
</p><h3>
Afsked med Gambia 
</h3><p>
Rejsen begyndte for mere end to år siden. Abou indså, at han aldrig ville 
kunne skabe sig en fremtid i hjemlandet Gambia. Faderen driver et lille 
landbrug, der knap kan brødføde Abou og hans fem søskende. Det bliver den 
ældste broder, der overtager huset og jorden. 
</p><p>
I efteråret 2012 brød han op og forlod Gambia, 15 år gammel. Han tog bussen 
nordpå til Senegal, hvor han arbejdede sig frem som opvasker og 
rengøringsmand. Fire måneder senere havde han sparet op til en busbillet 
videre til Niger via Mali og Burkino Faso. 
</p><p>
I Agadez, Niger, mødte han en menneskesmugler, der lever af at køre folk 
gennem Sahara til Libyen. Abou fik job som sælger og fandt 12 passagerer, 
der hver betalte 1.900 kr. for rejsen. Til gengæld fik han selv en gratis 
billet. 
</p><p>
»Jeg opsøgte landsmænd fra Gambia, men også folk fra Senegal og Mali. Jeg 
fortalte dem, at denne her fyr var en god mand, de kunne stole på. Han var 
en god forbindelse og ville køre dem til Libyen uden problemer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2642602/fn-hilser-eus-oegede-indsats-i-middelhavet-velkommen/">FN hilser EU's øgede indsats i 
Middelhavet velkommen</a></p><p>
Det skulle vise sig at være løgn. 30 mand blev stuvet sammen i en pickup, 8 i 
kabinen, 22 andre på ladet. »Der lå folk under mig, andre over mig, mens 
bilen bumlede af sted gennem ørkenen. Det var ubehageligt«, fortæller Abou. 
</p><p>
Der var ikke gjort plads til vand og mad. 4 passager døde undervejs. »Vi 
begravede dem i ørkenen og kørte videre«. 
</p><p>
Efter mere end en uges rejse standsede de ved en landsby på den libyske side. 
De blev taget til fange af bevæbnede mænd, der krævede 20 dinarer, omkring 
100 danske kroner, for at slippe dem fri. 
</p><p>
Abou kunne ikke betale. Han blev taget som gidsel og spærret inde i et lille 
værelse. Hver morgen fik han bank, hvorefter de tvang ham til at ringe til 
sin mor for at bede om penge. Men hun havde ingen og kunne ikke skaffe 
nogen. 
</p><p>
Efter fire uger lykkedes det at stikke af, mens bortførerne var til 
fredagsbøn. Abou var slemt medtaget, da han efter otte timers vandring 
gennem ørkenen nåede frem til Bahee, hvor de andre gambiere var kommet til. 
En af landsmændene forbarmede sig over ham og gav ham penge til en bus 
videre nordpå til Saba. 
</p><p>
Abou, der var blevet 16 år, slog sig ned i Saba i april 2013. Han fik arbejde 
med at gøre rent og gå til hånde i en købmandsbutik. Han fik også sin egen 
bolig, et lille skur i ejerens have. Han havde fået et liv. 
</p><p>
Men i oktober 2013 gik den ikke længere. Kampe mellem Libyens stridende 
militser hærgede Saba, og de sorte afrikanere i byen syntes at være et yndet 
mål for alle parter. Flere af Abous venner blev dræbt af militserne, og 23. 
oktober måtte Abou atter stikke af, denne gang til fods med kurs mod 
Tripoli. 
</p><p>
Han blev fanget af tre arabere i en hvid pickup, der krævede løsepenge. Men 
uanset hvor meget gidseltagerne torturerede den unge mand, uanset hvor højt 
og hjerteskærende de fik ham til at skrige i telefonen til sin mor, kunne 
familien i Gambia ikke rejse penge. Efter seks uger i helvede gav 
gidseltagerne pludselig op og lod ham gå. »Der var jeg virkelig heldig. De 
kunne lige så godt have slået mig ihjel. Sorte liv betyder intet for dem. De 
hader os«, siger Abou. 
</p><p>
Abou nåede frem til Tripoli i december 2013 og mødte en arabisk 
menneskesmugler, der også driver et apotek. De aftalte, at Abou skulle 
arbejde for billetten i apoteket, og til Abous overraskelse holdt araberen 
ord. 6. juli sidste år begyndte rejsen over Middelhavet. 
</p><h3>
Møde med Middelhavet 
</h3><p>
330 mænd, kvinder og børn, men flest unge mænd, blev stuvet sammen i 3 både, 
110 i hver, og sendt af sted. Planen var at nå ud i internationalt farvand, 
sende nødsignal og koordinater til den italienske kystvagt og så bare 
afvente redningen. Men det gik galt. Helt efter planen begyndte de nedslidte 
og overfyldte både at tage vand ind og synke, da de var kommet et stykke fra 
land. Dermed var de rejsende kommet i havsnød og den italienske kystvagt var 
forpligtet til at hjælpe. 
</p><p>
Men satellittelefonen, der skulle bruges til nødsignalet, var løbet tør for 
batteri. Motoren var løbet tør for benzin. De tre både stod stille langt ude 
i Middelhavet. Først sank den ene, så den anden af søsterbådene. Fra Abous 
båd kunne man se, hvordan de druknede. Nogle af dem var venner og bekendte. 
</p><p>
Dødsangsten bredte sig på Abous båd. »Lydene var forfærdelige. Kvinder og børn 
græd højlydt og hjerteskærende, også mændene jamrede og bad til Gud. Det var 
øredøvende, over det hele, konstant. Lydene trængte helt ind i sjælen. Man 
kunne ikke slippe for dem«. 
</p><p>
Også stanken var gennemtrængende. Tis og fækalier blandede sig med opkast fra 
de søsyge. 
</p><p>
»Sådan lå vi i tre dage og to nætter. En af mine venner blev vanvittig og 
besluttede at gå sin vej. Vi sagde til ham, at der ikke var nogen steder at 
gå hen, men han ville bare væk. Han var blevet helt skør, vi kunne se det i 
øjnene. Vi var nødt til at binde ham fast til skibet med noget af hans tøj, 
ellers var han hoppet i havet«, fortæller Abou. 
</p><p>
Omsider, den tredje dags aften, kom et tysk handelsskib forbi og samlede dem 
op.»Jeg tror ikke, man kan forestille sig, hvor lettede vi blev, da vi kunne 
se, at de ville redde os«, siger Abou. 
</p><p>
De blev sejlet ind til Catania på Sicilien. Abou blev kørt direkte på 
hospitalet, hvor de behandlede ham for de værste skader, han pådrog sig 
under mishandlingen i Libyen. Først efter en måned blev han udskrevet. 
</p><h3>
Trods alt civiliseret 
</h3><p>
Abou har inviteret hjem til flygtningecenteret, hvor han har boet, siden han 
blev udskrevet i august sidste år. Der er meget, man kan brokke sig over. 
Han deler værelse med fem andre unge mænd, tilsammen har de måske 30 
kvadratmeter. De får pasta to gange om dagen, somme tider med lidt kød til, 
aldrig frugt eller grønt. Der er wifi på centeret, men det har svært ved at 
overkomme flere hundrede unge mænd, der alle sammen vil chatte med familie 
og venner hjemme i Afrika og Mellemøsten. Lommepengene er for få, og de 
kommer for sent. Der er virkelig meget i vejen, og det skyldes dybest set 
personalets og italienernes racisme, mener et par af Abous 
værelseskammerater. 
</p><p>
Abou virker utilpas og vil ikke rigtig deltage i klagesangene. 
</p><p class=" bl-elem">
»Libyerne er ægte racister. De hader os. De små drenge spytter, de store mænd 
banker sorte mennesker, når de får en chance, og røver, hvad vi har. Hvis 
italienerne har lyst til at gøre det samme, så skjuler de det godt. De 
opfører sig civiliseret. Her har jeg været på hospitalet, jeg har fået tag 
over hovedet, og jeg får mad hver dag«, forklarer han. 
</p>	
</div>

</div></body></html>
