---
layout:     post
title: 	    "Optur på boligmarkedet giver lejere en stor udfordring"
post_author:	    
post_date:	    Tue, 10 Mar 2015 14:14:31 +0100
post_site:	    politiken.dk 
post_link:	    http://politiken.dk/oekonomi/bolig/ECE2580139/optur-paa-boligmarkedet-giver-lejere-en-stor-udfordring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Boligsøgende skal ganske hurtigt ud af starthullerne, hvis de i dag vil gøre 
sig forhåbninger om at få fingrene i en ledig ejerlejlighed til fremleje. 
</p><p>
For den genoplivede købelyst på især storbyernes boligmarkeder betyder, at 
færre ejere i dag tvinges til at leje deres lejligheder ud som nødløsning, 
hvis de ikke kan få den solgt. 
</p><p>
Resultatet mærker de hos lejebolig.dk, en af landets største portaler for 
lejeboliger. Her er der sket et markant fald i antallet af ejerlejligheder 
til leje: 
</p><p>
»Vi kan se, at udbuddet af private udlejere på Lejebolig.dk er faldet med godt 
25 procent på landsplan fra 2013 til 2014«, siger Michael Eggert, direktør 
for Lejebolig.dk. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
I hele tal er det en nedgang fra 5.331 annoncer i 2013 til 3.954 annoncer i 
2014, fremgår det af en ny opgørelse fra lejeboligportalen. Men selv om 
tendensen til fald gør sig gældende i alle dele af landet, er det i 
hovedstadsområdet, at broderparten af nedgangen findes, oplyser Michael 
Eggert. 
</p><p>
For det er især her, at sælgerne igen har fået let ved at komme af med 
boligerne. 
</p><p>
»Med helt egoistiske briller er det jo ikke så godt for os, at færre private 
lejer ud, men grundlæggende er det jo fint, at folk nu kan få afsat deres 
ejerlejligheder igen. Typisk er det jo ikke en specielt god forretning for 
dem at leje ud, men noget de gør, fordi de ikke kan få solgt«, siger han. 
</p><h3>
Også færre lejligheder til salg 
</h3><p>
At netop de milde vinde på boligmarkedet udgør den primære årsag til faldet i 
antallet af udbudte ejerlejligheder, bekræftes af Peter Jayaswal, der er 
underdirektør i Realkreditrådet. 
</p><p>
»Markedet for ejerlejligheder har over en længere periode oplevet en 
opblomstring med stigende priser. Det har medført øget handel og dermed et 
faldende udbud af ejerlejligheder«, siger han. 
</p><p>
Brancheorganisationen har med 54.049 udbudte lejligheder i februar netop 
noteret sig det laveste boligudbud i fem år. Det skete efter et fald på 
4.026 boliger i forhold til samme tidspunkt sidste år, og omkring en 
tredjedel af disse forsvundne boliger var ejerlejligheder, viser 
Realkreditrådets seneste boligudbudsstatistik. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i 
København rekord, men ny boble er ikke på vej</a></p><p>
Hos Lejebolig.dk forventer man, at nedgangen i antallet af private udlejere 
vil fortsætte gennem 2015, bekræfter Michael Eggert. 
</p><p>
Men selv om de færre annoncer koster indtjening hos annonceformidleren, luner 
direktøren sig ved fremgang på andre fronter. 
</p><p class=" bl-elem">
»Samlet set er vi ikke så hårdt ramt, da vi har oplevet en samtidig stigning i 
antallet af annoncer fra de professionelle udlejere. Men det er klart, at vi 
gerne vil have så mange boliger ud som muligt, og så er dette fald 
selvfølgelig ikke til gavn for vores boligside«, siger Michael Eggert. 
</p>	
</div>
</div></body></html>
