---
layout:     post
title: 	    "DMI om solformørkelse: »Havde det bare været i dag...«"
post_author:	    
post_date:	    Thu, 19 Mar 2015 15:05:56 +0100
post_site:	    politiken.dk 
post_link:	    http://politiken.dk/indland/ECE2594627/dmi-om-solformoerkelse-havde-det-bare-vaeret-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når månen i morgen skygger for solen, er der meget stor risiko for, at skyer 
vil skygge for det hele. 
</p><p>
Sådan lyder meldingen fra DMI dagen inden solformørkelsen, der altså er i fare 
for at blive skjult af et landsdækkende lag af skyer. 
</p><div class="art-fakta article-box">
<h4 class="">
Solformørkelsen 20. marts</h4>
<div class="fakta-body" data-buildingblock="embedded_factboxlink">
<p>
Solformørkelsen starter kl. 9.40 og slutter 11.58. Det absolutte højdepunkt 
vil være klokken 10.48, hvor solskiven vil være dækket mellem 81-85 procent 
i Danmark. Vi skal helt tilbage til 1961 og 1999 for at finde formørkelser, 
der var lige så dybe.
</p><p>
Næste gang Danmark vil opleve en delvis solformørkelse er om seks år, den 10. 
juni 2021, hvor Solen vil være dækket med 25 procent. Den 12. august 2026 
vil der komme en solformørkelse, som vil minde om den, som vi bliver vidne 
til på fredag den 20. marts. 
</p><p>
Næste totale solformørkelse i Danmark er om 127 år, den 25. maj 2142. Den 
seneste totale solformørkelse vi oplevede i Danmark var for 164 år siden, 
den 25. maj 1851. 
</p><p>
Man kan ofte opleve solformørkelser et sted på Jorden. Det er oftest delvise 
solformørkelser, og de kommer cirka med et halvt års mellemrum. 
</p><p>
En total solformørkelse et givent sted på Jorden sker med cirka 370 års 
mellemrum. 
</p><p>
En solformørkelse er, når Jorden, Månen og Solen står på lige linje, så månen 
kan komme til at dække for solen. Solformørkelsen sker i en glidende 
bevægelse, når månen bevæger sig ind foran Solen og dækker for solskiven. 
</p><p class=" bl-elem">
Kilder: Orion Planetarium og Aarhus Universitet. 
</p>
</div>
</div><p/><p>
»Der ligger et lavtryk med de næste skyer oppe omkring Færøerne i øjeblikket, 
og det er på vej ned mod os. Havde det bare været i dag, hvor der nærmest 
ikke er en sky over landet, at der havde været solformørkelse«, siger Mogens 
Rønnebek, vagtchef hos DMI. 
</p><h3>
Stå tidligt op 
</h3><p>
Spørgsmålet er lige nu ikke, om det bliver skyet eller ej. Det er i stedet, 
hvor tykke morgendagens skyer er. 
</p><p>
»Jeg vil nødig være pessimist, men i løbet af natten bliver det overskyet, og 
når vi står op i morgen tidlig, er der nok skyer over hele landet. Så det 
handler om, hvor gennemsigtige de skyer så er«, siger Mogens Rønnebek. 
</p><p>
Solformørkelsen starter i morgen klokken 9.40 og slutter 11.58. Det absolutte 
højdepunkt vil være klokken 10.48, hvor solskiven vil være dækket mellem 
81-85 procent i Danmark. Vi skal helt tilbage til 1961 og 1999 for at finde 
formørkelser, der var lige så dybe. 
</p><p><b class="ext-link">GØR DET SELV</b><a class="embeddedlink" href="http://politiken.dk/viden/ECE2589943/se-solformoerkelsen-gennem-en-hjemmelavet-solkikkert/">Se solformørkelsen gennem en 
hjemmelavet solkikkert</a></p><p>
De tyndeste skyer vil formentlig hænge over de syd- og østlige dele af landet, 
og det er derfor her, der er de bedste chancer for at kunne observere det 
særlige himmelfænomen. Her vil man muligvis kunne ane solskiven igennem 
skyerne. 
</p><p>
»Men det er meget usikkert. Det er svært at sige, hvor tykt skydækket er«, 
siger Mogens Rønnebek. 
</p><p>
I den nordvestlige del af landet er der udsigt til tykkere skyer, og over hele 
landet gælder det, at skyerne kun bliver tykkere og tykkere i løbet af 
formiddagen. 
</p><p>
Mogens Rønnebek råder derfor til, at man står op og er klar fra start, når 
månen i morgen skygger for solens stråler. 
</p><h3>
Muligheder på Færøerne 
</h3><p>
På Færøerne er der udsigt til en fuld formørkelse, men også her kan 
vejrudsigten blive en udfordring for udsynet. Hvor stor en udfordring er 
svært at sige, fortæller Mogens Rønnebek. 
</p><p>
»Jeg vil sige, at der er en <i>fifty-fifty</i> chance for, at der kommer 
hul til himlen. Det er ikke optimale betingelser, men der er chance for, at 
der bliver mulighed for et kig op til solen«, siger han. 
</p><p>
Selvom solen vil være mere eller mindre dækket af skyer, er det stadig 
vigtigt, at man kun kigger på solen gennem særlige beskyttelsesbriller, 
understreger han. 
</p><h3 class="tvheader">Dette kan danskerne forvente af fredagens solformørkelse</h3>
<p class=" bl-elem"/>	
</div>
</div></body></html>
