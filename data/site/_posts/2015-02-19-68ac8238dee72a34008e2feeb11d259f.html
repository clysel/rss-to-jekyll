---
layout:     post
title: 	    "Skoleledere kritiserer fleksibel ferie til lærere"
post_author:	    
post_date:	    Thu, 19 Feb 2015 06:29:13 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2552913/skoleledere-kritiserer-fleksibel-ferie-til-laerere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere vikartimer og dårligere undervisning. Det bliver ifølge skoleledere 
resultatet af, at lærerne i overenskomsten med Kommunernes Landsforening får 
ret til holde den sjette ferieuge i løbet af de 200 dage et skoleår består 
af. 
</p><p>
»Den sjette ferieuge vil betyde færre arbejdsdage, og virkningen vil være hård 
mod undervisningens og vil betyde dårligere kvalitet«, siger Peter Aksten, 
der er skoleleder på Korsager Skole i København. Selv om han erkender, at 
det er et vilkår, som skolen må affinde sig med, er han bekymret. Problemet 
forværres af, at skolerne netop nu oplever, at mange lærere er på 
efteruddannelse. 
</p><p>
Bo Pedersen, der formand for Skolelederforeningen i Holbæk og skoleleder på 
Engskovsskolen har samme oplevelse. 
</p><p>
»Det er svært, når lærerne er meget væk. Lærermanglen gør det samtidig svært 
at hente vikarer ind, og de små skole er meget sårbare overfor 
vikardækning«, siger han og peger på, at fraværet sender et forkert signal 
til forældrene. 
</p><div class="art-fakta article-box">
<h4 class="">
Ny aftale</h4>
<div class="fakta-body" data-buildingblock="embedded_factboxlink">
<ul class=" bl-elem"><li>I dag kan skolelederen beslutte om den 6. ferieuge skal indregnes i 
arbejdstiden eller udbetales. </li><li>Fra næste skoleår vil lærere få ret til at afvikle feriedage på elevernes 
skoledage, hvis lærerne stemmer ja til den nye overenskomst. </li><li class=" bl-elem">Læreren skal senest 1. maj meddele skolelederen, om han eller hun vil have 
holde feriedagene i skoleåret eller vil have pengene udbetalt.</li></ul></div>
</div><p/><p>
»Det kan svække tilliden til skolen. For det er vanskeligt at overbevise 
forældrene om, at undervisningen er udbytterig, når klassens dansk – eller 
matematiklærer er på ferie og ikke selv læser timen«, siger han. 
</p><p>
Eksperter peger også på, at det giver problemer, når lærere er væk. 
</p><p>
»Den kraftigt voksende vikardækning er et af de rigtigt store problemer i 
skolen. Vi er ved at lave et forskningsprogram, som hedder ’Inklusion i 
Børnehøjde i Greve Kommune’. Vikarer er en af de fem faktorer, som eleverne 
selv peger på. Når der er vikarer smuldrer klassens sammenhold og så føler 
eleverne sig ikke længere inkluderet«, siger professor Lars Qvortrup fra 
Institut for Læring og Filosofi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2549333/laerer-aftalen-traekker-i-den-rigtige-retning-men-er-det-nok/">Lærer: Aftalen trækker i den 
rigtige retning, men er det nok?</a></p><p>
Forskningschef Andreas Rasch-Christensen fra VIA University College siger, at 
den sjette ferieunge kan give problemer på kort sigt, fordi der netop nu er 
mange fraværende lærere. Men på længere sigt siger han, at skolerne kan 
planlægge sig ud af problemet. 
</p><h3>
Det kan blive svært at skaffe vikarer på nogle skoler
</h3><p>
Formanden for Skolelederforeningen Claus Hjortdal erkender medlemmernes 
bekymring over, at efteruddannelse, sygdom og nu ferie fører til mere 
fravær. Desuden kender han godt problemet med at skaffe vikarer i nogle dele 
af landet. 
</p><p>
»Det kan ikke undgås, at der bliver mere fravær på mange skoler. Sådan er det. 
Det rammer altid skolen hårdere end andre arbejdspladser, fordi vi kun har 
200 skoledage, hvor vi har eleverne«, siger han. 
</p><p>
»Jeg vil ikke kun se den negative side. Skolelederne kan jo lægge ferieugen 
ind i planlægningen, fordi lærerne skal oplyse før 1. maj, om de vil holde 
ferie eller vil have penge udbetalt. Der vil derfor være midler til at købe 
vikarer for, og hvis det er en stor skole endda penge til at ansætte en 
lærer mere, så skolen kan planlægge sig ud af det«, siger Claus Hjortdal. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2548130/ny-aftale-sikrer-laererne-fleksibel-ferieuge/">Ny aftale sikrer lærerne 
fleksibel ferieuge</a></p><p>
Formanden for Danske Skoleelever, Miranda Wernay Dagsson er bekymret. 
</p><p>
»Det må ikke føre til lappeløsninger og mere vikardækning. Skolelederne skal 
sørge for, at det ikke bliver resultatet. Hvis det ender med noget rod, hvor 
lærere tager meget fri, så bliver det ikke optimalt«, siger hun og erklærer 
samtidig, at det »..det er megafedt, at KL og lærerforeningen har landet 
overenskomsten, så vi endelig kan få lidt ro på det hele«. 
</p><p>
Fra KL’s side er meldingen, at den sjette ferieugen bliver endnu en opgave på 
skoleledernes bord. 
</p><p class=" bl-elem">
»Det har længe været et stort ønske fra lærerne at få normaliseret ferien, og 
det ønske har vi nu imødekommet. Det kræver selvfølgelig noget af 
skolelederne at få dette til at gå op i en højere enhed sammen med de mange 
andre opgaver, men jeg er sikker på, at vores kompetente skoleledere kan 
klare den opgave«, siger Michael Ziegler, formand for KL’s Løn- og 
Personaleudvalg i en skriftlig kommentar. 
</p>	
</div>
</div></body></html>
