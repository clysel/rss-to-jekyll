---
layout:     post
title: 	    "London skruer ned for sækkepiber i gaderne "
post_author:	    
post_date:	    Thu, 30 Apr 2015 13:46:16 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2646972/london-skruer-ned-for-saekkepiber-i-gaderne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gademusikanter i London skal finde et meget afsides sted, hvis de vil spille 
på sækkepibe. Londons overborgmester har nemlig udstedt noget, der ligner et 
forbud mod sækkepiber på gadeplan. 
</p><p>
Et nyt regelsæt for gademusikanter af enhver art lægger begrænsninger på 
musik, der ifølge lovgiverne kan opfattes som ubehagelig. Det rammer f.eks. 
elektriske guitarer, elektroniskmusik, der kører i samme rytme samt altså 
sækkepiber. 
</p><p>
Dem må der kun spilles på, hvis musikanten er på afstand af lejligheder, 
kontorer, forretninger og hoteller. Dermed kan det blive svært at spille i 
det centrale London. 
</p><h3>
Kritik fra sækkepibespiller 
</h3><p>
Boris Johnson må finde sig i en del kritik på grund af de nye regler. Til den 
skotske avis The Scotsman siger sækkepibespiller Pat Sands, der normalt 
spiller i West End: 
</p><p>
»Boris skulle skamme sig, især fordi vi netop har mindet 100 året for Første 
verdenskrig, hvor over 300 sækkepibespillere blev dræbt på vestfronten«. 
</p><p>
Andre ser tilbage på krigene mellem Skotland og England for flere hundrede år 
siden, hvor det at bære en sækkepibe kunne ses som et tegn på skotsk oprør 
og blev straffet med døden af det engelske styre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2581506/bliv-hoej-paa-drinks---hoejt-over-storbyen/">Bliv høj på drinks - højt over 
storbyen</a></p><p>
Talsmænd for Boris Johnson trækker en smule i land og siger, at 
sækkepibespillere stadig er velkomne i London, men de skal bare være meget 
opmærksomme på omgivelserne, når de begynder at spille. 
</p><p class=" bl-elem">
London har et omfattende <a href="http://buskinlondon.com/" target="_blank">regelsæt 
</a>for gademusikanter (’buskin’). I undergrundsbanerne har de særligt 
reserverede pladser, hvor en guitarist kan bytte plads med et russisk 
mandskor. Akustikken er fremragende under jorden. 
</p>	
</div>

</div></body></html>
