---
layout:     post
title: 	    "685 Norwegian-piloter i Danmark, Sverige og Norge strejker fra midnat"
post_author:	    
post_date:	    Tue, 03 Mar 2015 14:53:47 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2571678/685-norwegian-piloter-i-danmark-sverige-og-norge-strejker-fra-midnat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konflikten mellem Norwegian og selskabets skandinaviske piloter tager nu for 
alvor til i styrke. I morgen vil ingen af fagforeningen Norwegian Pilot 
Unions (NPU) piloter møde på arbejde. 
</p><p>
685 piloter strejker fra midnat, fortæller Arve Sigmundstad, informationschef 
i Parat, der står bag NPU. 
</p><p>
»De piloter, som har fri i morgen, starter strejken på torsdag. De, som har 
fri både onsdag og torsdag, strejker først fra fredag. Men fra i morgen 
kommer ingen til at gå på arbejde. Vi nedlægger arbejdet«, siger han. 
</p><p>
Allerede lørdag valgte 70 piloter at strejke i Norge, fordi forhandlingerne 
mellem det norske flyselskab og piloterne var brudt sammen. Parterne havde 
ellers forhandlet i over tre måneder, men natten til lørdag måtte den norske 
forligsmand erkende, at parterne stod for langt fra hinanden. 
</p><p>
De 70 piloter strejker fortsat. I morgen følger resten af fagforeningens 
piloter trop. 
</p><p><b class="ext-link">OVERBLIK</b><a class="embeddedlink" href="http://politiken.dk/oekonomi/virksomheder/ECE2569759/overblik-norwegian-flyver-i-modvind/">Norwegian flyver i modvind</a></p><p>
»Vi strejker, fordi vi skal have en aftale. Indtil nu har Norwegian ikke været 
villige til at lave en aftale med os, og derfor bliver vi nødt til at 
strejke«, siger Arve Sigmundstad. 
</p><p>
Piloterne ønsker en overenkomst med det, de kalder en »reel arbejdsgiver«. I 
dag er de skandinaviske piloter ansat i Norwegians datterselskab Norwegian 
Air Norway, men de kræver en aftale med moderselskabet Norwegian Air 
Shuttle. 
</p><p><b>Parterne står stejlt </b></p><p>
Selvom målet er at blive enige med piloterne, så trafikken kan opretholdes, 
kan Norwegian ikke acceptere de krav, som piloterne stiller i øjeblikket. 
Det siger kommunikationsrådgiver Daniel Kirchhoff. 
</p><p>
»Piloterne ønsker bestemmelsesret over Norwegian-koncernen, overenskomst med 
et selskab, som de ikke er ansat i, samt at den norske overenskomst også 
skal gælde uden for Norge. Dette er ting, som selskabet ikke kan acceptere. 
Det er ledelsen og bestyrelsen, som har bestemmelsesretten i koncernen«, 
siger han. 
</p><p><b class="ext-link">KONFLIKT</b><a class="embeddedlink" href="http://politiken.dk/oekonomi/arbejdsmarked/ECE2570683/fagforening-norwegian-kan-blive-naegtet-braendstof/">Fagforening: Norwegian kan blive nægtet 
brændstof</a></p><p>
Parterne i konflikten står lige nu stejlt over for hinanden, vurderer Andreas 
Krog, ansvarshavende redaktør på Check-in.dk. 
</p><p>
»Norwegian står meget fast på, at de gerne vil have gennemført deres krav, 
fordi selskabet er økonomisk presset. Og der er ingen tvivl om, at Norwegian 
er et selskab, der er parat til at gå langt«, siger han. 
</p><p class=" bl-elem">
På lidt over to år har lavprisselskabet været i konflikt med sine medarbejdere 
tre gange om løn- og arbejdsvilkår. I maj 2014 var det kabinepersonalet, man 
var uenige med. 
</p>	
</div>
</div></body></html>
