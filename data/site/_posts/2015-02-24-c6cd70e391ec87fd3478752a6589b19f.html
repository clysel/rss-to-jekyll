---
layout:     post
title: 	    "Amerikanske museer forbyder 'selfie sticks'"
post_author:	    
post_date:	    Tue, 24 Feb 2015 13:11:34 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2560463/amerikanske-museer-forbyder-selfie-sticks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Getty Centre i Los Angeles. MOMA i New York. Air and Space Museum i Washington 
D.C. 
</p><p>
Alle tre museer, samt en række andre i USA, forbyder nu deres gæster at 
medbringe den såkaldte 'selfie stick', en stang man kan montere en 
smartphone på, så man kan tage en selfie af sig selv og/eller sine venner. 
Det skriver en række forskellige netmedier heriblandt <a href="http://www.traveller.com.au/us-museums-ban-selfie-sticks-in-new-york-and-washington-dc-13bcgg" target="_blank">traveller.com.au</a>. </p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2541001/klik-her-elsker-turisterne-at-tage-selfies/">Klik: Her elsker turisterne at 
tage selfies</a></p><p>
Men flere museer kan vise sig at samle sig om forbuddet 
</p><p>
»Vi vil gerne have en samlet politik for alle vores museer. Det er meget 
nemmere at håndhæve«, siger Linda St. Thomas, der er talsperson for 
Smithsonian Institution som Air and Space Museum samt Hirshhorn Museum og 
Sculpture Garden. 
</p><p>
Problemet med selfiestangen er, at tingesten falder i samme kategori som andre 
former for kamerahjælpemidler, monopods og tripods, der i forvejen er 
bandlyst af sikkerhedsårsager. Det handler både om at beskytte kunstværkerne 
fra at blive ramt af en svingende selfiestang og, hvis der er mange gæster 
på besøg i det pågældende museum, sikre at folk ikke bliver generet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2539926/dansk-arkitektfirmas-projekter-bliver-til-udstilling-i-usa/">Dansk arkitektfirmas projekter 
bliver til udstilling i USA</a></p><p>
Museerne understreger i øvrigt, at det ikke er selfie-fænomenet, man vil sikre 
sig imod, men redskaberne der kan følge med 
</p><p>
»Vi har mange interaktive områder, og der er stor interesse for, at gæster vil 
dokumentere deres besøg, mens de er her. Vi opfordrer til selfies«, lyder 
det fra designmuseet Cooper Hewitt i New York. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2545451/elvis-flytter-tilbage-til-las-vegas/">Elvis flytter tilbage til Las 
Vegas</a></p><p class=" bl-elem">
De mange forbud kommer samtidig med, at den amerikanske hotelkæde Kimpton 
indfører selfie-stænger på alle sine hoteller til fri afbenyttelse for 
gæsterne. Når man som gæst låner en selfie-stang, vil man også få udleveret 
guiden 5 Ways to Step Up Your Selfie, hvor professionelle fotografer giver 
nemme og hurtige tips til at forbedre sine selfies. Gæsterne opfordres til 
at klikke løs på både hotellet og på sightseeing ude i byen. 
</p>	
</div>
</div></body></html>
