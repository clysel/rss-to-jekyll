---
layout:     post
title: 	    "Så blev Google også et teleselskab"
post_author:	    Martin Bernth
post_date:	    Thu, 23 Apr 2015 06:36:26 +0000
post_site:	    www.version2.dk 
post_link:	    http://www.version2.dk/artikel/saa-blev-google-ogsaa-et-teleselskab-152344?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>‘Søge-gigant’ har længe været en udvandet betegnelse for det amerikanske selskab Google, der synes at have en finger med i snart sagt alt, hvad der har bare lidt med elektronik og teknologi at gøre.</p>

<p>Nu kan Google så meddele, at virksomheden træder ind i teleselskabsbranchen, hvilket har været ventet lige siden firmaets vicedirektør Sundar Pichai annoncerede planerne på mobil-konferencen Mobile World i Barcelona i starten af marts.</p>

<p><a href="http://www.theverge.com/2015/4/22/8467433/google-launches-mobile-service">Det skriver flere amerikanske medier, herunder The Verge.</a></p>



<p>Google træder ind på det amerikanske telemarked som en såkaldt virtuel operatør, der altså ikke ejer sit eget netværk, men i stedet lejer sig ind hos de etablerede amerikanske giganter - og nu konkurrenter - Sprint og T-Mobile.</p>

<p>Googles mobil-tjeneste er altså kun tilgængelige for mobilkunder i USA og virker tilmed kun på Googles egen Nexus 6-telefon.</p>

<p>Det nye virtuelle netværk er opsigtsvækkende, da det efter Googles eget udsagn gør brug af ny teknologi, der udnytter adgangen til de to mobile netværk til at give endnu konstant dækning af høj kvalitet.</p>

<p>Mobilpakken i sig selv er også en smule opsigtsvækkende, da den for det første løbende takserer kundernes dataforbrug, der dermed ikke skal bekymre sig om at få udnyttet de forudbetalte bytes hver måned.</p>



<p>Abonnementet skal koste omkring $20 om måneden og så er kunden dækket ind med tale og tekst i mere end 120 lande uden meromkostninger i form af uigennemskuelige roaming-takster. For hver GB skal kunden betale $10, der dog skal forudbetales ud fra, hvad kunden forventer at komme til at bruge, men det ubrugte betales fterfølgende tilbage af Google.</p>

<p>Mobiltjenesten er i begyndelsen kun på testbasis for de få udvalgte kunder, som Google inviterer.</p>
  </section>

      </div></body></html>
