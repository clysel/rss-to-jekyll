---
layout:     post
title: 	    "Småkagekonflikt er løst - badmintonspillere er tilbage"
post_author:	    
post_date:	    Wed, 13 May 2015 13:59:48 +0200
post_site:	    politiken.dk 
post_link:	    http://politiken.dk/sport/ECE2668074/smaakagekonflikt-er-loest---badmintonspillere-er-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den såkaldte småkagekonflikt i dansk badminton er løst. 
</p><p>
Det meddeler parterne på et pressemøde i Brøndby. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2658447/smaakagekonflikt-udsaetter-udtagelse-til-badminton-vm/">Småkagekonflikt udsætter 
udtagelse til badminton-VM</a></p><p>
Fem danske topspillere i doublerækkerne har været udelukket fra landsholdet, 
fordi deres personlige sponsoraftaler med småkageproducenten Kjeldsen 
Cookies kolliderer med Badminton Danmarks aftale med en anden 
småkageproducent, Danisa. 
</p><h3>
Et clash mellem småkagesponsorer 
</h3><p>
Det betyder, at ingen af de fem spillere, Mathias Boe, Carsten Mogensen, 
Joachim Fischer, Kamilla Rytter Juhl og Christinna Pedersen, er med ved 
Sudirman Cup, VM for blandede hold, der bliver spillet i øjeblikket i Kina. 
</p><p>
Her er Danmark nået frem til kvartfinalerne, hvor det reservespækkede danske 
hold fredag møder Japan. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2654177/trods-smaakagekonflikt-dif-udtager-badmintonduo/">Trods småkagekonflikt: DIF 
udtager badmintonduo</a></p><p>
Eftersom der nu er fundet en løsning, kan de fem spillere vende tilbage til 
landsholdstræningen på elitecentret i Brøndby, og de er udtaget til det 
individuelle VM i Jakarta i august. 
</p><p>
Sagen opstod, fordi de fem spillere havde individuelle aftaler med Kjeldsen 
Cookies, der ikke tillod dem at stille op med sponsorlogo fra et 
konkurrerende firma. 
</p><p>
Derfor blev der ballade, da Badminton Danmark for nogle måneder siden indgik 
et sponsorat for Sudirman Cup med Danisa. 
</p><h3>
Strid mellem småkagefirmaer 
</h3><p>
Ifølge en kollektiv aftale mellem spillerne og Badminton Danmark skal 
spillerne have badmintonforbundets sponsorlogo på brystet, når de 
repræsenterer Danmark. 
</p><p>
Til gengæld må de gerne have deres egen sponsor på brystet, når de spiller 
individuelle turneringer. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2658445/reservedoublen-vi-ved-godt-at-vi-ikke-har-samme-niveau/">Reservedoublen: Vi ved godt, 
at vi ikke har samme niveau</a></p><p>
Derfor vidste spillerne, at deres private sponsoraftaler med Kjeldsen Cookies 
kunne være et problem i forhold til landsholdet. 
</p><p class=" bl-elem">
Sagen blev yderligere kompliceret af, at Kjeldsen Cookies og det indonesiske 
selskab Mayora, som ejer Danisa, har en verserende retssag i gang. 
</p>	
</div>

</div></body></html>
