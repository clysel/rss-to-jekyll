---
layout:     post
title: 	    "Samsung: Fokus på sundhed "
post_author:	    
post_date:	    Sat, 04 Apr 2015 18:54:53 +0200
post_site:	    politiken.dk 
post_link:	    http://politiken.dk/oekonomi/ft/ECE2613603/samsung-fokus-paa-sundhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hos Samsung Electronics varetages satsningen på digital sundhed af selskabets 
strategi- og innovationsafdeling i Palo Alto, Californien. Den koreanske 
teknologigigant vil samarbejde med nye lokale virksomheder og har indgået 
partnerskaber med University of California i San Francisco og Stanford 
University. 
</p><p>
Afdelingen i Palo Alto forsøger nu at opbygge en digital sundhedsplatform i 
stedet for at satse på smartphones eller såkaldt ’wearable’ teknologi, det 
vil sige teknologi, man kan bære med sig på kroppen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2217718/samsungs-nye-fitness-tracker-er-ogsaa-et-smartur/">Samsungs nye fitness-tracker 
er også et smartur</a></p><p>
Sidste år kom Samsung for eksempel med en prototype af Simband, en 
smartwatch-lignende dims, som kan måle blodtryk, svedniveau og andre fysiske 
forhold. Dataene behandles i Samiio, en cloud-baseret løsning, som Samsung 
også har stillet til rådighed for andre udviklere. 
</p><div class="art-quote article-box">
<p class="quote"/>
<blockquote>
<p class="quote-txt">
Sundhedsteknologi er noget af det, kunderne vil have, men så vigtigt tror jeg 
heller ikke, det er
</p>
<p class="sender">
Daniel Kim, analytiker Macquarie 
</p>
</blockquote>
</div><p>
Samsung vil ikke afsløre, hvordan man har tænkt sig at tjene penge på 
sundhedsteknologi, men understreger, at Simband ikke er et forbrugerprodukt, 
og at der ikke er planer om at sende det på markedet. </p><p>
Til gengæld har firmaet udviklet motions-apps til sine smartphones i et forsøg 
på at lægge afstand til de kinesiske konkurrenter, som sidste år nappede en 
stor del af selskabets markedsandele. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2416624/er-du-klar-til-fremtiden/">Er du klar til fremtiden?</a></p><p>
Allerede for fem år siden erklærede Samsung, at virksomheden ville satse 
benhårdt på medicinsk udstyr og bioteknologi, men resultaterne har mildest 
talt ikke været imponerende, siger Daniel Kim, analytiker hos Macquarie. 
</p><p class=" bl-elem">
»Sundhedsteknologi er noget af det, kunderne vil have, men så vigtigt tror jeg 
heller ikke, det er«, lyder Daniel Kims vurdering. 
</p>	
</div>

</div></body></html>
