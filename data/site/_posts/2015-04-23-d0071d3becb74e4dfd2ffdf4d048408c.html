---
layout:     post
title: 	    "Populær Facebook-event om gratis glæder i København er ikke helt, hvad den giver sig ud for"
post_author:	    
post_date:	    Thu, 23 Apr 2015 15:28:03 +0200
post_site:	    politiken.dk 
post_link:	    http://politiken.dk/ibyen/byliv/ECE2640286/populaer-facebook-event-om-gratis-glaeder-i-koebenhavn-er-ikke-helt-hvad-den-giver-sig-ud-for/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis du har en profil på Facebook og bor i københavnsområdet er chancerne 
store for, at du – eller en du kender – er tilmeldt begivenheden ’Sommeren i 
København'. 
</p><p>
Knap to døgn efter eventen blev oprettet, er 45.000 tilmeldt, og begivenheden 
har en rækkevidde, der hastigt nærmer sig imponerende 2 millioner. Tallet 
dækker over det antal personer, der har modtaget visninger af opslaget i 
deres <i>feed</i>. 
</p><p>
Nu viser det sig dog, at eventen er et eksperiment, udtænkt af it-entreprenør 
Lars Juul Østergaard, der bor på Østerbro i København. Han ville teste 
viraliteten for et arrangement, der kombinerede tre lokkeord: <i>København</i>, 
<i>gratis</i> og <i>sommer</i>. Han satte det op med et lækkert coverbillede 
(se nedenfor) og inviterede tre nøglepersoner blandt sine egne 
Facebookvenner. Personer med et bredt netværk, som, han var sikker på, ville 
trykke ’Deltag’ til et sådant arrangement. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00930/11164685_1420163024_930552y.jpg" alt="" border="0"/></span></p><p><b class="ext-link">WWW</b><a target="_blank" href="https://www.facebook.com/events/663383217101432/">Besøg 
Facebookeventen her</a> (<i class=" bl-elem">eksternt link)</i></p><p>
Det var i tirsdags kl. 17. Det hele havde taget et kvarters tid at sætte op. 
Herefter satte Lars Juul Østergaard sig bare tilbage og ventede på, at den 
virale snebold gav sig til at rulle. 
</p><p>
Og rulle gjorde den - stærkt. På 18 timer havde eventen en rækkevidde, et 
såkaldt <i>reach</i>, på 200.000. Godt 9 timer senere var det tal 
steget til 1 million. 
</p><p>
Da Politiken taler med Lars Juul Østergaard klokken 14 i dag, er tallet 1,8 
millioner. 
</p><p>
»Jeg er ærlig talt overrasket over, hvor bredt det er kommet ud. Man kan jo 
skrue på en masse knapper, hvor man kan hjælpe sådan en event ud over 
rampen, men man kan aldrig vide, hvor langt det når ud«, siger Lars Juul 
Østergaard, der er i gang med sit speciale på CBS. Derudover driver han 
firmaet vognturen.dk, der arrangerer studenterkørsel og står også bag 
konsulentfirmaet Ambivalent, der hjælper virksomheder med deres 
onlinetilstedeværelse. 
</p><h3>
Går ikke efter de hurtige penge 
</h3><p>
De foreløbig 45.000 mennesker, der har tilmeldt sig begivenheden, behøver dog 
ikke at føle sig snydt. Lars Juul Østergaard <i>har</i> faktisk 
tænkt sig at bruge eventsiden til det, han har lovet: Altså gode tips til 
gratis glæder i København hen over sommeren. 
</p><p>
»Mit primære formål var at teste nogle teorier om psykologien på Facebook, men 
det er jo klart, at når der er så stor respons, føler jeg også en 
forpligtelse til at føre eventen ud i livet. Hvordan det lige helt praktisk 
skal gøres, arbejder jeg på forskellige modeller for«. 
</p><p><i class=" bl-elem">Kan du være mere specifik omkring de tanker? Du står jo med en målgruppe, 
som mange firmaer formentlig gerne vil ind og snakke til. </i></p><p>
»Nej, jeg kan ikke komme nærmere ind på det lige nu. Jeg sparrer med folk i 
mit netværk, og der er som sagt flere modeller. Det er klart, at den nemme 
løsning ville være at sælge nogle opslag til virksomheder og tjene nogle 
hurtige penge, men det er for kortsigtet og på ingen måde holdbart for mig 
eller de mennesker, der deltager i det her event. Så de løsninger, der 
arbejdes på, er mere langtidsholdbare«, siger Lars Juul Østergaard. 
</p><p>
Læs mere om tankerne bag eksperimentet på <a target="_blank" href="http://ambivalent.dk/">ambivalent.dk</a>. </p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00930/profil_billede_besk_930531p.jpg" alt="" border="0"/><span class="caption"><span class="f-img-caption">Bagmanden. 
</span>Lars Juul Østergaard (Privatfoto).</span></span></p>	
</div>

</div></body></html>
