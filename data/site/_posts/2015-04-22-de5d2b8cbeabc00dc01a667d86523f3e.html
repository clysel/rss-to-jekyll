---
layout:     post
title: 	    "Mytedræber: Ældre er de mindst ensomme i Danmark"
post_author:	    
post_date:	    Wed, 22 Apr 2015 15:54:10 +0200
post_site:	    politiken.dk 
post_link:	    http://politiken.dk/forbrugogliv/livsstil/trivsel/ECE2637715/mytedraeber-aeldre-er-de-mindst-ensomme-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00930/Gymnastik_for__ldre_930159w.jpg" alt="ensomhed. Modsat manges opfattelse, så er ældre de mindst ensomme i Danmark. - Foto: JACOB EHRBAHN "/></div>
<p class="caption ">
<span class="f-img-caption">ensomhed.</span> Modsat manges opfattelse, så er ældre de mindst ensomme i Danmark. - Foto: JACOB EHRBAHN 
</p>
</div>
<p>
Det kan altid diskuteres, hvornår et menneske er i sin bedste alder, men en ny 
undersøgelse dokumenterer, at danskernes mindst ensomme alder er årene 
mellem 65 og 79 år. Det skriver Kristeligt Dagblad. 
</p><p>
I denne alder, hvor mange tager afsked med arbejdsliv og hjemmeboende børn, 
hvor alvorlige fysiske skavanker endnu ikke er sat ind, hvor begge 
ægtefæller ofte lever endnu, og hvor der ofte er økonomisk overskud til 
rejser og udadvendte aktiviteter, føler kun 2,6 procent af befolkningen sig 
ensomme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/trivsel/ECE2335624/100000-voksne-danskere-foeler-sig-ensomme/">100.000 voksne danskere føler 
sig ensomme</a></p><p>
På den anden side af de 80 år er dobbelt så mange ensomme, nemlig 5,2 procent. 
Og i de ellers så højt besungne ungdomsår fra 16 til 29 år føler hele 6,4 
procent sig ensomme. 
</p><p>
Det er Mathias Lasgaard, ensomhedsforsker og lektor i psykologi ved CFK – 
Folkesundhed og Kvalitetsudvikling, Region Midtjylland samt Syddansk 
Universitet, der har stået i spidsen for undersøgelsen. 
</p><p>
»Der er rigtig mange, som tror, at ældre mennesker generelt er meget ensomme. 
I en svensk undersøgelse vurderede 80 procent af de adspurgte, at hver andet 
ældre menneske er ensom. Heldigvis viser det sig, at det slet ikke er 
tilfældet. Nogle ældre er ensomme, men der er tale om en mindre gruppe, og 
især de ældste er ramt. De 70-åriges helbredstilstand og livsvilkår er i 
løbet af de seneste årtier blevet markant forbedret, og det betyder, at de 
klassiske forestillinger om ældre ikke længere passer til denne 
aldersgruppe, men er blevet skubbet opad i alder,“ forklarer Mathias 
Lasgaard. 
</p><p>
Han tilføjer, at den lave forekomst af ensomhed i tiden omkring pensioneringen 
også skal ses i forhold til de almindelige forventninger til menneskelivet. 
</p><p>
»Blandt de unge er der en hel del, der føler sig ensomme på trods af, at de 
faktisk har mange sociale kontakter. Der mangler dybde i relationerne, og et 
typisk eksempel kunne være en pige i 1.g, som selv føler, at dette burde 
være den bedste tid i hele livet, men at hun sidder som observatør til et 
ungdomsliv, der er forkert og pinligt«, siger han og tilføjer: 
</p><p>
»En anden person, der oplever ensomhed, kunne være en 52-årig, som må sande, 
at han eller hun ikke fik nogen børn, og som er marginaliseret i forhold til 
arbejdsmarkedet, selvom det ikke burde være sådan. Men i 70'erne tilpasser 
de fleste sig, hvad der måtte opstå af skavanker og smertelige oplevelser, 
ud fra en indstilling af, at det er forventeligt. Og man vurderer, at det 
nok er de andre, der er ensomme«. 
</p><h3>
Mindre ensomhed i byen end på landet
</h3><p>
Christine Swane er kultursociolog, ph.d. og direktør i Ensomme Gamles Værn. 
Hun er enig i, at der stadig er et meget generaliseret billede af ældre i 
befolkningen, som i dag passer bedst på dem over 80 år. 
</p><p>
»Vi ved, at de unge ældre er friskere end før, har mange flere livsmuligheder 
og tager flere opgaver på sig. Økonomien er ofte god, og hvis man bliver 
skilt eller mister sin ægtefælle, er mange fortsat friske til at opsøge et 
aktivt socialt liv med andre«, påpeger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/trivsel/ECE2334788/det-kan-du-selv-goere-for-at-bryde-ensomheden/">Det kan du selv gøre for at 
bryde ensomheden</a></p><p>
Analysen viser, at ældre i byerne er mindre tilbøjelige til at være ensomme 
end dem på landet, hvilket kunne hænge sammen med, at det er lettere rent 
transportmæssigt at komme ud og møde nye mennesker, at engagere sig i 
frivilligt arbejde eller at være aktive bedsteforældre, påpeger Christine 
Swane: 
</p><p class=" bl-elem">
»I forhold til vores arbejde med at afhjælpe og forebygge ensomhed er det værd 
at hæfte sig ved, at mange giver udtryk for værdien af, at der er nogen, som 
har brug for én. Når man bliver over 80, mister mange deres ægtefælle, 
venner, får nedsat hørelse og evne til at bevæge sig omkring, og så er det 
sværere at bevare følelsen af at bidrage«. 
</p>	
</div>

</div></body></html>
