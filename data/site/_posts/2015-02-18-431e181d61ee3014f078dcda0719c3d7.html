---
layout:     post
title: 	    "Christian vil til Mars: »Tabet af min frihed er det, jeg kommer til at lide mest under«"
post_author:	    
post_date:	    Wed, 18 Feb 2015 00:33:23 +0100
post_site:	    politiken.dk 
post_link:	    http://politiken.dk/viden/ECE2550388/christian-vil-til-mars-tabet-af-min-frihed-er-det-jeg-kommer-til-at-lide-mest-under/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For to år siden besluttede Christian Ohlendorff Knudsen, at han var klar til 
at sige farvel til Jorden for altid. 
</p><p>
Ligesom over 200.000 andre menensker meldte han sig til det såkaldte 'Mars 
One-projekt', som tilbyder en enkeltbillet til Mars. Nu er han blandt de 
sidste 100 udvalgte. 
</p><div class="art-quote article-box">
<p class="quote"/>
<blockquote>
<p class="quote-txt">
Det samfund, vi lever i i dag, er bygget på folk, der har risikeret liv og 
lunger.
</p>
<p class="sender">
Christian Ohlendorff Knudsen 
</p>
</blockquote>
</div><p/><p>
»Hvis jeg bliver valgt, vil jeg ikke være udelukkende positiv - det ville være 
naivt. Jeg er godt klar over, at jeg giver afkald på en masse, men det 
samfund, vi lever i i dag, er bygget på folk, der har risikeret liv og 
lunger, og hvis ingen var klar til at ofre noget, ville ingenting ske. Jeg 
er afklaret med min beslutning«, siger Christian Knudsen. 
</p><p><b>»Jeg tager nok min frihed for givet«</b></p><p>
Siden Christian Knudsen besluttede sig for at melde sig til projektet, har han 
gjort sig mange forestillinger om, hvordan det kommer til at blive. Og især 
de mest realistiske forestillinger har fyldt meget, fortæller han. 
</p><p>
»Rigtig mange mennesker tager deres frihed forgivet, og det vil mange helt 
sikkert mene, at jeg også gør. Jeg er for eksempel ikke en, der går lange 
ture på havnen hver dag, men jeg har muligheden for det. Ligesom jeg har 
muligheden for at stige på toget og besøge mine forældre når som helst. De 
ting vil jeg ikke kunne på Mars«, siger han og tilføjer: 
</p><p>
»Tabet af min frihed er det, jeg kommer til at lide mest under«. 
</p><p>
Bekymringerne om manglen på frihed får dog ikke Christian Knudsen til at ændre 
mening. Han mener, at det positive opvejer det negative. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/Christian_Knudsen_914235w.jpg" alt="" border="0"/><span class="caption"><span class="f-img-caption">Marsfarer. 
</span> Christian Knudsen har lagt billet ind på at komme med til Mars. Foto. Privatfoto</span></span>
»Det ville være stort at kunne vise folk, at selvom et projekt virker 
usandsynligt, som mange har kritiseret det her projekt for at være, så kan 
man alligevel få det til at ske, hvis man virkelig giver sig for det«. 
</p><p><b>»Min hovedmotivation er at give tilbage«</b></p><p>
Ifølge Christian Knudsen har vi som mennesker nemmere ved at være der for 
hinanden, når vi ikke skal bekymre os om teknologien. Han mener, at det 
giver overskud i hverdagen, og det vil han gerne være med til at forbedre. 
</p><p>
»Min hovedmotivation er nok at give tilbage til det samfund, som, jeg føler, 
har givet meget til mig. Og det er både i form af teknologi, men også et 
fornuftigt teknologisk grundlag for en god levestandard. Vi har i dag mere 
tid til at tage hensyn til hinanden – med hinanden, end de havde i for 
eksempel stenalderen. Det er det, som teknologien giver mulighed for«, siger 
Christian Knudsen om en af årsagerne til, at han har meldt sig til Mars-One 
projektet. 
</p><p>
Planerne om en envejstur til Mars startede i 2011, og i april 2013 blev 
programmet om udvælgelsen af astronauterne lanceret i New York og Shanghai. 
</p><p>
Hvis tidsplanen holder, skal de endelige kandidater sendes af sted mod Mars i 
2024. I mellemtiden vil der blive bygget en analog udgave af Mars-terrænet, 
på Jorden, hvor kandidaterne bæandt andet skal trænes i medicinske 
procedurer og i at gro deres egen mad. 
</p><p class=" bl-elem">
Målet med projektet er at etablere en gruppe mennesker på planeten med det 
formål at udforske og øge forståelsen af solsystemets oprindelse. 
</p>	
</div>
</div></body></html>
