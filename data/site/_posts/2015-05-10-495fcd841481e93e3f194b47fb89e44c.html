---
layout:     post
title: 	    "Konservative Duda fører i kampen om polsk præsidentpost"
post_author:	    
post_date:	    Sun, 10 May 2015 21:52:15 +0200
post_site:	    politiken.dk 
post_link:	    http://politiken.dk/udland/ECE2663978/konservative-duda-foerer-i-kampen-om-polsk-praesidentpost/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Valgstederne er nu lukket i Polen og en valgstedsmåling viser, at den siddende 
præsident Bronislaw Komorowski og den konservative udfordrer Andrzej Duda må 
gå videre til anden runde af præsidentvalget, da ingen af dem ser ud til at 
få mere end 50 procent af stemmerne. 
</p><p>
Mest overraskende er det, at Duda ifølge den midlertidige måling har scoret 
34,8 procent af stemmerne, mens Komorowski får 32,2 procent. 
</p><p>
I tidligere meningsmålinger inden valget har den 62-årige Komorowski ligget 
lunest i svinget med cirka 40 procent af stemmerne, og Duda stod til at få 
omkring 30 procent. 
</p><p>
Det er den polske tv-station TVP, der ifølge AFP har offentliggjort målingen 
søndag aften. Det endelige resultat ventes først at blive offentliggjort 
mandag. 
</p><p>
Ifølge valgstedsmålingen ligger den tidligere rockmusiker Pawel Kukiz på en 
tredjeplads med 20,3 procent af stemmerne. 
</p><p>
Anden og afgørende valgrunde holdes den 24. maj. 
</p><h3>
Lover at sænke pensionsalderen 
</h3><p>
Den 42-årige Duda har ført valgkamp på et løfte om at sænke pensionsalderen, 
ligesom han har advaret mod, at hvis Polen indfører euro, sådan som 
Komorowski har sagt, det vil ske, vil priserne på varer i butikkerne stige. 
</p><p>
Komorowski har ført kampagne på, at han er garant for national sikkerhed, 
hvilket har været populært blandt vælgere, som er nervøse for, at Ruslands 
indblanding i krisen i Ukraine vil ramme Polen. 
</p><p class=" bl-elem">
I Polen har ministerpræsidenten langt den største magt, men præsidenten har 
også stor tyngde som øverste chef for de væbnede styrker, ligesom han har 
indflydelse på udenrigspolitikken og magt til at nedlægge veto mod 
lovforslag. 
</p>	
</div>

</div></body></html>
