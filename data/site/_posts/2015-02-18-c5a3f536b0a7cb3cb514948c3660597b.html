---
layout:     post
title: 	    "USA vil tillade eksport af væbnede droner"
post_author:	    
post_date:	    Wed, 18 Feb 2015 06:26:48 +0100
post_site:	    politiken.dk 
post_link:	    http://politiken.dk/udland/ECE2551284/usa-vil-tillade-eksport-af-vaebnede-droner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den amerikanske regering vil for første gang tillade eksport af væbnede 
førerløse fly til allierede lande. 
</p><p>
Salget af de såkaldte droner vil blive strengt reguleret, forsikrer det 
amerikanske udenrigsministerium tirsdag aften. 
</p><p>
Lande, der køber droner, skal blandt andet leve op til en række krav, som USA 
bestemmer, og derudover er det kun i særlige tilfælde, at USA vil sælge de 
største og farligste udgaver af dronerne, hedder det. 
</p><p>
Indtil nu er det kun Storbritannien, som har fået lov at købe væbnede droner 
af USA. Ifølge Washington Post er Italien, Tyrkiet og flere allierede i 
Mellemøsten også interesserede i at købe droner af USA. 
</p><p>
Beslutningen om at tillade eksport af de dødbringende fly kommer efter en 
årelang vurdering af fordele og risici. 
</p><p>
Salget af droner - væbnede eller ej - vurderes ifølge udenrigsministeriet i 
Washington at kunne hjælpe USA's allierede i Mellemøsten i kampen mod 
Islamisk Stat. 
</p><h3>
Kritik af civile ofre 
</h3><p>
Politikere i Kongressen overvejer lige nu, om man skal sælge 
overvågningsdroner til Forenede Arabiske Emirater, der har spillet en 
nøglerolle i luftangrebene de seneste måneder. 
</p><p>
Førerløse fly spiller i dag en vigtig rolle i USA's krigsførelse og kamp mod 
terrorgrupper i Afghanistan, Pakistan og Yemen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2200556/rapport-brugen-af-droner-til-krigsfoerelse-vil-stige/">Rapport: Brugen af droner til 
krigsførelse vil stige</a></p><p>
USA's droneprogram bliver dog ofte kritiseret for at føre til, at uskyldige 
civile bliver dræbt og såret. 
</p><p>
I januar 2014 opgjorde organisationen The Bureau of Investigative Journalism 
(TBIJ) i Storbritannien antallet af personer, der er dræbt af dronefly i de 
forgangne fem år, til mindst 2400 mennesker. 
</p><p class=" bl-elem">
TBIJ anslog dengang, at i de forgange fem år var mellem 416 og 951 civile 
dræbt af droner alene i Pakistan. 
</p>	
</div>
</div></body></html>
