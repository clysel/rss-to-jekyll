---
layout:     post
title: 	    Skandinaviens største feriemesse åbner dørene den kommende weekend
post_author:	    
post_date:	    Mon  16 Feb 2015 14:32:32 +0100
post_site:	    politiken.dk 
post_link:	    http://politiken.dk/rejser/temarejser/ECE2545735/skandinaviens-stoerste-feriemesse-aabner-doerene-den-kommende-weekend/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Årets rejsemesser</h4>
<div class="fakta-body" data-buildingblock="embedded_factboxlink">
<p>
Ferie for Alle: 20.-22. februar i MCH Messecenter, Herning. Entré voksne: 100 
kroner. Børn 5-12 år: 10 kroner, børn under 5 år gratis. Seniorbillet 60+: 
50 kroner (kun gyldig fredag).
</p><p><a class=" bl-elem" target="_blank" href="http://www.ferieforalle.dk">www.ferieforalle.dk</a></p><p>
USA-rejsemesse: 1. marts på Docken i København. Entré: 25 kroner.
</p><p><a class=" bl-elem" target="_blank" href="http://www.fdm-travel.dk/usa-rejsemesse">www.fdm-travel.dk/usa-rejsemesse</a></p><p>
Rejsemessen for kvalitetsrejser: 17.-18. oktober i Øksnehallen, København. 
Entré voksne: 100 kroner. Børn 2-12 år: 50 kroner.
</p><p class=" bl-elem"><a class=" bl-elem" target="_blank" href="http://www.vagabond.info">www.vagabond.info</a></p>
</div>
</div><p>
Rejsemessen ’Ferie for Alle’ i Herning er gået i sort – med det nye 
oplevelsesunivers ’In the Dark’ i Hal B, hvor lyset er dæmpet fra næste 
fredag til søndag. 
</p><p>
»’Ferie for alle in the dark’ er et oplevelsesunivers, hvor vi skaber en 
aftenstemning. Temaet er aften, som jo også er en del af ferien, og i hallen 
bor der campister, der er fiskeri, en strand, og årets partnerland, 
Tyskland, har etableret et tysk julemarked«, fortæller projektchef Anders 
Ladefoged Mortensen fra Messecenter Herning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2494685/koebenhavn-faar-ny-rejsemesse/">København får ny rejsemesse</a></p><p>
’Ferie for Alle’ har udviklet sig til Skandinaviens største feriemesse med fem 
forskellige temaområder: Danmark, camping, dansk golfshow, udeliv og udland. 
Sidste år satte messen rekord med 1.088 udstillere, og ifølge projektchefen 
ender dette års tal omkring 1.100. Han forventer, at antallet af besøgende 
også i år vil ligge omkring 65.000. 
</p><p>
København har haft svært ved at trække besøgende og udstillere til 
rejsemesser, men mange provinsboere har gjort det til en tradition at tage 
til feriemessen i Herning. De kommer ikke alene for at samle brochurer, 
kuglepenne og flødekarameller, men også for at gøre en god handel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2535551/10-nye-og-fascinerende-rejseoplevelser-i-2015/">10 nye og fascinerende 
rejseoplevelser i 2015</a></p><p>
Det har lokket ikke færre end 11 af 13 charterbureauer i organisationen RID 
(Rejsearrangører i Danmark) til Herning. Det kan skyldes, at internettet og 
sidste års fine sommer har gjort dem ekstra sultne, men Anders Ladefoged 
Mortensen er overbevist om, at også en anden faktor spiller ind: 
</p><p>
»De fleste har selskaber har efterhånden lukket deres kontorer, så messen er 
det sted, hvor bureauer og publikum kan møde hinanden. Desuden er messen et 
super udstillingsvindue for firmaerne, og de vil virkelig gerne præsentere 
deres produkter offline«. 
</p><h3>
Drømmen om Amerika 
</h3><p>
I hovedstaden satses der mere på temamesser, og FDM travel åbner 1. marts 
dørene vestpå til USA på Docken i København. 
</p><p>
Produkt- og indkøbschef Jesper Ewald siger, at der er flere årsager til, at 
FDM satser på USA. For det første mener bureauet ikke, at de eksisterende 
rejsemesser dækker behovet for information om USA. På USA-rejsemessen er der 
repræsentanter fra stort set alle amerikanske destinationer lige fra Real 
America med South og North Dakota til ikke færre end ni turistorganisationer 
fra Florida. For det andet er USA danskernes foretrukne destination, og FDM 
travel har en naturlig interesse i bilernes land. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2445775/lonely-planet-10-lande-du-skal-besoege-i-2015/">Lonely Planet: 10 lande du 
skal besøge i 2015</a></p><p>
»De fleste flyver til USA og kører rundt i bil på egen hånd. Man kan også tage 
huset på taget og køre rundt i et motorhome eller køre på motorcykel. Og så 
er der selvfølgelig også dem, som tager på rundrejse i sikre rammer med 
dansk rejseleder. Storbyferien tiltrækker også mange, akkurat som 
afslapningsferien især i Florida«, siger Ewald. 
</p><p class=" bl-elem">
På USA-rejsemessen var der sidste år 22 udstillere og 1.800 gæster. I år er 
der 31 udstillere, og Jesper Ewald forventer omkring 3.000 besøgende. 
</p>	
</div>
</div></body></html>
