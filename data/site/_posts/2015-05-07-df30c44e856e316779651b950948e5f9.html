---
layout:     post
title: 	    "Småkagekonflikt udsætter udtagelse til badminton-VM"
post_author:	    
post_date:	    Thu, 07 May 2015 06:41:34 +0200
post_site:	    politiken.dk 
post_link:	    http://politiken.dk/sport/ECE2658447/smaakagekonflikt-udsaetter-udtagelse-til-badminton-vm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tirsdag skulle Badminton Danmark have udtaget det landshold, der skal kæmpe 
for de rød-hvide farver ved det individuelle VM til august. Men det har 
forbundet nu udskudt til næste uge på grund af den såkaldte småkagekonflikt 
med fem af landets bedste ketsjerkæmpere – doubleprofilerne Mathias Boe, 
Carsten Mogensen, Joachim Fischer, Christinna Pedersen og Kamilla Rytter 
Juhl, som er bandlyst fra landsholdet.
</p><p><b class="ext-link">LÆS OGSÅ</b><a class="embeddedlink">Reservedoublen: Vi ved godt, 
at vi ikke har det samme niveau</a></p><p>
Landstræner Lars Uhre bekræfter, at han venter med at sætte navn på de 
udvalgte spillere, fordi Badminton Danmark lige nu ligger i forhandlinger 
med de udelukkede stjerner og håber på at nå frem til en løsning, der gør 
det muligt at stille med det bedst mulige hold ved VM. 
</p><p>
Netop sommerens stævne i Jakarta er meget vigtigt i forhold til 
OL-kvalifikationen, da der er mange ranglistepoint på spil. Derfor vil 
forbundet yderst gerne have de bedste spillere med. De fem udelukkede 
profiler har allerede misset VM for hold, Sudirman Cup, som et stærkt 
decimeret nationalmandskab i dag rejser af sted til med reducerede 
forventninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2654177/trods-smaakagekonflikt-dif-udtager-badmintonduo/">Trods småkagekonflikt: DIF 
udtager badmintonduo</a></p><p>
Politiken har forsøgt at få en kommentar fra Badminton Danmarks sportschef, 
Finn Trærup-Hansen, og formand René Toft, men de ønsker ikke at udtale sig, 
så længe forhandlingerne pågår. 
</p><p>
»Vi snakker med dem, men er ikke kommet til nogen løsning. Det må gå den gang, 
det nu skal gå, og tage den tid, det nu må tage«, har Finn Trærup-Hansen 
sagt til Ritzaus Bureau tidligere på ugen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2644065/badminton-folket-haelder-kaffe-paa-smaakagekonflikten/">Badminton-folket hælder kaffe 
på småkagekonflikten</a></p><p>
Dog erfarer Politiken, at der er små fremskridt, og at det blandt andet er 
derfor, forbundet har udsat udtagelsen af landsholdet. Men der er stadig en 
stram deadline for parterne i småkagekonflikten, da Det Internationale 
Badmintonforbund (BWF) senest om en uge, på torsdag, skal vide, om de 
kvalificerede spillere – deriblandt de fem udelukkede danskere – kommer til 
det individuelle VM i Jakarta. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2639181/fyrede-ketsjerprofiler-reagerede-for-sent/">Fyrede ketsjerprofiler 
reagerede for sent</a></p><p>
Og der er angiveligt stadig store knaster, før parterne er enige. For 
Badminton Danmark forhandler Finn Trærup-Hansen med de fem udelukkede 
spillere, mens Henrik Parkhøi fra Skovshoved Badminton fungerer som en slags 
mægler.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2637527/fyrede-badmintonstjerner-var-selv-med-til-at-udforme-den-aftale-de-har-brudt/">Fyrede badmintonstjerner var 
selv med til at udforme den aftale, de har brudt</a></p><p>
I grove træk bunder konflikten i, at Badminton Danmark har indgået en 
partneraftale med småkageproducent Danisa, som er direkte konkurrent til 
double-stjernernes individuelle sponsor, Kjeldsen Cookies. Samtidig har 
profilerne i kontrakten med Kjeldsen Cookies skrevet under på, at de aldrig 
må reklamere for konkurrerende firmaer som Danisa – selv om den slags 
konkurrenceklausul er i strid med den kollektive aftale, spillerne har 
indgået med Badminton Danmark. Og da ingen af parterne har ønsket at give 
sig, er småkagesagen endt i hårdknude.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636892/fyrede-badmintonstjerner--havde-opgivet-hold-vm/">Fyrede badmintonstjerner 
havde opgivet hold-VM</a></p><p>
I løbet af konflikten har især spillerne åbent kritiseret forbundet. Formand 
René Toft har »dolket« dem i ryggen, de føler sig »dårligt behandlet«, og de 
er »pengegriske« i Badminton Danmark, har det lydt. Politiken forsøgte i går 
uden held at få en kommentar fra Carsten Mogensen og Mathias Boe, der har 
været ude med nogle af de mest spidse kommentarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636702/smaakagekonflikt-faar-forbund-til-at-saenke-vm-maalsaetning/">Småkagekonflikt får forbund 
til at sænke VM-målsætning</a></p><p>
Men den slags offentlige angreb kan vanskeliggøre forhandlingerne. Det 
vurderer arbejdsmarkedsforsker Jesper Due, professor emeritus ved 
Forskningscenter for Arbejdsmarkeds- og Organisationsstudier under 
Københavns Universitet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636409/traeneres-dobbeltrolle-i-smaakagesagen-vaekker-mistillid-blandt-stjernespillere/">Træneres dobbeltrolle i 
småkagesagen vækker mistillid blandt stjernespillere</a></p><p class=" bl-elem">
»Jo mere den ene part eller begge forhandler ud ad vinduet – står på ølkassen 
og råber – des mindre sandsynlighed er der for at nå frem til en løsning. 
Når man skal frem til de afgørende bolde, gælder det altså om at holde kæft, 
indtil man er nået frem til et fælles resultat«, siger han.
</p>	
</div>

</div></body></html>
