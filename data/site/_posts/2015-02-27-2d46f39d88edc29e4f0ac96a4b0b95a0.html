---
layout:     post
title: 	    "40 SAS-fly er aflyst på grund af stewardesse-strejke"
post_author:	    
post_date:	    Fri, 27 Feb 2015 21:27:23 +0100
post_site:	    politiken.dk 
post_link:	    http://politiken.dk/rejser/ECE2567556/40-sas-fly-er-aflyst-paa-grund-af-stewardesse-strejke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Antallet af aflysninger hos SAS på grund af arbejdsnedlæggelse blandt 
kabinepersonalet er oppe på mere end 40 fly, oplyser SAS. 
</p><p>
Flere hundrede passagerer er berørt af strejken, vurderer pressechef i SAS 
Trine Kromann-Mikkelsen. 
</p><p>
Af lufthavnens hjemmeside fremgår det, at det blandt andet er SAS-afgange fra 
København til London, Frankfurt, Stavanger og Aarhus, der er aflyst. 
Samtidig kan SAS gennemføre flere flyafgange på trods af strejken. 
</p><h3>
Berører ikke alle afgange 
</h3><p>
Passagerer, der bliver berørt af arbejdsnedlæggelsen, vil få besked direkte 
fra SAS per SMS, oplyser Trine Kromann-Mikkelsen 
</p><p>
»Da det ikke er alle afgange, der er berørt, er det smart for os at 
kommunikere direkte med kunderne«, siger hun. 
</p><p>
Arbejdsnedlæggelsen bunder i de ansattes utilfredshed med forløbet omkring 147 
kabinepersonalers overflyttelse til det nye datterselskab Cimber. 
</p><h3>
Ansættes i Cimber 
</h3><p>
Personalet er fra 1. marts ansat i Cimber i stedet for i SAS, men SAS og 
fagforeningen er ikke blevet enige om vilkårene for de ansatte endnu. 
</p><p>
Flypassagerer med SAS-billet til en afgang i næste uge skal dog ikke være 
bekymrede, mener Trine Kromann-Mikkelsen. 
</p><p>
»Arbejdsnedlæggelserne her er overenskomststridige. De er ikke varslede, og vi 
forventer, at vores medarbejdere møder op og passer deres arbejde«, siger 
hun. 
</p><p class=" bl-elem">
Efter et møde med CAU's hovedforbund FTF fredag forventede SAS, at 
kabinepersonalet ville vende tilbage til arbejdet 14.30 i eftermiddag, men 
de ansatte fortsætter deres faglige møde, lyder det fra CAU. 
</p>	
</div>
</div></body></html>
