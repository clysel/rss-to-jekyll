---
layout:     post
title: 	    "Strejke-ramt Norwegian henter fly og piloter i udlandet"
post_author:	    
post_date:	    Wed, 04 Mar 2015 06:11:00 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2572507/strejke-ramt-norwegian-henter-fly-og-piloter-i-udlandet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Disse Norwegian-afgange i Danmark er aflyst</h4>
<div class="fakta-body" data-buildingblock="embedded_factboxlink">
<p><b>Fra Københavns Lufthavn i Kastrup:</b></p><ul><li>07:00 til Stockholm</li><li>07:35 til Karup</li><li>07:35 til Aalborg</li><li>08:45 til Stockholm</li><li>09:15 til Oslo</li><li>10:00 til Aalborg</li><li>11:05 til Stockholm</li><li>12:25 til Karup</li><li>13:10 til Stockholm</li><li>14:15 til Aalborg</li><li>15:10 til Karup</li><li>15:30 til Oslo</li><li>16:40 Karup</li><li>17:00 til Oslo</li><li>17:35 til Karup</li><li>17:45 til Aalborg</li><li>18:55 til Aalborg</li><li>19:10 til Oslo</li><li>20:00 til Karup</li><li>20:20 til Aalborg</li><li>21:10 til Aalborg</li><li class=" bl-elem">22:00 til Bergen</li></ul><p><b>Fra Aalborg Lufthavn:</b></p><ul><li>07:25 til København</li><li>08:40 til København</li><li>15:30 til København</li><li>17:45 til København</li><li class=" bl-elem">18:50 til København</li></ul><p><b>Fra Karup Lufthavn:</b></p><p class=" bl-elem"><i class=" bl-elem">Kilder: Norwegian, Københavns Lufthavne, Aalborg Lufthavn og Karup Lufthavn.</i></p>
</div>
</div><p>
Det norske flyselskab Norwegian har besluttet at leje fly og mandskab i 
udlandet for at begrænse skaderne af den pilotstrejke, der i dag slår 
igennem med fuld kraft. Det oplyser selskabet ifølge TV2 Norge. 
</p><p>
»Ja, vi vil leje fly og mandskab i håb om, at vi kan gennemføre en del 
flyvninger i Europa onsdag«, siger informationschef i Norwegian, Lasse 
Sandaker-Nielsen, til TV2 Norge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2572270/norwegian-indstiller-al-flytrafik-i-skandinavien/">Norwegian indstiller al 
flytrafik i Skandinavien </a></p><h3>
Fagforening: Moralsk forkasteligt 
</h3><p>
Fagforeningen Parat, der organiserer piloterne, mener, at Norwegian med sit 
tiltag tager konflikten til et nyt niveau og forventer, at internationale 
fagforeninger nu kommer på banen. 
</p><p>
»Dette er ligeså moralsk forkasteligt og uacceptabelt ude i verden, som det er 
hos os. Jeg håber og tror, at de vil komme og hjælpe os med sympatiaktioner 
og ting, som kan bidrage til at stoppe Norwegian i at gennemføre 
strejkebrud«, siger Hans-Erik Skjæggestad, formand for Parat. 
</p><p><b class="ext-link">LÆS PORTRÆT</b><a class="embeddedlink" href="http://politiken.dk/rejser/nyheder/flyoglufthavne/ECE2023532/ha-ha-ha-moed-norwegians-excentriske-succes-direktoer/">Ha-ha-ha: Mød Norwegians 
excentriske succes-direktør </a></p><p>
I alt ventes 35.000 passagerer at blive ramt af strejken, der gennemføres af 
omkring 700 piloter - heraf omkring 100 danske. 
</p><h3>
Piloter vil ansættes i moderselskab 
</h3><p>
Strejken har fået Norwegian til at aflyse en række indenrigsflyvninger i 
Danmark, Norge og Sverige, mens selskabets afgange mellem de skandinaviske 
hovedstæder også rammes. 
</p><p>
Det er særligt passagerer, som skal til en række europæiske storbyer, 
Norwegian vil sende med de lejede fly. 
</p><p>
»Vi vil gøre alt for at gennemføre programmet som normalt, men vi beder 
kunderne, som skal med fly til udlandet, følge med på vores netsider i det 
tilfælde, at der bliver aflysninger. Noget, vi ikke kan udelukke,« sagde 
Lasse Sandaker-Nielsen i går til NTB. 
</p><p>
Stridens kerne er, hvor i Norwegian-koncernen piloterne skal være ansat. I dag 
er piloterne ansat i forskellige datterselskaber, men kravet fra piloterne 
er at blive ansat i moderselskabet. 
</p><p class=" bl-elem">
Piloterne har truet med at trække Norwegian retten. Her vil de kræve, at de 
får ansættelse i moderselskabet. 
</p>	
</div>
</div></body></html>
