---
layout:     post
title: 	    "Analyse: Terrorpakke giver ingen garanti mod en ny Omar"
post_author:	    
post_date:	    Thu, 19 Feb 2015 23:53:27 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2554967/analyse-terrorpakke-giver-ingen-garanti-mod-en-ny-omar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det mest opsigtsvækkende ved regeringens nye terrorpakke er beløbet: Næsten en 
milliard kroner skal de kommende fire år bruges på terrorbekæmpelsen. Det er 
en ekstrabevilling til området uden sidestykke. 
</p><p>
Men selv om København i weekenden blev ramt af et terrorangreb, er det svært 
at se begrundelsen for, at terrorpakken kommer netop nu. 
</p><p>
Statsminister Helle Thorning-Schmidt (S) sagde ved præsentationen, at de nye 
tiltag også skal ses i lyset af terrorangrebet i Paris og et stigende antal 
danske fremmedkrigere. 
</p><p>
PET udtalte dog både efter terrorangrebet i Paris og angrebet i København, at 
angrebene ikke ændrede på det i forvejen »alvorlige« trusselsniveau mod 
Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er 
regeringens plan mod terror</a></p><h3>
Venter ikke på anbefalinger 
</h3><p>
Efterretningstjenester er dog som bundløse kar; de kan altid bruge flere 
penge, og selv om truslen mod Danmark ikke er ny, er der ingen tvivl om, at 
den er alvorlig, og at weekendens angreb har vist, at det kan gå galt. Man 
kan altid øge sikkerheden. 
</p><p>
Det har regeringen valgt at gøre ved at afsætte 970 millioner kroner til 
primært at styrke politiet, PET og Forsvarets Efterretningstjeneste (FE), 
der reelt fungerer som Danmarks spiontjeneste uden for landets grænser. 
</p><p>
Regeringen nedsatte samtidig et udvalg, som blev lovet i regeringsgrundlaget 
fra 2011, og som skal vurdere den samlede terrorbekæmpelse i Danmark. Men 
regeringen venter ikke på udvalgets anbefalinger. Pakken indeholder 12 
tiltag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2553843/partier-anti-terrorplan-er-kun-en-reaktion-paa-angrebet-i-paris/">Partier: Anti-terrorplan er 
kun en reaktion på angrebet i Paris</a></p><p>
En del af dem handler om at styrke FE, som får tilført 415 millioner kroner. 
</p><p>
Pengene skal bruges til at styrke FE’s mulighed for at indhente og analysere 
oplysninger om terrorplanlægning i udlandet. Det skal blandt andet ske 
gennem investeringer i ny teknologi til at bryde krypteringer. Det giver god 
mening, for terrorister bruger i højere grad kryptering, når de 
kommunikerer, og det kan i værste fald forhindre, at man bliver opmærksom på 
akutte trusler. 
</p><h3>
Overvågning uden retskendelse 
</h3><p>
Mere kontroversielt er det, at regeringen vil give FE lov til at overvåge 
danskere i udlandet. I dag er det PET, som overvåger danske borgere, og hvis 
PET er interesseret i en dansker i udlandet, beder tjenesten FE om at 
indhente oplysninger. 
</p><p>
PET skal have en retskendelse, men det krav vil regeringen ikke stille til FE, 
som i fremtiden vil kunne overvåge danskere i udlandet uden at spørge om lov 
først. I terrorpakken fremgår det, at FE blot skal »orientere« et tilsyn. 
</p><p>
Det er et grundlæggende nybrud i dansk ret, og forslaget møder i dagens avis 
massiv kritik fra førende jurister som Jørn Vestergaard og Eva Smith. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554400/regeringen-vil-tillade-aflytning-uden-retskendelse-i-udlandet/">Regeringen vil tillade 
aflytning uden retskendelse i udlandet</a></p><p>
Det kontroversielle forslag er rettet mod truslen fra de personer, som drager 
i krig i Syrien og Irak. En stor del af dem er allerede vendt hjem til 
Danmark, og PET og det almindelige politi får de næste fire år tilført 
næsten en halv milliard kr. til bl.a. at holde styr på hjemvendte krigere. 
</p><p>
Desuden går 200 millioner kroner til beredskab og overvågning, som skal sikre 
os mod angreb som det, der i weekenden ramte København. Ifølge PET er der 
»nogle hundrede« militante islamister i Danmark, og de nye midler vil give 
PET mulighed for at holde øje med flere af dem. 
</p><h3>
Hvad med de forebyggende tiltag? 
</h3><p>
Det kræver dog op mod 30 årsværk at overvåge en mistænkt 24 timer i døgnet. 
Derfor bliver PET heller ikke fremover i stand til at overvåge alle 
potentielle terrorister. 
</p><p>
Selv i lande, som bruger langt flere penge på overvågning og sikkerhed end 
Danmark, slipper terrorister gennem sikkerhedsnettet. Den nye terrorpakke er 
ingen garanti for, at vi ikke vil komme til at opleve en ny Omar el-Hussein. 
</p><p>
Derfor vil der også være forskere og socialmedarbejdere, som undrer sig over 
fraværet af forebyggende tiltag, som kan forhindre, at folk som el-Hussein 
overhovedet ender som terrorister. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554796/politiformand-savner-praeventivt-politi-i-terrorpakke/">Politiformand savner 
præventivt politi i terrorpakke</a></p><p>
Et initiativ handler om at forebygge radikalisering i fængslerne, og 
regeringen fremhæver, at det ikke er mere end nogle uger siden, at der blev 
vedtaget en ny landsstrategi mod radikalisering. 
</p><p class=" bl-elem">
Den milliard, som er sat af i terrorpakken, skal dog primært bruges på politi 
og efterretningsarbejde. 
</p>	
</div>
</div></body></html>
