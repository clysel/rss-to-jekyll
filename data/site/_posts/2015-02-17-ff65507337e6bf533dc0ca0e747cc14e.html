---
layout:     post
title: 	    "Tre spørgsmål, vi stadig mangler at få svar på"
post_author:	    
post_date:	    Tue, 17 Feb 2015 00:12:54 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2548480/tre-spoergsmaal-vi-stadig-mangler-at-faa-svar-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Hvad lavede gerningsmanden, mens politiet jagtede ham i København? Hvor fik 
han våben fra, og var der nogen, der hjalp ham? 
</p><p>
Efter weekendens attentater er der stadig en del spørgsmål, der står 
ubesvarede hen. Her er tre af dem, der presser sig på. 
</p><h3>
Hvad foretog gerningsmanden sig før, i mellem og efter skudepisoderne? 
</h3><p>
En stor del af den formodede gerningsmands færden i løbet af weekenden er 
fortsat ukendt. 
</p><p>
Der går lige under 10 timer mellem det første angreb på Østerbro og det andet 
angreb i Københavns indre by. Ud af de knap 10 timer har politiet kun udtalt 
sig om, hvad gerningsmanden har foretaget sig i sammenlagt én time. 
</p><p><b class="ext-link">OVERBLIK</b><a class="embeddedlink" href="http://politiken.dk/indland/fokus_danmark/fokus_terror/ECE2547496/overblik-saadan-forloeb-terrorangrebene-i-koebenhavn/">Sådan forløb terrorangrebene i København</a></p><p>
Politiet ved endnu ikke, hvad han foretager sig i timerne op til det første 
attentat, men man arbejder ud fra en teori om, at han er gået fra Nørrebro 
til Østerbro. 
</p><p>
Klokken 15.33 lørdag afgiver han første skud med et automatvåben mod 
deltagerne ved debatarrangementet på Krudttønden, hvorefter han flygter fra 
stedet. Klokken 16.15 ankommer han til Mjølnerparken, klokken 16.37 forlader 
han stedet igen. 
</p><p>
Herefter ved vi ikke, hvad han laver, før han ifølge politiet dukker op på en 
internetcafé på Nørrebrogade mellem klokken 22.00 og 22.25. Hvor han tager 
hen efter besøget på netcafeen er også uklart. 
</p><p>
Omkring klokken 00.45 afgiver han skud ved den jødiske synagoge i Krystalgade, 
hvorefter han flygter fra stedet. 
</p><p>
Herefter får politiet først kontakt til manden igen, da han dukker op på 
Svanevej på Nørrebro. Efter anråb skyder den formodede gerningsmand mod 
politiet, der besvarer ilden og dræber ham. Hvad han har lavet i 
mellemtiden, har politiet ikke udtalt sig om. 
</p><h3>
Hvilke våben brugte gerningsmanden, og hvordan var han kommet i besiddelse af 
dem? 
</h3><p>
Ved søgning i området omkring Mjølnerparken og Svanevej har politiet fundet et 
automatvåben, der kan svare til det, som gerningsmanden anvendte ved 
Krudttønden. 
</p><p>
Ifølge specialanklager Stig Fleischer, der deltog i et grundlovsforhør 
tidligere i dag, hvor to mænd blev sigtet for medvirken til angrebene, var 
det et gevær af typen M95, som gerningsmanden skød med ved Krudttønden, 
skriver <a class=" bl-elem" href="http://www.dr.dk/Nyheder/Indland/2015/02/16/144551.htm" target="_blank">dr.dk.</a></p><p>
Hvordan gerningsmanden har fået adgang til våbenet er endnu uvist, men i dag 
blev to mænd på 19 og 22 år varetægtsfængslet i 10 dage. De sigtes for at 
have hjulpet Omar Abdel Hamid El-Hussein med at skaffe våben af vejen og for 
at hjælpe med at gemme den formodede gerningsmand på et - endnu ukendt - 
tilflugtssted. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548811/to-maend-faengsles-for-mulig-medvirken-til-terrorattentater/">To mænd fængsles for mulig 
medvirken til terrorattentater </a></p><p>
Ved skudepisoden ved synagogen var Omar Abdel Hamid El-Hussein i besiddelse af 
to pistoler. Dem havde han på sig, da politiet dræbte ham. 
</p><h3>
Samarbejdede gerningsmanden med andre? 
</h3><p>
Ifølge flere kilder har politiet haft anholdt i alt fem personer i forbindelse 
med efterforskningen af sagen, men dette er ikke bekræftet. De to sigtede, 
der i dag blev varetægtsfængslet, blev begge anholdt i går søndag, den ene 
klokken 8.14 og den anden 14.50. 
</p><p>
Hvem de to mænd er, ved vi ikke, da dagens grundlovsforhør foregik bag lukkede 
døre. 
</p><p>
Politiet har tidligere flere gange sagt, at man mener, den formodede 
gerningsmand arbejdede alene. Statsminister Helle Thorning-Schmidt har på et 
internationalt pressemøde i dag også givet udtryk for, at der ikke er noget, 
der tyder på, at han skulle være en del af en terrorcelle. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2549069/thorning-intet-tyder-paa-at-gerningsmand-var-en-del-af-en-terrorcelle/">Thorning: Intet tyder på, at 
gerningsmand var en del af en terrorcelle</a></p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00913/krystalgade-krudtt__913620a.gif" alt="" border="0"/></span></p>	
</div>
</div></body></html>
