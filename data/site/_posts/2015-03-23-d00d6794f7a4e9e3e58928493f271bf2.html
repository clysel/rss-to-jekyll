---
layout:     post
title: 	    "Ny elbil kommer selv, når man kalder"
post_author:	    
post_date:	    Mon, 23 Mar 2015 17:19:28 +0100
post_site:	    politiken.dk 
post_link:	    http://politiken.dk/forbrugogliv/biler/ECE2595531/ny-elbil-kommer-selv-naar-man-kalder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Forbedringer af Tesla S</h4>
<div class="fakta-body" data-buildingblock="embedded_factboxlink">
<p>
Disse nye funktioner kan hentes i opdateringer til biler, der er bygget efter 
september 2014. En del af opdateringer er allerede udført: 
</p><p><b>September 2014:<br/></b>Trafik-opmærksom navigation, der kan finde ruter uden om den værste 
trafik. 
</p><p>
Affjedring, der indstiller sig selv efter forholdene. 
</p><p><b>Januar 2015:<br/></b>Adaptiv fartpilot, der tilpasser kørestilen efter den forankørende. 
</p><p>
Kollisionsadvarsel, hvor bilen advarer om forestående kollision. 
</p><p>
Automatisk nedblænding fra langt til kort lys, når der er modkørende trafik. 
</p><p><b>Forår 2015:<br/></b>Automatisk nedbremsning.
</p><p>
Advarsel om objekter i blinde vinkler.
</p><p>
Brugerdefineret adgang, hvor ejeren blandt andet kan begrænse låners adgang 
til bilen. 
</p><p>
Øget tophastighed.
</p><p class=" bl-elem"/>
</div>
</div><p>
Et tryk på en knap, og så kommer Teslas elbil lydigt kørende hen til sin ejer. 
Helt alene og uden en person bag rattet. 
</p><p>
Dermed tager Tesla et stort skridt mod den selvkørende bil, men i første 
omgang skal funktionen kun bruges på privat grund. Her kan Tesla-bilen 
f.eks. selv kan køre ud af en garage og hen til ejeren. Også i mørke, 
oplyser Tesla. 
</p><p>
Tilkaldefunktionen styres via en app på smartphone. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/ECE2531506/nu-lader-teslas-elbiler-paa-dieselvej/">Nu lader Teslas elbiler på 
Dieselvej </a></p><p>
Det bliver gratis for Tesla-ejerne at få en selvkørende bil. Dog kun for ejere 
af biler, der er bygget efter september 2014. 
</p><h3>
Al hardware er på plads 
</h3><p>
Disse biler har nemlig den nødvendige hardware i form af kamera, sensorer 
m.m., og den selvkørende funktion kommer til at fungere, når Tesla udsender 
en gratis opdatering af bilens software i løbet af et par måneder. 
</p><p>
De første årgange af Tesla S bygget fra 2012 og et par år frem er ikke 
omfattet af opdateringerne. 
</p><p>
Det er ikke tanken, at en Tesla skal køre førerløst i trafikken, selv om den 
faktisk er i stand til det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2429618/ny-tesla-faar-brugt-salget-til-at-eksplodere/">Ny Tesla får brugt-salget til 
at eksplodere</a></p><p>
Tesla har sendt selvkørende biler ud på en rute fra Seattle til Los Angeles i 
USA, og bilerne klarede turen uden at påkøre noget undervejs. Bilens 
sensorer opfangede langt de fleste forhindringer undervejs, så chaufføren 
bag rattet skulle kun gribe ind ganske få gange, oplyser Teslas 
hovedkvarter. 
</p><p>
Teslas danske kommunikationschef Esben Pedersen supplerer: 
</p><p>
»En selvkørende bil er dog ikke Teslas mål. Vores Autopilot-funktioner er en 
hjælp til chaufføren, som øger sikkerheden ved eksempelvis at advare/gribe 
ind, før ulykken sker«. 
</p><h3>
Lov åbner for selvkørende biler 
</h3><p>
Den amerikanske stat Nevada er et af de få steder i verden, hvor selvkørende 
biler er tilladt. Derfor har bl.a. it-giganten Google testet biler i Nevada. 
Også Mercedes og Audi har haft selvkørende biler ude i trafikken, både i USA 
og i Tyskland. 
</p><p>
En FN-konvention fra 1968 om trafikforhold har hidtil forbudt denne form for 
selvkørende biler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2296091/frank-jensens-elektriske-borgmesterkontor-rykker-frem-i-trafikken/">Frank Jensens elektriske 
borgmesterkontor rykker frem i trafikken</a></p><p>
Det skyldes denne passus: »Føreren skal til enhver tid kunne kontrollere sit 
køretøj«. 
</p><p>
Men her i starten af 2015 er konventionen ændret, skriver Reuters. Og derfor 
lyder det nu: »Bilen kan være selvkørende, hvis systemet kan afbrydes af 
føreren«. 
</p><p>
De 72-lande, herunder Danmark, som konventionen omfatter, skal godkende 
ændringerne, inden de kan træde i kraft i de enkelte lande, skriver Reuters. 
</p><h3>
Mange flere forbedringer på vej 
</h3><p>
Denne ændring af Teslaens software, som kan gøre den selvkørende, er blot én 
af masse ændringer og udstyrsforbedringer, ejerne får, når bilen opdaterer 
sig selv. Det foregår over nettet og kræver altså ikke værkstedsbesøg. (Se 
også faktaboksen). 
</p><p>
Når Tesla-ejeren stiller sin bil fra sig til natten, kan det ske, at det er en 
stærkt forbedret bil, han vågner op til næste morgen. Bilen er nemlig 
konstant opkoblet til nettet, men ejeren skal dog sige o.k. til 
opdateringer, inden de bliver udført. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2341078/supersikker-tesla-mangler-banalt-sikkerhedsudstyr/">Supersikker Tesla mangler 
banalt sikkerhedsudstyr</a></p><p>
Opdateringerne kan give f.eks. være en avanceret fartpilot, der selv sørger 
for at holde afstand bil biler foran. 
</p><p>
Eller en alarm, der bipper op, hvis der befinder sig biler i førerens blinde 
vinkel. Eller en automatisk nødbremse, der selv sørger for at standse bilen, 
hvis føreren overser en anden holdende bil forude. 
</p><h3>
Forbedringer for måske 50.000 kroner 
</h3><p>
Disse forbedringer er gratis for Tesla-ejeren. Til andre biler kan disse ting 
til sammen koste 50.000 kroner, hvis de da overhovedet kan leveres. Desuden 
er det noget, der ikke efterfølgende kan bygges ind i normale biler. 
</p><p class=" bl-elem">
I de to første måneder af 2015 er der solgt 39 nye Tesla S herhjemme. En del 
kunder venter utvivlsomt på nyeste version, der har firehjulstræk og 707 
hestekræfter. Den skulle komme til Danmark i løbet af et par måneder. 
</p>	
</div>
</div></body></html>
