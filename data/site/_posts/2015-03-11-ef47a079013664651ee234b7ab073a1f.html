---
layout:     post
title: 	    "Statens Serum Institut afblæser mæslingealarm"
post_author:	    
post_date:	    Wed, 11 Mar 2015 13:16:23 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2582717/statens-serum-institut-afblaeser-maeslingealarm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Så mange er beskyttede mod mæslinger</h4>
<div class="fakta-body" data-buildingblock="embedded_factboxlink">
<ul><li class=" bl-elem">MFR-vaccination mod mæslinger, fåresyge og røde hunde, blev indført 
i børneprogrammet 1. januar 1987. Derfor har de fleste unge voksne 
op til ca. 28-års-alderen fået mindst én MFR-vaccine. </li></ul><ul><li class=" bl-elem">Samtidig var der fortsat mange tilfælde af mæslinger i Danmark i 
perioden 1975-1987. </li></ul><ul><li class=" bl-elem">De fleste yngre voksne op til 40-års-alderen vil derfor være immune 
mod mæslinger, dog formodes op til ca. 10 procent af hver årgang 
født siden 1987 at være ubeskyttede. </li></ul><ul><li class=" bl-elem">Et midlertidigt tilbud om gratis MFR-vaccination til denne aldersgruppe i 2012 medførte 
kun ca. 2000 ny-vaccinerede. </li></ul><ul><li class=" bl-elem">Ikke-immune voksne i denne aldersgruppe bør MFR-vaccineres, og særligt 
inden rejse til områder med cirkulation af mæslinger. Men kan 
dog regne med, at alle over 40-års-alderen har haft mæslinger, 
og der er ikke nogen generel anbefaling om MFR-vaccination af denne 
aldersgruppe ved rejse til områder med udbrud af mæslinger. </li></ul><ul><li class=" bl-elem">Ved konkret viden om manglende immunitet mod mæslinger, kan man dog godt vaccinere 
personer over 40 år, og der er principielt ikke nogen øvre aldersgrænse 
for MFR-vaccination. </li></ul><ul><li class=" bl-elem">For alle voksne gælder, at hvis man ikke tidligere er MFR-vaccineret 
eller har haft sygdommen, kan man MFR-vaccineres, men der er p.t. ingen 
offentlig betaling af vaccinen. </li></ul><ul><li class=" bl-elem">Kvinder i den fødedygtige alder har dog tilbud om gratis vaccination mod røde 
hunde, hvis de ikke er immune. Tilbuddet gives i form af MFR-vaccine. </li></ul><ul><li class=" bl-elem">Det er usædvanligt med alvorlige bivirkninger efter MFR-vaccination, og 
disse optræder alle mange gange sjældnere (100-1.000 gange) 
end de komplikationer, der ses efter mæslingesygdom </li></ul><p class=" bl-elem"><i class=" bl-elem">Kilde: Statens Serum Institut</i></p>
</div>
</div><p>
Danmark er heldigvis ikke ramt af en mæslingeepidemi. 
</p><p>
For nogle uger siden blev to små børn i hovedstadsområdet diagnosticeret med 
en af de mest smitsomme sygdomme, mæslinger. 
</p><p>
Det gav offentlig debat om de mange forældre, der ikke får deres børn 
mæslingevaccineret. Og det førte til, at de danske myndigheder frygtede, at 
en egentlig mæslingeepidemi var forestående. 
</p><p>
Heldigvis kan både borgere og myndigheder ånde lettet op. Der er ikke flere 
diagnosticeret med mæslinger de seneste 18 dage, som er den tid, der skal 
gå, før myndighederne kan fastslå, at smitten er kommet under kontrol. 
</p><p>
»Vi passerede det tidspunkt i går, hvor flere skulle være smittede, før at man 
kan tale om en egentlig epidemi. Der burde derfor ikke komme flere tilfælde 
fra det aktuelle danske udbrud. Så det er vi glade for«, siger Peter H. S. 
Andersen, afdelingslæge på Afdeling for Infektionsepidemiologi på Statens 
Serum Institut. 
</p><p>
»Det tyder på, at den store indsats, man gjorde på de københavnske hospitaler 
har båret frugt. De opsøgte og gav antistoffer til de ikke-vaccinerede børn, 
der havde opholdt sig i samme lokaler eller sammen med de to smittede. Det 
var en stor indsats, men nødvendig. Vi er overbeviste om, at det er en 
medvirkende årsag til, at spredningen ikke er fortsat«, siger han. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2560861/myndighederne-holder-vejret-stoerre-maeslingeepidemi-kan-vaere-paa-trapperne/">Myndighederne holder vejret: 
Større mæslingeepidemi kan være på trapperne </a></p><p>
De senere dage har mere end halvdelen af alle henvendelser til 
seruminstituttets rådgivningstelefon handlet om mæslingevaccination. 
</p><p>
Årsagen er blandt andet, at der fortsat i området omkring Berlin er et stort 
mæslingeudbrud, så der hver uge kommer flere nye smittede til. Aktuelt er 
langt over 700 tyskere smittede med børnesygdommen, og et lille barn døde 
som følge af mæslinger tidligere på året. 
</p><p>
»Vi følger det store udbrud i Berlin tæt. Vi kan konstatere, at der fortsat er 
aktiv smittespredning i Berlin-området, så udbruddet er langt fra overstået. 
Det fortsætter og er ikke under kontrol«, siger Peter H. S. Andersen. 
</p><h3>
Pas på ved rejser til Berlin
</h3><p>
Statens Serum Institut fortæller, at mange borgere, der skal til Berlin på 
ferie eller deltage i et halvmaraton om nogle uger, ringer og spørger deres 
læge, hvorvidt de skal lade sig vaccinere. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2572012/173-mulige-bivirkninger-fra-mere-end-800000-maeslingevaccinerede/">173 mulige bivirkninger fra 
mere end 800.000 mæslingevaccinerede</a></p><p>
Svaret er, at ikke-vaccinerede unge under 40 år, bør få vaccinen, hvis de ikke 
har haft mæslinger. Ældre danskere, der som barn havde mæslinger, er immune, 
så de behøves ikke. 
</p><p class=" bl-elem">
»Budskabet fra os er, at man bør være vaccineret, uanset om man er barn eller 
voksen, hvis man ikke havde mæslinger som barn. Og er man en af dem, der 
skal til Berlin den kommende til, bør man skynde sig at få vaccinen. Der er 
en anslagstid på 10-14 dage, før vaccinen virker fuldt ud, så det nytter 
ikke noget, at få den dagen før. Hvis man ikke kan nå dette, er det dog 
stadig bedre at blive vaccineret end slet ikke«. 
</p>	
</div>
</div></body></html>
