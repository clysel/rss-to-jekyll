---
layout:     post
title: 	    "Lenovo skruer helt ned for præinstalleret software på Windows 10 pc’ere"
post_author:	    Martin Bernth
post_date:	    Tue, 03 Mar 2015 07:34:16 +0000
post_site:	    www.version2.dk 
post_link:	    http://www.version2.dk/artikel/lenovo-skruer-helt-ned-praeinstalleret-software-paa-windows-10-pcere-90990?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Efter 14 dage i strid mediemodvind oven på Superfish-skandalen lover den kinesiske pc-producent Lenovo nu at skrue kraftigt ned for præinstallerede programmer i fremtidige produkter.</p>

<p>I de kommende Windows 10-maskiner vil der <a href="http://news.lenovo.com/article_display.cfm?article_id=1934">ifølge en pressemeddelelse</a> således kun være plads til operativsystemet samt ‘relevant software’ og prorgrammer, der understøtter særlig hardware, som eksempelvis et 3D-kamera.</p>

<p>For to uger siden kom det frem, at firmaet sendte nye computere afsted til sine kunder med programmet ‘Superfish’ præinstalleret. Softwaren var såkaldt ‘adware’, der havde som formål at analysere indholdet på brugerens skærm og vise relevante reklamer.</p>

<p>Men softwaren indeholdt også et selvunderskrevet rodcertifikat, hvilket gjorde det i stand til også at ‘lytte med’ på sikre forbindelser. Sikkerhedsksperter har blandt andet kunnet påvise, at softwaren kunne bruges til såkaldte man-in-the-middle-angreb.</p>

<p>Lenovo har siden offentliggjort software, der kan fjerne de uønskede program og oven i løfterne om mindre ‘adware’ og ‘bloatware’ uddeler firmaet også et seks måneders forudbetalt abonnement på McAfees LiveSafe-tjeneste til berørte kunder.</p>
  </section></div></body></html>
