---
layout:     post
title: 	    "Løkke åbner for justeringer af dagpengereform"
post_author:	    
post_date:	    Fri, 17 Apr 2015 23:19:31 +0200
post_site:	    politiken.dk 
post_link:	    http://politiken.dk/indland/politik/ECE2633251/loekke-aabner-for-justeringer-af-dagpengereform/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Venstres formand, Lars Løkke Rasmussen, nuancerer nu, hvordan en kommende 
dagpengereform kan lempes, hvis det står til Venstre.
</p><p>
I DR's talkshow 'Vi ses hos Clement' åbner partilederen op for at lempe på 
dagpengereformen, så korte job kan tælle med i dagpengeregnestykket.
</p><p>
»Der er behov for at se på, måske sådan som LO lægger op til, om man gjorde 
det mere attraktivt for folk også at tage kortere job. Men så er det til 
gengæld ikke to års dagpenge, så er det kortere tids dagpenge«, siger Lars 
Løkke Rasmussen.
</p><p>
Han understreger i udsendelsen, at Venstre gerne vil kigge på at ændre 
dagpengereformen, selvom partiet selv var med til at indføre den.
</p><p>
»Fordi vi har lavet den her dagpengereform, så er det jo ikke det samme som, 
at det er mejslet i granit, og det er os, der har opfundet det og derfor kan 
ingenting laves om«.
</p><h3>
Vil ikke pille ved genoptjeningskravet
</h3><p>
Det er ikke første gang, Lars Løkke Rasmussen udtaler, at dagpengereformen »ikke 
er mejslet i granit«, men det er første gang, at partiet taler om at 
lade eksempelvis sæsonarbejde udløse dagpenge.
</p><p>
Dog understreger Lars Løkke Rasmussen, at han stadig ikke vil pille ved 
genoptjeningskravet, sådan som Dansk Folkeparti vil.
</p><p>
Lars Løkke Rasmussen udtalelser kommer i slipstrømmen på et udspil fra LO og 
FTF, der har foreslået, at det skal være lettere at genoptjene retten til 
dagpenge eksempelvis ved at lade sæson- eller kortere projektansættelser 
tælle med i regnskabet.
</p><p>
Venstre har tidligere udtalt, at »de kunne se dele af sig selv« i 
fagbevægelsens forslag.
</p><p>
Kort tid forinden dagpengeudmeldingen meddelte LO, at de frigør sig helt fra 
Socialdemokraterne i valgkampen, der kommer senest i september.
</p><p class=" bl-elem">
Venstre understreger dog, at eventuelle dagpengejusteringer først bliver efter 
dagpengekommissionens ventede anbefalinger, der skal falde senest 1. 
september.
</p>	
</div>

</div></body></html>
