---
layout:     post
title: 	    "Nu har kineserne fået smartphones nok"
post_author:	    1471693
post_date:	    Tue, 12 May 2015 09:35:11 +0000
post_site:	    www.version2.dk 
post_link:	    http://www.version2.dk/artikel/det-kinesiske-smartphone-marked-er-maettet-183878
---
<html><body><div><section class="body">
    <p>Selv verdens folkerigeste nation har efterhånden fået nok af smartphones. I hvert fald konkluderer analysehuset IDC i en ny rapport, at Kina er et mættet smartphone-marked. <a href="http://www.reuters.com/article/2015/05/11/us-china-handsets-idUSKBN0NW0PY20150511">Det skriver Reuters.</a></p>

<p>Salgstal fra første kvartal i år viser også, at der ‘kun’ blev solgt 98,8 millioner enheder. Efter seks sammenhængende år med stigninger er det for første gang et fald i forhold til niveauet sidste år på 4,3 procent.</p>



<p>Det er takket være den stigende velstand hos den kinesiske forbruger, at efterspørgslen på smartphones de seneste år er røget i vejret - i 2011 overtog landet titlen fra USA om at være verdens største smartphone-marked.</p>

<p>Det er især kommet den kinesiske smartphone-producent Xiaomi, der på bare fire år er vokset til at være verdens tredjestørste leverandør og have en omsætning på 308 milliarder kroner, til gode.</p>



<p>Uden store chancer for yderligere vækst på det vigtige kinesiske marked vil de store producenter som Apple, Huawei og Xiaomi begynde at se sig om efter nye markeder i Asien.</p>


  </section>

      </div></body></html>
