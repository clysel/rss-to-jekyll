---
layout:     post
title: 	    "Sikkerhedsekspert nægtet adgang til fly efter hacking-joke"
post_author:	    Adam Fribo
post_date:	    Tue, 21 Apr 2015 07:00:39 +0000
post_site:	    www.version2.dk 
post_link:	    http://www.version2.dk/artikel/sikkerhedsekspert-naegtet-adgang-til-fly-efter-hacking-joke-149553?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>En twitter-joke om at hacke et passagerfly fra United Airlines har fået konsekvenser for sikkerhedseksperten Chris Roberts, der beskæftiger sig med den digitale sikkerhed i netop fly. Lørdag blev han således nægtet adgang til et fly, han havde købt billet til hos selskabet.</p>

<p>Det skriver <a href="http://arstechnica.com/security/2015/04/researcher-who-joked-about-hacking-a-jet-plane-barred-from-united-flight/">Ars Technica</a>.</p>

<p>Historien starter onsdag, da Roberts, mens han befandt sig på et United Airlines-fly fra Denver til Syracuse, tweetede en joke, hvori han spurgte sine twitter-følgere, om han skulle begynde at "lege" med flyets systemer.</p>



<p>Da flyet landede, blev han mødt af FBI-agenter, der tilbageholdt ham i fire timer og konfiskerede hans computer, iPad og lagringsenheder.</p>

<p>Lørdag skulle Roberts så igen med et fly fra United Airlines – denne gang til San Francisco, hvor han skal tale ved årets RSA-sikkerhedskonference.</p>

<p>Men gaten blev han afvist af selskabets personale, der oplyste, at han ikke kunne komme ombord på flyet, og at han vil modtage en skriftlig begrundelse inden for to uger.</p>

<p>Roberts nåede dog at booke en afgang hos et andet selskab samme aften, som han fik lov at komme med.</p>


  </section>

  
  
  
  </div></body></html>
