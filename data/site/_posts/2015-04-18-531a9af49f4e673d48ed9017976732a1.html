---
layout:     post
title: 	    "»Rundbold kan nemt blive meget ubehageligt, hvis man ikke kan ramme bolden«"
post_author:	    
post_date:	    Sat, 18 Apr 2015 09:41:39 +0200
post_site:	    politiken.dk 
post_link:	    http://politiken.dk/indland/ECE2633119/rundbold-kan-nemt-blive-meget-ubehageligt-hvis-man-ikke-kan-ramme-bolden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»I skal tænke rundbold«, råber idrætslæreren på en vindblæst boldbane i 
Hillerød: 
</p><p>
»Bare med fem bolde, intet bat, ingen gribere og ingen døde«. 
</p><p>
Eleverne kigger forvirrede på hinanden. På banen ligger fem bolde, en 
amerikansk fodbold, en håndbold, en plasticbold, en volleyball og en lille 
multibold, i hver sin ring på græsset. 
</p><p>
»Når jeg siger 1, 2, 3, så sparker I, kaster, nikker eller puster bolden ud«, 
siger idrætslærer Morten Madsen på Hillerødsholmskolen og uddyber, at der 
ikke findes gribere: 
</p><p>
»Det gør ikke noget, hvis bolden bliver grebet. Man kan aldrig dø i det her 
spil«. 
</p><h3>
Alle skal kunne bidrage 
</h3><p>
Spillet hedder fembold og er netop ved at blive lanceret som et alternativ til 
rundbold – et mere pædagogisk et af slagsen vel at mærke. For i fembold 
bliver man ikke udstillet, mener idrætskonsulent Kurt Curth, som sammen med 
sin søn har udviklet det alternative spil. Det gør man derimod i rundbold: 
</p><p>
»Rundbold kan nemt blive meget ubehageligt, hvis man ikke kan ramme bolden, og 
hele klassens øjne hviler på en. Dem, der ikke kan ramme, gemmer sig ofte 
bag rækken og håber, det ikke bliver deres tur. Det viser, at vi skal være 
meget bedre til at tilpasse boldspillet til forskellige«, siger han.
</p><div class="art-quote article-box">
<p class="quote"/>
<blockquote>
<p class="quote-txt">
Tanken er, at alle skal kunne bidrage. Selv de dårlige løbere kan skaffe point, 
og alle kan få bolden ud på banen
</p>
<p class="sender">
</p><p class=" bl-elem">Kurt Curth, idrætskonsulent </p> 

</blockquote>
</div><p/><p>
Ligesom i rundbold består fembold af et inde- og udehold, men i stedet for den 
traditionelle bold, man skal ramme med et bat, ligger der fem forskellige 
bolde på jorden. Fem deltagere på indeholdet skal enten ved spark, kast 
eller andre måder få boldene ud på banen, og udeholdet skal derefter få alle 
boldene tilbage på plads. 
</p><p>
Før boldene kommer på plads, løber de fem deltagere til forskellige kegler. De 
kegler, der ligger længst væk, giver flest point, og man vælger selv, hvor 
langt man vil løbe. Hvis man ikke når at røre keglen og løbe tilbage, før 
udeholdet har fået boldene på plads, dør man ikke. Man får bare ingen point. 
</p><p>
»Tanken er, at alle skal kunne bidrage«, siger Kurt Curth om spillet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE1901531/mobning-faar-boern-til-at-droppe-spejder-og-fodbold/">Mobning får børn til at droppe 
spejder og fodbold</a></p><p>
»Selv de dårlige løbere kan skaffe point, og alle kan få bolden ud på banen på 
en eller anden måde. Og så giver de fem deltagere og fem bolde så meget 
aktivitet, at der ikke er tid til at holde øje med, hvor godt den enkelte 
klarer sig«. 
</p><p><b>»Folk bliver ikke så sure«</b></p><p>
I 7. S på Hillerødsholmskolen står fem piger parat til at kaste eller sparke 
bolden ud på banen. Som et kanonskud med forskelligfarvede kugler hopper 
alle boldene ud på banen på én gang, mens pigerne spæner ud til keglerne. 
</p><p>
»Man føler sig ikke så dårlig«, siger Fatma Ahmad på 13 år efterfølgende. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Fembold__P_dagogisk_929262y.jpg" alt="" border="0"/><span class="caption"><span class="f-img-caption">Fotograf: 
</span>Miriam Dalsgaard</span></span></p><p>
13-årige Kirstine Marcher nikker: »Ja, folk bliver ikke så sure, hvis man gør 
noget galt«. 
</p><p><i class=" bl-elem">Bliver de da normalt sure i rundbold?</i></p><p>
»Ja, det sker ret tit. Hvis man ikke er god til rundbold, tror jeg ikke, det 
er særligt sjovt. Det er kun fedt for dem, som kan finde ud af det«, siger 
13-årige Natascha Karlum. 
</p><h3>
Ekspert: Idræt skal inkludere alle 
</h3><p>
Nogle gange udskifter idrætslærer Morten Madsen boldene med en frisbee eller 
en gummistøvle. 
</p><p>
»For der er nok ikke nogen, der har øvet sig i gummistøvlekastning, så her har 
alle en chance«, siger han. 
</p><p>
Og alle 7.-klasses-eleverne rammer da også boldene, og alle løber løbet, men 
det er meget forskelligt, hvor mange point de indhenter. Og det er ikke 
altid lige sjovt, når man er et stort konkurrencemenneske, siger 13-årige 
Mathias Vindal Larsen: 
</p><p>
»På mit hold var det ikke så fedt, fordi mange var skadede. Så de løb kun et 
point hver, og vi endte med at tabe«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Fembold__P_dagogisk_929261y.jpg" alt="" border="0"/><span class="caption"><span class="f-img-caption">Fotograf: 
</span>Miriam Dalsgaard</span></span></p><p>
Mathias Vindal Larsen er mest til rundbolden, fortæller han, fordi han kan slå 
til bolden og løbe stærkt – også selv om hele klassen kigger med. 
</p><p>
»Jeg godt kan lide at slå med et bræt, løbe hurtigt og lave en befrier«, siger 
han. 
</p><p>
Idrætslæreren Morten Madsen erkender, at der i fembold ikke er så meget fokus 
på de dygtige spillere, som der er i rundbold. 
</p><p>
»Men det er jo stadig sådan, at man som individ bidrager forskelligt til 
holdet, og jeg mener, at de gode stadig får lov til at være gode. Forskellen 
er bare, at der ikke er fokus på dem, der klarer sig dårligt«, siger han. 
</p><p>
Og det er essensen i fembold, forklarer Kurt Curth, som har skabt spillet. At 
børn med forskellige talenter får gode oplevelser, når de bevæger sig. 
</p><p>
»Vi skal have inklusionstankegangen ind i idræt, så alle er med og bidrager 
med det, de kan. Jo flere gange eleverne får succesoplevelser, jo mere lyst 
har de også til at bevæge sig. I fembold er de garanteret succes«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Fembold__P_dagogisk_929259y.jpg" alt="" border="0"/><span class="caption"><span class="f-img-caption">Fotograf: 
</span>Miriam Dalsgaard</span></span></p><p><i class=" bl-elem">Skal et barn ikke lære at lide nederlag? </i></p><p>
»Man får jo også nederlag, når man taber sammen med sit hold. Det er bare ikke 
kun ens skyld, at man taber, men hele holdets. Alle skal selvfølgelig lære 
at tabe til et bedre hold, og børn skal lære konkurrence, men det er leg, og 
det vigtigste er, at alle kunne være med og synes, det er sjovt«. 
</p><p><i class=" bl-elem">Men er det ikke netop en del af opvæksten, at man finder ud af, hvad man er 
god og knap så god til, og lærer, at verden ikke går under, hvis man ikke 
kan ramme en bold med et bat? </i></p><p>
»Jeg er ikke i tvivl om, at hvis man oplever nederlag hver gang i idrætstimen, 
så mister man lysten – og det går ud over ens selvværd. Der er ingen grund 
til at give alle de nederlag. Et barn har brug for at opleve, at det 
lykkedes nogle gange«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1040641/klarlunds-brevkasse-hvad-med-motionen-naar-jeg-hader-sport/">Klarlunds brevkasse: Hvad med 
motionen, når jeg hader sport?</a></p><p>
Det er lektor, ph.d. og forskningsleder for idrætspædagogik og sportspsykologi 
på Syddansk Universitet, Lars Elbæk, enig i. Især i undervisningen 
forpligter idræt sig til at være mere inkluderende end foreningslivet – men 
netop den skillelinje er ofte ikke til stede, fortæller han. 
</p><p>
»Værdierne fra foreningslivet, som meget bygger på tab-vind-konceptet, bliver 
ofte trukket ind i undervisningen. Det fungerer bare ikke, at de svage 
idrætselever skal sidde på bænken hele timen, når undervisningen er 
offentligt betalt«, siger han. 
</p><p>
Det kan være en udfordring for de idrætslærere, der kommer fra foreningslivet 
og dyrker vinderkulturen og skal lave en undervisning med en anden tankegang 
end den, de kommer fra. Det handler om at indse, at idrætten er meget andet 
end konkurrencen, siger Lars Elbæk. 
</p><p>
»Tab og vind er en meget lille del af idrætsfaget. Grundlæggende handler det 
om kunne bruge sin krop, og her kan en gåtur kan være en positiv oplevelse i 
timen«. 
</p><h3>
Røde ansigter vidner om løbeture 
</h3><p>
»Løb, løb, løb«, hujer holdkammeraterne i kor, når de fem boldskydere løber 
hen til keglerne for at indhente point. 
</p><p>
»Yes«, udbryder en dreng, når alle når tilbage med point. Orange hold har 
vundet, erklærer Morten Madsen, og holdet jubler. På trods af de pædagogiske 
indgreb eksisterer konkurrencen. 
</p><p>
Men er det ikke kedeligt, at man ikke kan dø i spillet, bliver flere af 
børnene spurgt om. De ryster alle på hovedet. 
</p><p>
»Nej, det synes jeg faktisk ikke, for der sker jo hele tiden noget. Det er 
faktisk sjovere på den måde«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Fembold__P_dagogisk_929260y.jpg" alt="" border="0"/><span class="caption"><span class="f-img-caption">Fotograf: 
</span>Miriam Dalsgaard</span></span></p><p>
Og på bare en halv time er der da også stor forskel på de teenagere, som kom 
slentrende ind på boldbanen, og dem, der nu står med vindblæste, 
røde ansigter og gisper efter vejret. Det er tydeligt at se, at de fleste 
har bevæget sig. Det siger 13-årige Mathias Vindal Larsen også, selv om han 
foretrækker rundbold: 
</p><p>
»Det er dejligt, der er fem i gang, så jeg ikke skal vente, som jeg gør i 
rundbold. For jeg kan godt lide, at jeg hele tiden er i gang«. 
</p><p>
For idrætslæreren Morten Madsen er en af de helt store gevinster ved fembold, 
at det er en aktivitet, hvor alle eleverne får løbet. 
</p><p>
»Jeg vil vove at påstå, at klassen var mere aktiv i dag, end de ville have 
været til rundbold. De blev nemmere draget ind i spillet og blev en del af 
det«. 
</p><p><i class=" bl-elem">Betyder det, at du aldrig vil spille rundbold med dine klasser igen?</i></p><p class=" bl-elem">
»Jeg vil hellere spille fembold, men nogle gange spørger eleverne selv efter 
rundbold. Og selvfølgelig skal vi da også spille det. Det er jo et spil, vi 
alle kender«, siger han. 
</p>	
</div>

</div></body></html>
