---
layout:     post
title: 	    "Portræt: Tryllende charmør er klar til opgaven, der kun kan gå galt"
post_author:	    
post_date:	    Sun, 22 Feb 2015 10:03:22 +0100
post_site:	    politiken.dk 
post_link:	    http://politiken.dk/kultur/filmogtv/oscar/ECE2557751/portraet-tryllende-charmoer-er-klar-til-opgaven-der-kun-kan-gaa-galt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Neil Patrick Harris har prøvet lidt af hvert i sit 41-årige liv. Men i aften 
er det første gang, han skal udføre det mest krævende konferencierjob i 
showbusiness. 
</p><p>
Foran ikke bare tv-seere fra hele verden, men også et yderst kræsent 
live-publikum bestående af filmbranchens stjerner og elite skal han udfylde 
den vanskelige rolle som vært for aftenens uddeling af Oscar-statuetter. 
</p><p>
Harris er klar over, hvad han er oppe imod. Som han forleden sagde i et 
interview med Los Angeles Times: 
</p><p>
»Jeg er med på, at det er et ret kolossalt foretagende. På mange måder er det 
en lose-lose-situation. Der er så megen vurdering. Og så høje forventninger. 
Og rundt omkring så mange fester, hvor folk ser Oscar og håber, at tingene 
går galt. Det er faktisk ikke rigtigt et publikum, der håber, at man 
vinder«. 
</p><h3>
DeGeneres satte nye standarder 
</h3><p>
Når en Oscar-uddeling finder sted, sidder publikum i salen i Kodak Theatre i 
Hollywood og foran tv-skærme. 
</p><div class="art-fakta article-box">
<h4 class="">
Blå bog </h4>
<h5>
Neil Patrick Harris </h5>
<div class="fakta-body" data-buildingblock="embedded_factboxlink">
<p><b>Født 15. juni 1973.</b> Skuespiller, tryllekunstner og sanger. 
</p><p><b>Spillede fra 2005 </b>til 20014 rollen som Barney Stinson i komedieserien 
’How I Met Your Mother’. 
</p><p><b>Har derudover </b>bl.a. medvirket i tv-serien 'Doogie Howser' og filmene 
'Starship Troopers' (1997), 'Smølferne' (2011 og 2013) og 'Kvinden der 
forsvandt' (2014). Har haft store roller i musicals på Broadwy. 
</p><p><b>Har været vært </b>ved uddelinger af Tony Awards og Emmy Awards. 
</p><p><b>Modtog i 2014 </b>en Tony i kategorien ’Bedste mandlige hovedrolle i en 
musical’ for titelrollen i ’Hedwig and the Angry Inch’ på Broadway. 
</p><p class=" bl-elem"><b>Gift med </b>skuespilleren David Burtka. Parret har fireårige tvillinger. 
</p>
</div>
</div><p>
I år er opgaven særlig hård, eftersom sidste års vært Ellen DeGeneres bliver 
svær at overtrumfe. I 2014 fik komikeren DeGeneres flere seere til at følge 
Oscar, end det havde været tilfældet i årtier. Og så vakte hun oven i købet 
jubel, da hun tweetede live fra salen og bestilte pizza til det gallaklædte 
publikum.</p><p>
I aften er det 87. gang, Oscar-showet finder sted. Hvad værterne angår, er 
Oscars historie fyldt med store komikere, talkshow-værter og skuespillere, 
der ikke har klaret den rolle godt. 
</p><p>
Jack Lemmon i 1985, David Letterman i 1995, Whoopi Goldberg i 1999 og en duo 
bestående af James Franco og Anne Hathaway i 2011 er nogle eksempler på 
værter, der er gået over i Oscar-historien for det, de gjorde galt. 
</p><h3>
En drøm der går i opyldelse 
</h3><p>
Rygter siger, at Ellen Degeneres var blevet spurgt, om hun ville være vært 
igen i år. Måske havde hun ikke mod på at forsøge at leve op til sin succes 
sidste år. I hvert fald sagde hun nej. Det samme gjorde efter sigende 
komikeren Chris Rock og skuespilleren Julia Louis-Dreyfus. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/guider/ECE2548704/guide-forbered-dig-til-oscar---se-de-nominerede-film/">Guide: Forbered dig til Oscar 
- se de nominerede film</a></p><p>
Da Neil Patrick Harris derefter blev spurgt, var han ikke i tvivl om at give 
sit tilsagn. At blive Oscar-vært er noget af det, han tidligere i interview 
har nævnt som et af sine store ønsker. Når man ser på hans karriere hidtil, 
har 182 centimeter høje Harris med det tilsyneladende kronisk uskyldige og 
ungdommelige udseende da også bedrevet meget, der har gjort ham veltrænet 
til at entre scenen i Kodak Theatre i aften. 
</p><h3>
Den homoseksuelle charlatan 
</h3><p>
Mest kendt er Harris for sin rolle som den velklædte, pigeglade charlatan 
Barney Stinson i tv-serien ’How I Met Your Mother’, der blev produceret 
gennem ni år fra 2005 til 2014. 
</p><p>
I ’How I Met Your Mother’ har Neil Patrick Harris fået afløb for sit talent 
for at trylle. Og så er han til amerikanernes benovelse efter sigende bedre 
end nogen anden skuespiller før ham lykkedes med at agere kvindeforfører, 
selv om han i virkeligheden er en af USA’s berømte homoseksuelle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2556497/oscarens-roede-loeber-straekker-sig-helt-tilbage-til-antikken/">Oscarens røde løber strækker 
sig helt tilbage til antikken</a></p><p>
Kombinationen af rollen som skørtejæger og privatlivet som bøsse var årsag 
til, at han i 2010 havnede på nyhedsmagasinet Times liste over de 100 mest 
indflydelsesrige personer i verden. 
</p><p>
Fire år tidligere valgte han at præcisere sin homoseksualitet i et interview 
med det kulørte amerikanske medie People, hvortil han udtalte: »Det glæder 
mig at afkræfte alle rygter og misforståelser, og jeg er ret stolt af at 
sige, at jeg er en meget tilfreds homoseksuel mand, der lever mit liv fuldt 
og helt. Jeg føler mig heldig ved at arbejde med vidunderlige mennesker i 
den branche, jeg elsker«. 
</p><p>
Også i den sammenhæng opretholdt Harris en høflig fremtoning. For hans 
vedkommende har god etikette, dyre designerjakkesæt, venlige smil og en 
aldeles nydelig sangstemme ikke været hindring for, at han samtidig kan være 
både sjofel og næsvis som komiker. Som Oscar-vært skal han være sjov uden 
decideret at fornærme den store del af publikum, der går hjem fra festen som 
tabere. 
</p><h3>
Opdaget på dramakursus 
</h3><p>
Evnen til at spille andre end sig selv viste han allerede som teenager. Mens 
han voksede op i Albuquerque i New Mexico som søn af to advokater, der havde 
en restaurant, blev hans skuespiltalent opdaget af dramatikeren og 
instruktøren Mark Medoff på et dramakursus. 
</p><div class="art-quote article-box">
<p class="quote"/>
<blockquote>
<p class="quote-txt">
Som Oscar-vært skal han være sjov uden decideret at fornærme den store del af 
publikum, der går hjem fra festen som tabere.
</p>
</blockquote>
</div><p>
I 1988 fik Neil Patrick Harris en rolle i Mark Medoffs film ’Clara’s Heart’, 
og året efter var der premiere på tv-serien ’Doogie Howser, M.D.’, hvori 
Harris spillede titelrollen.</p><p>
Siden fortsatte han med at få roller i både film, tv-film og – fra 1997 – også 
på teatret. Harris’ talent for at synge er blevet brugt i talrige musicals, 
og han har også vakt opmærksomhed med det, når han varmede op til denne 
aftens værtsrolle ved være vært ved andre prisuddelinger. 
</p><h3>
Andre award-shows 
</h3><p>
I 2009, 2011, 2012 og 2013 var det Neil Patrick Harris, der var konferencier 
ved Broadway-teatrenes prisuddeling Tony Awards. Og i både 2009 og 2013 var 
han vært ved den amerikanske tv-industris prisfest Emmy Awards. I begge 
sammenhænge har Neil Patrick Harris åbnet prisuddelinger syngende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/oscar/ECE2552345/oscar-showet-forklaret-til-dig-som-lige-er-landet-paa-jorden/">Oscar-showet forklaret til 
dig, som lige er landet på jorden</a></p><p>
Hans egen favoritvært i Oscar-sammenhæng er Billy Crystal, der tror på, at 
Harris er velvalgt til i aften. Til Los Angeles Times har Crystal sagt 
følgende om Neil Patrick Harris som Oscar-vært: 
</p><p class=" bl-elem">
»Han er klar til det. Hvad jeg elsker ved ham, er, at han er frygtløs, han er 
musikalsk, og han er teatralsk«. 
</p>	
</div>
</div></body></html>
