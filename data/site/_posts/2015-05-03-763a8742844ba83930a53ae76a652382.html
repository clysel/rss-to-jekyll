---
layout:     post
title: 	    "En dansk fantast bliver til træg tegneseriehelt i nydeligt tegnet fortælling"
post_author:	    
post_date:	    Sun, 03 May 2015 18:46:51 +0200
post_site:	    politiken.dk 
post_link:	    http://politiken.dk/kultur/boger/ECE2652600/en-dansk-fantast-bliver-til-traeg-tegneseriehelt-i-nydeligt-tegnet-fortaelling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Skarabæernes konge</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Anne-Caroline Pandolfo (tekst) og Terkel Risbjerg (tegning).
</p><p>
Oversat af Søren Vinterberg. 
</p><p class=" bl-elem">
Forlaget Cobolt, 221 sider.
</p>
</div>
</div><p>
Søren Kierkegaard og H.C. Andersen var store kanoner i 1800-tallets Europa, og 
selv den latinamerikanske digter Rubén Darío hyldede det modernistiske 
fyrtårn <i>Jorge</i> Brandes. 
</p><p>
Færre gør sig måske klart, hvor stort et internationalt navn den danske 
forfatter J.P. Jacobsen var. Hans roman ’Niels Lyhne’ fra 1880 blev et af de 
skelsættende værker, der blev hyldet af utallige forfattere fra Nietzsche 
til Thomas Mann. 
</p><p>
Dette skete, på trods af at J.P. Jacobsens hovedværk mest af alt vakte 
respektfuld forvirring ved udgivelsen. 
</p><p>
Georg Brandes, der havde forventet, at proselytten, kampfællen og den 
darwinistiske pioner Jacobsen skulle slå et slag for den nye tids ideer, fik 
i stedet et træt, desillusioneret suk om handlingslammelse og tilværelsens 
meningsløshed. Skrevet på et dansk så smukt, at det stadig slår gnister. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2643706/stregen-i-selvbiografisk-tegneserie-er-enkel-indtil-det-roerende/">Stregen i selvbiografisk 
tegneserie er enkel indtil det rørende</a></p><p>
Kritikken hyldede Jacobsens sprog, men var ikke begejstret for romanens plot. 
Episoderne hang ikke voldsomt tæt sammen, og som historisk roman virkede 
dens ramme malplaceret, mente man med god grund. 
</p><p>
For ikke at romanens ’dårlige ateister’ skulle blive identificeret med hans 
egen kreds, lod J.P. Jacobsen ’Niels Lyhne’ udspille sig på et tidligere 
tidspunkt i 1800-tallet, der klart nok ikke harmonerede med romanens 
stemning og tematik. 
</p><p>
Men som årene gik, blev den disharmoni relativt ligegyldig. Hvad der stod 
tilbage var et hovedværk i dansk og europæisk litteratur. 
</p><h3>
Fra Niels til Aksel 
</h3><p>
Historien om drømmeren og digteren Niels Lyhne, der har så svært ved at bide 
til bolle i det virkelige liv, blev en milepæl i en dansk kultur, hvor den 
melankolske, handlingslammede fantast både før og efter var en arketype. 
Niels Lyhne, skabt med mange selvbiografiske træk, var en 
handlingslammelsens snarere end handlingens mand. 
</p><p>
Og det er så altså den roman, som den danske tegner Terkel Risbjerg og den 
franske fortæller Anne-Caroline Pandolfo har valgt at parafrasere i 
’Skarabæernes konge’. 
</p><p>
Hovedpersonen hedder Aksel Storm og ikke Niels Lyhne, men trods navnet er 
forskellen til at overskue. Trods sit mere stormfulde navn er Aksel ikke 
meget bedre til at få skabt søgang i samtiden og sus i det modsatte køns 
skørter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2574748/tyrkisk-dansk-livshistore-er-en-milepael-indenfor-tegneserie-genren/">Tyrkisk-dansk livshistore er 
en milepæl indenfor tegneserie-genren</a></p><p>
Niels Lyhne lyder ikke som den mest oplagte hovedperson i en tegneserie. Men 
man kan se valget af skikkelsen som en næsten symbolsk skillelinje mellem 
tegneserie og graphic novel. I tegneserien læser man fra superhelte til 
kække reportere traditionelt om handlingens mænd, mens graphic novels 
hovedpersoner typisk er mere indadvendte og melankolske navlepillere. Som 
bliver overvældet af verden, snarere end de overmander den. 
</p><p>
’Skarabæernes konge’ følger i lange stræk ret nøje ’Niels Lyhne’, mens den 
især hen imod slutningen til tider vælger at gå helt andre veje. ’Niels 
Lyhne’ er en roman, som stråler i kraft af sit sprogs mageløse evne til at 
fremmane virkelighedens detaljer. Det er sprogets iagttagelse snarere end 
handlingen, der får romanen til at leve. 
</p><p>
Uden Jacobsens prosa bliver det op til tegningerne, at skabe liv i 
dødbiderdramaet. ’Skarabæernes konge’ er heldigvis visuelt en imponerende 
præstation. Terkel Risbjergs hårdt opdelte sort og hvid bevæger sig i et rum 
med ’Sin City’ på den ene side og en mere blød, dansk eventyrtradition på 
den anden. Frank Miller og H.C. Andersens papirklip er da en kontrast, der 
vil noget! 
</p><h3>
Et tegnet referat 
</h3><p>
Jeg synes imidlertid ikke, det lykkes Terkel Risbjerg at finde et udtryk for 
Aksel Storm, der bærer ham igennem som hovedperson. Det er svært med en vagt 
tegnet hovedperson, men her deler tegneren måske helt bevidst svaghed med 
Jacobsen? Også phantasten Niels Lyhne er mere vagt tegnet end de mere 
farverige bifigurer, der kendetegner de enkelte kapitler i hans liv. Den 
tiltænkte hovedperson forbliver midt på scenen uden at erobre den. 
</p><p>
Men historien om drømmerens deroute er og bliver svær som tegnet fortælling, 
hvor så meget af det indre liv skal udtrykkes i billeder og replikker. 
Anne-Caroline Pandolfo mangler at finde det afgørende greb, som kan forløse 
’Niels Lyhne’ som noget andet og mere end et tegnet referat med 
eksistentialistisk tonefald og mere eller mindre meningsfulde fantasifulde 
afstikkere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2630114/statens-kunstfond-giver-penge-til-graphic-novels-og-radiopionerer/">Statens Kunstfond giver penge 
til graphic novels og radiopionerer</a></p><p>
Digteren og botanikeren J.P. Jacobsen oversatte Darwin, men forsøget på at 
koble Jacobsens naturvidenskab på fortællingen med en større billesamling, 
en replik om de stærkes overlevelse og påstanden om, at »naturen tillader 
undertiden ... risikable forbindelser«, skaber ikke en ny levedygtig afart i 
sig selv. 
</p><p>
Måske skulle man have ’rettet’ Jacobsens rod i kronologien og knyttet 
historien tættere til den ophedede idehistoriske debat på Jacobsens tid. Der 
er lidt mere kød på det psykologiske portræt af phantasten Aksel Storm, der 
bliver skadet for livet af al den forfløjne digtning, hans mor læste op for 
ham som barn. Han skal udleve sin mors drømme, men kommer hverken til at 
udleve dem eller sine egne. 
</p><p class=" bl-elem">
I ’Niels Lyhne’ er hovedpersonens manglende handlekraft en sproglig 
spændingsfaktor i hovedpersonens iltfattige liv. I ’Skarabæernes konge’ går 
tiden for trægt. Heldigvis er der meget at nyde undervejs i Terkel Risbjergs 
tegnekunst. 
</p>	
</div>

</div></body></html>
