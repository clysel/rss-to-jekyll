---
layout:     post
title: 	    "Overgravet kabel i Aarhus lagde nemid.nu ned i 14 timer"
post_author:	    Jakob Møllerhøj
post_date:	    Wed, 01 Apr 2015 12:15:00 +0000
post_site:	    www.version2.dk 
post_link:	    http://www.version2.dk/artikel/overgravet-kabel-i-aarhus-lagde-nemidnu-ned-i-14-timer-129842?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Et overgravet kabel i forbindelse med den kommende letbane i Aarhus er årsagen til, at brugere i går, tirsdag, havde problemer med at logge på selvbetjeningsløsningen til NemID, nemid.nu.</p>



<p>Problemerne stod på fra før klokken 11 om formiddagen 31. marts til klokken 01 natten til 1. april, oplyser Nets. Altså en periode på mere end 14 timer. 
<figure class="plugin right zoomable"><img data-original-image="http://www.version2.dk/sites/v2/files/der_er_sket_en_fejl-crop_0.png" src="http://www.version2.dk/sites/v2/files/styles/medium/public/der_er_sket_en_fejl-crop_0.png?itok=pCcdLck0" alt=""/><figcaption>Brugere der forsøgte at anvende selvbetjeningsløsningen til NemID, mens nedbruddet stod på, fik denne besked på nemid.nu </figcaption></figure>
»Årsagen til driftsproblemet var, at vores interne forbindelse mellem Aarhus og København blev gravet over i forbindelse med anlægsarbejdet for den kommende letbane i Aarhus. Vi anvender redundante platforme, men det var desværre ikke muligt at omdirigere trafikken i den periode, vi ikke havde forbindelse,« oplyser pressechef i Nets Søren Winge i en mail.</p>

<p>Som Version2 i går kunne fortælle, bevirkede problemerne, at det blandt andet ikke var muligt at spærre nøglekort og certifikater via selvbetjeningsløsningen. I akutte situationer var det dog muligt at ringe til kundeservice, kunne Nets oplyse.</p>

<p>»Vi vil nu analysere, om vi kan implementere en backup-løsning, såfremt vi måtte blive ramt af en tilsvarende fejl på et senere tidspunkt. Det er dog vigtigt at fremhæve, at login med NemID ud over disse selvbetjeningsløsninger ikke var berørt i perioden. Man kunne altså fortsat tilgå netbanker, private og offentlige hjemmesider ved brug af NemID, imens dette driftsproblem stod på,« skriver Søren Winge.</p>

<p>Han oplyser i øvrigt, at Nets i går, på nedbruds-dagen, satte rekord i antallet af NemID-transaktioner med over 4,5 mio. på en dag.</p>
  </section>

  
      </div></body></html>
