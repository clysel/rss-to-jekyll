---
layout:     post
title: 	    "Mænd dræber fem personer på restaurant i Mali"
post_author:	    
post_date:	    Sat, 07 Mar 2015 07:53:17 +0100
post_site:	    politiken.dk 
post_link:	    http://politiken.dk/udland/ECE2577366/maend-draeber-fem-personer-paa-restaurant-i-mali/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fem mennesker blev sent fredag aften dræbt, da bevæbnede mænd angreb en 
natklub i Malis hovedstad, Bamako. 
</p><p>
Blandt de dræbte er to malinesere og tre udlændinge, hvoraf de to ifølge 
Reuters stammer fra henholdsvis Belgien og Frankrig. 
</p><p>
»Dette er et terrorangreb, selv om vi venter på en endelig afklaring«, siger 
en politimand på stedet ifølge Reuters. 
</p><p>
En af de to lokale, der blev dræbt, var en politimand, der gik forbi 
restauranten, da skyderiet fandt sted. 
</p><p>
BBC skriver, at det franske offer blev skudt i baren på La Terrace, mens to 
personer blev skudt, da gerningsmændene forsøgte at flygte. Belgieren blev 
angiveligt dræbt, da en håndgranat blev kastet mod hans bil tæt ved klubben. 
</p><p>
Gerningsmændene skal have råbt 'Allah u Akbar', da de flygtede fra 
La Terrace. 
</p><p>
Restauranten og natklubben ligger i det såkaldte Hippodrome-område i Bamako, 
som er et populært område for byens udlændinge. 
</p><p>
Franske styrker fravristede for to år siden kontrollen over det nordlige Mali 
fra separatistiske oprørere med forbindelse til al-Qaeda, men oprørerne har 
siden fortsat deres angreb i den tidligere franske koloni. 
</p><p>
To personer er anholdt, men det er uvist, om de har forbindelse til 
oprørsgrupper. 
</p><p class=" bl-elem">
Frankrigs præsident, François Hollande, fordømmer lørdag morgen angrebet. 
</p>	
</div>
</div></body></html>
