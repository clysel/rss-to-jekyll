---
layout:     post
title: 	    "Analyse: Efter et valg om boligpriser venter striden om krig og fred"
post_author:	    
post_date:	    Tue, 17 Mar 2015 08:41:55 +0100
post_site:	    politiken.dk 
post_link:	    http://politiken.dk/udland/ECE2590310/analyse-efter-et-valg-om-boligpriser-venter-striden-om-krig-og-fred/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Israels valg i dag kan blive afgørende for krig og fred og et skæbnevalg for 
opgøret mellem israelere og palæstinensere, for striden mellem religiøse og 
ikkereligiøse og for det voksende skel mellem rig og fattig. 
</p><p>
Kort sagt: Alt er, som det plejer. Ingen nye israelske regeringer har været 
fri for enorme udfordringer, som i mange andre lande havde været 
’historiske’. I Israel og Mellemøsten er hverdagen historisk. 
</p><p>
Men alligevel. 
</p><div class="art-quote article-box">
<p class="quote"/>
<blockquote>
<p class="quote-txt">
En hvilken som helst ny regering - en til højre, en til venstre eller en 
hen over midten - vil udefra og indefra møde krav om at beslutte sig for, 
hvad de vil med de besatte palæstinensiske områder
</p>
</blockquote>
</div><p/><p>
Netanyahu, højrefløjens leder, truer Iran med et militært indgreb, hvis det 
prøver at udvikle en atombombe, og han har sagt klart til USA, at han ikke 
vil følge Washington i et og alt. 
</p><p>
Isaac Herzog, venstrefløjens leder, vil hellere undgå en krig og vil undgå at 
komme på kant med USA. 
</p><p>
Netanyahus makker, finansminister og bosætterleder Naftali Bennett, afviser, 
at Israel skal opgive en eneste bosættelse i de besatte palæstinensiske 
områder, som han nægter overhovedet at kalde besatte. 
</p><p>
Herzogs makker, tidligere justitsminister og fredsforhandler Tzipi Livni, 
mener, at Israel skal være parat til at forhandle om både opgivelse af 
vestbredsjord og af bosættelser. 
</p><p>
Netanyahu-Bennett bygger i høj grad på bosætteraktivisters stemmer. 
Herzog-Livni bygger på stemmer fra fredsfløjen. 
</p><p>
Men dermed er det ikke sikkert, at Netanyahu vil føre Israel i krig – og ikke 
sikkert, at Herzog kan skaffe Israel fred. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2588214/netanyahu-og-herzog-talte-om-sikkerhed-i-tv-duel/">Netanyahu og Herzog talte om 
sikkerhed i tv-duel</a></p><p>
Begge står over for naboer, der i høj grad er præget og plaget af interne 
konflikter, IS-bevægelsen og økonomisk krise. 
</p><p>
Og både Netanyahus højreorienterede Likud-parti og Herzogs 
centrum-venstre-orienterede Zionistiske Union vil være påvirket af, om 
palæstinenserne også går til valg og vælger en regering under Hamas, der 
ikke vil forhandle om fred, eller en Fatah-regering, der gerne vil 
forhandle. 
</p><p>
Og begge de mest oplagte israelske ledere vil være påvirkede af, om USA og EU 
lægger pres på Israel for at få det til at berede sig på en opgivelse af 
Vestbredden til fordel for en palæstinensisk stat. 
</p><h3>
Ingen regering uden støttepartier 
</h3><p>
Men opgøret mellem Netanyahu og Herzog har ikke handlet om krig og fred, 
snarere om boligpriser og metaltræthed. 
</p><p>
Netanyahu og hans regering ses som ansvarlige for boligprisstigninger på 17 
procent. Han kritiseres for voksende sociale problemer, voksende skel mellem 
rig og fattig, ligegyldighed over for Israels palæstinensiske mindretal og 
ikke alene for følgagtighed over for Israels 5-600.000 bosættere i de 
palæstinensiske områder, men også for at udvide bosættelserne i strid med 
sine egne løfter til USA og Israels andre venner. 
</p><p>
Herzog og hans allierede i centrum og på venstrefløjen har ikke fremlagt noget 
lysende klart alternativ. Men de har fokus på at holde boligpriserne nede. 
De kritiserer den voksende ulighed. De lægger vægt på at undgå konflikter 
mellem Israels jødiske flertal og det palæstinensiske mindretal, og de vil 
hellere have nye forhandlinger med palæstinenserne end flere bosættelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/pundik/ECE2587757/seks-aar-med-benjamin-netanyahu-har-kvalt-haabet-i-israel/">Seks år med Benjamin Netanyahu 
har kvalt håbet i Israel </a></p><p>
Og de kalder det nødvendigt at genoprette Israels forhold til USA og 
unødvendigt at lægge sig ud med landets bedste venner. 
</p><p>
Firkantet sagt vil Netanyahu og højrefløjen få stemmer fra de fattige, fra de 
religiøse, fra de nationalistiske, fra bosætterne og fra Jerusalem. Herzog 
og venstrefløjen vil – lige så firkantet udlagt – få stemmer fra de 
veluddannede, de rige, de fredssøgende og fra Tel Aviv-området. 
</p><h3>
Forholdet til palæstinenserne vil dominere
</h3><p>
Men hverken Netanyahu eller Herzog vil være i stand til at danne regering uden 
at søge støtte hos mindre partier. 
</p><p>
De ultraortodokse små jødiske partier vil kræve økonomiske privilegier til 
religiøse skoler og netværk. 
</p><p>
Flere midterpartier vil kræve økonomiske indrømmelser til middelklassen, mens 
de er splittede om forholdet til de religiøse og til bosættelserne – nogle 
vil derfor hælde til Netanyahu, andre til Herzog. 
</p><p>
Og den yderste venstrefløj vil på forhånd afvise Netanyahu og få kvalme ved 
tanken om at give indrømmelser til Bennetts bosættere. Men de vil ikke 
nødvendigvis kaste sig for Herzogs fødder, fordi de mistænker Herzog for 
ikke at turde tage et opgør med bosætterne og besættelsen af Vestbredden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2574040/netanyahus-popularitet-i-israel-stiger-efter-atomtale/">Netanyahus popularitet i 
Israel stiger efter atomtale</a></p><p>
Israels omverden vil være ligeglad med boligpriserne, formentlig også ligeglad 
med forholdet mellem rig og fattig og mellem religiøse og ikkereligiøse i 
det israelske samfund. 
</p><p>
Men en hvilken som helst ny regering – en til højre, en til venstre eller en 
hen over midten – vil udefra og indefra møde krav om at beslutte sig for, 
hvad de vil med de besatte palæstinensiske områder. 
</p><p>
Besættelsen har allerede varet 47 år eller godt to generationer. 
</p><p class=" bl-elem">
Israelerne er dybt uenige, om det er nødvendigt for landets sikkerhed, og om 
det er holdbart for landets demokratiske karakter. Uanset om den kommende 
regering primært bliver valgt på helt andre spørgsmål, vil forholdet til 
palæstinenserne og til bosætterne dominere regeringens dagsorden. 
</p>	
</div>
</div></body></html>
