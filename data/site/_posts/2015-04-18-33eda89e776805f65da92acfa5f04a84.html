---
layout:     post
title: 	    "Sådan kan du regne den ud som en egypter"
post_author:	    Jens Ramskov
post_date:	    Sat, 18 Apr 2015 14:00:09 +0000
post_site:	    ing.dk 
post_link:	    http://ing.dk/artikel/saadan-kan-du-regne-den-ud-som-en-egypter-175468
---
<html><body><div><section class="body">
			<p>I faraonernes Egypten fandtes et veludviklet system for regning og matematik, der adskilte sig fundamentalt fra det system, der blev anvendt i Babylonien på samme tid.</p>
			<p>Egypterne havde som vi et titalssystem, mens babylonierne anvendte et 60-talssystem. Alligevel er det babyloniernes metoder til at gange og dividere og udtrykke tal som decimaler, der minder mest om vores. Egypternes system var ikke nødvendigvis dårligere eller bedre, blot anderledes.</p>
			<p>David Reimer fra College of New Jersey i USA forklarer i en ny bog, at egyptisk matematik af mange har været anset som inferiørt og besværligt at bruge. Men ligesom det kræver en indsats at lære og forstå glæden ved et nyt sprog, så kræver det også en indsats at forstå det egyptiske regnesystem, mener han.</p>
			<p><figure class="plugin right zoomable"><img data-original-image="http://ing.dk/sites/ing/files/numbers1.jpg" src="http://ing.dk/sites/ing/files/styles/w1120_media_right/public/numbers1.jpg?itok=VcSzSbly" alt=""/><figcaption> Tal skrevet med hieroglyffer. </figcaption></figure></p>
			<p>Når man lærer et nyt matematisk system, bliver man nødt til at gennemtænke, hvad matematik i grunden er. Samtidig giver et indblik i de matematiske metoder indsigt i hele den egyptiske tænkemåde og den måde, samfundet var opbygget på, mener David Reimer. Det er gode begrundelser for at interessere sig for den egyptiske matematik.</p>
			<p>David Reimers bog, som er langt mere detaljeret og pædagogisk, end hvad man ellers kan finde om egyptisk matematik, giver den fulde forståelse af den egyptiske matematik, men det er faktisk muligt på kort tid at få en god fornemmelse af, hvordan man skal regne den ud som en egypter.</p>
			<p>Ud over hieroglyffer havde egypterne også en mere forsimplet  hieratisk skrifttype som blev anvendt i regnestykkerne, men da de brugte et titalssystem, kan vi uden problemer bruge vores eget talsystem til at vise principperne.</p>
			<p><figure class="plugin right zoomable"><img data-original-image="http://ing.dk/sites/ing/files/egyptisk-matematik-udregning.png" src="http://ing.dk/sites/ing/files/styles/w1120_media_right/public/egyptisk-matematik-udregning.png?itok=AeWwX_ME" alt=""/></figure></p>
			<h2>Multiplikation uden den lille tabel</h2>
			<p>Forskellen mellem vores regne­måde og egypternes ses tydeligt ved multiplikation og division af heltal.</p>
			<p>Skal vi eksempelvis udføre gange­stykket 56x37 uden brug af elektroniske hjælpemidler, må vi kende den lille tabel for at komme frem til resultatet 2072. Det er vi så vant til, at det ikke er noget, vi spekulerer videre over. Men at lære den lille tabel har faktisk intet med matematisk indsigt at gøre, det er en ren hukommelsesøvelse.</p>
			<p>Division er mere kompliceret. For at dividere 2072 med 56 skal vi først indse, at 56 ikke går op i 20, dernæst gætte på, hvor mange gange 56 går op i 207, udføre en multiplikation og subtraktion og dernæst gætte på, hvor mange gange 56 går op i resten, når vi husker at trække 2-tallet ned. Skrevet i ord er det næsten uforståeligt. Det er noget, som skal læres og øves.</p>
			<p>Egypterne kerede sig ikke om den lille tabel. De skulle kun vide, hvordan man fordoblede, så de kunne fordoble 56 til 112, fordoble 112 til 224 osv. Da 37 er lig med 32+4+1 er 37x56 summen af det 32-dobbelte og det firedobbelte af 56 plus 56. Derved kommer man frem til 2072.</p>
			<p>Ved division af 2072 med 56 opstilles samme tabel. Vi starter nedefra med 1792, det næste tal, vi kan lægge til – uden at nå over 2072 – er 224, og endelig mangler vi 56. Derfor bliver resultatet 32+4+1 = 37.</p>
			<p><figure class="plugin right zoomable"><img data-original-image="http://ing.dk/sites/ing/files/1343040685_muzeum-206_2.jpg" src="http://ing.dk/sites/ing/files/styles/w1120_media_right/public/1343040685_muzeum-206_2.jpg?itok=vG5vOvyW" alt=""/></figure></p>
			<p><aside class="plugin right box">
			  <br/>
			<strong>Originalkilder til egyptisk matematik</strong></aside></p>
			<p><strong>Den bedste kilde</strong> til egyptisk matematik er den såkaldte Rhind Mathematical Papyrus, der i dag befinder sig på British Museum.</p>
			<p><strong>Dokumentet</strong> er kopieret omkring 1650 f.v.t. af Ahmose (også kendt som Ahmes) efter en ældre tekst. Ahmose skriver i forordet, at dokumentet indeholder viden om alle emner, mysterier og alle hemmeligheder.</p>
			<p><strong>Et andet</strong> vigtigt dokument er Moskva Matematik-papyrus også kaldet Papyrus Golenishchev. Dokumentet, der er ældre end Rhind Mathematical Papyrus, men mindre omfattende, findes i dag på Pushkin-museet i Moskva.
			</p>
			<p>Var det mere besværligt? Næppe for en øvet ud i denne regnekunst.</p>
			<p>Hverken vi eller egypterne kunne dog nøjes med heltal. Skal fem personer dele en pizza, så én person får tre gange så meget som de andre, får vi brug for brøker til at finde, at den ene person skal have 3/7 og de fire andre 1/7.</p>
			<p>Havde personerne i stedet skullet dele 1.000 kr., ville vi nok ikke regne med brøker, men komme frem til, at den ene person skulle have 428 kr. og de øvrige 143 kr. Men hov, det er jo en tilnærmelse. Havde vi regnet med øre, var resultatet i stedet 428,56 kr. og 142,86 kr. – og så måtte vi endog nedskrive 428,57 kr. til 428,56 kr. for ikke at mangle én øre.</p>
			<p>Brøker giver et eksakt resultat, mens decimaltal ofte giver et mere brugbart svar, som ikke er matematisk helt præcist.</p>
			<h2>Brøkregning i praksis</h2>
			<p>Hvis man skal nævne et område, hvor den egyptiske regnemåde afviger markant fra vores system, er det netop brøkregning.</p>
			<p>Det første, man skal vide, er, at med undtagelse af brøken 2/3, brugte egypterne kun brøker med tallet 1 i tælleren, altså 1/2, 1/3, 1/4 osv. Med hieroglyffer angav de en brøk med samme symbol som det tilsvarende heltal blot placeret under tegnet for en åben mund. David Reimer benytter samme princip og skriver eksempelvis 1/2 som tallet 2 med en streg over – her vælger vi at bruge fed skrift, så <strong>2</strong> indikerer brøken 1/2.</p>
			<p><figure class="plugin right zoomable"><img data-original-image="http://ing.dk/sites/ing/files/2015.04.17-egyptisk-matematik-problem.png" src="http://ing.dk/sites/ing/files/styles/w1120_media_right/public/2015.04.17-egyptisk-matematik-problem.png?itok=S7L3CMYE" alt=""/><figcaption>Sådan beregnede egypterne sidelængderne i et rektangel med et kendt areal. </figcaption></figure></p>
			<p>Andre brøker måtte udtrykkes som summen af sådanne brøker. Tag for eksempel 1/5, hvis dobbelte værdi er 2/5. Da 2/5 = 1/3 + 1/15 ville egypterne skrive den dobbelte værdi af <strong>5</strong> som <strong>3</strong>  <strong>15</strong>, hvor der er underforstået et additionstegn.</p>
			<p>Det kan synes kompliceret, men udtrykket giver en vigtig information. Det dobbelte af 1/5 er et tal, som er meget tæt på 1/3. Det er noget sværere at indse med vores skrivemåde.</p>
			<p>I den egyptiske regneteknik var det helt afgørende at kunne fordoble tal. Det er ganske let at fordoble en egyptisk brøk med en nævner, der er et lige tal. Eksempelvis er det dobbelte af <strong>4</strong> lig med <strong>2</strong>, det dobbelte af <strong>12</strong> lig med <strong>6</strong> osv.</p>
			<p>Derimod skal man huske eller slå op i en tabel for at vide, at det dobbelte af <strong>15</strong> er <strong>10</strong>  <strong>30</strong>. Derved kan man finde det firedobbelte af <strong>5</strong> til at være <strong>X</strong>  <strong>10</strong>  <strong>30</strong>, hvor <strong>X</strong> er symbolet for 2/3. Egypterne havde en tabel, der angav, hvordan alle ulige brøker fra 3 til 101 skulle fordobles.</p>
			<p>En egyptisk brøk kan udtrykkes på flere måder. Det dobbelte af <strong>15</strong> er både <strong>9</strong>  <strong>45</strong> og <strong>10</strong>  <strong>30</strong> og et par andre udtryk.</p>
			<p><aside class="plugin right box">
			  Beregning af cirklens areal</aside></p>
			<p><strong>Egypterne</strong> brugte denne regel for at beregne en cirkels areal. Tag cirklens diameter, træk en 1/9 fra og kvadrer resten.</p>
			<p><strong>I den antikke</strong> verden var det kendt, at 3 ⅛ = 3,125 var en god tilnærmelse til pi. Egypterne regnemetode til beregning af cirklens areal var baseret på tilnærmelsen 3+1/9+1/27+1/81, som er ca. 3,16.</p>
			<p><strong>Det vides ikke</strong> præcist, hvordan egypterne kom frem til denne tilnærmelse, som passede ind i deres regnesystem, men det kan være fra praktisk erfaring.
			</p>
			<p>Af disse to muligheder er <strong>9</strong>  <strong>45</strong> den bedste approksimation, men hvis man brugte dette udtryk, ville man ved den næste fordobling igen få brug for tabellen for at vide, at det dobbelte af <strong>9</strong> er <strong>6</strong>  <strong>18</strong>, og det dobbelte af <strong>45</strong> er <strong>30</strong>  <strong>90</strong>.</p>
			<p>De egyptiske tabeller anvendte derfor udtrykket <strong>10</strong>  <strong>30</strong> for det dobbelte af <strong>15</strong>. Det viser både, at <strong>10</strong> er en god tilnærmelse til det dobbelte af <strong>15</strong>, og at det er let at regne videre med, da det firedobbelte af <strong>15</strong> så let indses at være <strong>5</strong>  <strong>15</strong>.</p>
			<p>Egypternes brøksystem kan virke kompliceret, men det kombinerer fordelene ved vores brøker, som er eksakte tal, og vores decimaltal, som angiver de betydende cifre i et tilnærmet udtryk. Når vi benytter 3,14 som en tilnærmelse til pi, så ligger der impliceret i dette, at pi med stigende nøjagtighed er lidt over 3, lidt over 3 plus 1/10 samt lidt over 3 plus 1/10 plus 4/100.</p>
			<p><figure class="plugin right"><img src="http://ing.dk/sites/ing/files/styles/w1120_media_right/public/k10197.gif?itok=yy-aaFu8" alt=""/><figcaption> Kilde: David Reimer: ‘Count like an Egyp­tian’, Princeton University Press. </figcaption></figure></p>
			<p>Da egypterne vil skrive 4/100 som <strong>25</strong>, så kan pi i det egyptiske system tilnærmes med 3  <strong>10</strong>  <strong>25</strong> på en måde, der minder om vores decimaltal.</p>
			<h2>Hvad er så bedst?</h2>
			<p>David Reimer forklarer, at det var isolationen af den egyptiske civilisation gennem flere tusinde år, der førte frem til et helt unikt regnesystem.</p>
			<p>Om vores system er bedre end det egyptiske, afhænger helt af, hvad man mener med bedst, bemærker David Reimer, som mener, at den største fordel ved det egyptiske system måske var, at det konstant udfordrede brugerne og holdt dem skarpe i deres regnekunst.</p>
			<p>»Uanset, hvor meget jeg holder af egyptisk matematik, formoder jeg dog, at det næppe vil opfylde behovene i den moderne verden,« indrømmer han.</p>
		</section>
		  </div></body></html>
