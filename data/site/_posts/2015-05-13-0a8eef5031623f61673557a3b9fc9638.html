---
layout:     post
title: 	    "Direktør for filminstituttet: For mange debutanter får lov at lave film"
post_author:	    
post_date:	    Wed, 13 May 2015 20:25:01 +0200
post_site:	    politiken.dk 
post_link:	    http://politiken.dk/kultur/filmogtv/ECE2667548/direktoer-for-filminstituttet-for-mange-debutanter-faar-lov-at-lave-film/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I august 2006 havde filminstruktør Christina Rosendahl premiere på sin 
debutfilm, ’Supervoksen’. En anmelderrost ungdomsfilm, der solgte over 
100.000 billetter. 
</p><p>
Der skulle gå 9 år og 2 forliste spillefilmsprojekter, før hendes film nummer 
2, ’Idealisten’, endelig fik premiere i april i år. Og så har hun endda 
været mere heldig end de fleste. 
</p><p>
I gennemsnit bliver der lavet 20 danske spillefilm om året. Et sted mellem en 
tredjedel og en fjerdedel af dem kommer fra debutanter. Og rigtig mange af 
dem kommer ikke til at lave film igen. 
</p><p>
»Der er for mange debutanter, i forhold til hvor få der får lov at lave film 
nummer 2. Det er et regulært problem«, siger direktør for filmstøtte på Det 
Danske Filminstitut Claus Ladegaard. 
</p><h3>
Ny undersøgelse 
</h3><p>
Fra 2002 til 2010 blev der produceret 214 film af 121 instruktører i Danmark. 
Godt en tredjedel af instruktørerne lavede kun én film i de 9 år, viser en 
undersøgelse fra den europæiske filmtænketank. 
</p><p>
I 2011 havde 8 debutantfilm premiere, heraf 7 med støtte fra Filminstituttet. 
Det svarer til en tredjedel af det samlede antal danske spillefilm på et år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE1838670/hver-anden-instruktoer-flopper-med-sin-foerste-film/">Hver anden instruktør flopper 
med sin første film</a></p><p>
I 2012 var der 6 debutanter ud af 20 spillefilm, i 2013 2 og i 2014 havde 7 
instruktører deres spillefilmsdebut, de 5 med støtte fra instituttet. Det er 
rundt regnet en fjerdedel af alle de danske film, der bliver lavet på et år. 
</p><h3>
Skidt med for mange debutanter 
</h3><p>
Ideelt set skulle debutanterne helst kun udgøre 10-15 procent, vurderer Claus 
Ladegaard: 
</p><p>
»Det ville være et sundt tal. Men vi ser på, om det enkelte projekt er 
støtteværdigt, og derfor får vi nogle skævheder i systemet. Der er for mange 
mænd, for få nydanskere og for mange debutanter blandt instruktørerne. Det 
er omkostningen ved sådan et system. Men det vil jeg til enhver tid forsvare 
frem for at kvotere«. 
</p><p>
Det er skidt at have for mange debutanter, fordi man »meget ofte skal lave 2-3 
film«, før man begynder at finde sit sprog og skabe »rigtig gode film«, 
siger han. 
</p><p>
»Mareridtsåret var 2009, hvor vi havde 11 debutantfilm, hvoraf de 9 fik støtte 
fra Filminstituttet. Det er næsten halvdelen af den samlede produktion på et 
år. Vi kan aldrig få så mange videre i systemet og sikre, at de får lavet 
flere film«. 
</p><h3>
For nemt at komme i gang 
</h3><p>
Når så mange debuterer og aldrig kommer til at lave film nummer 2, sker der 
heller ingen erfaringsopsamling, mener tidligere direktør for 
Filminstituttet og formand for den europæiske filmtænketank Henning Camre. 
</p><p>
Tænketanken står bag en stor nordisk undersøgelse, som viser, at der 2002-2010 
blev produceret 620 spillefilm i Danmark, Norge og Sverige. Knap halvdelen 
blev kom fra debutanter. Og 68 procent af de nordiske instruktører lavede 
kun én film i løbet af de 9 år. 
</p><p>
»Det er lidt rystende, at der er utrolig mange – både instruktører, 
manuskriptforfattere og producenter – der over en lang årrække kun har lavet 
én film«, siger han: »Det tyder på, at det er for nemt at komme i gang med 
den første film. Der er måske også et misforhold mellem det antal film, der 
kan produceres, og det antal mennesker, som gerne vil se sig selv som 
instruktører«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00935/Nyhed__For_mange_d__935996y.jpg" alt="" border="0"/></span></p><p>
Når så mange får chancen, er det ifølge Henning Camre også, fordi så stor en 
del af risikoen bæres af offentlige penge. 
</p><p>
»Der er nok en tendens blandt producenterne til at sige: »Hvis det offentlige 
vil tage så stor en del af risikoen, så lad os prøve«. Og hvis det så ikke 
bliver en succes, finder man bare en anden instruktør at samarbejde med«. 
</p><h3>
Strengere udvælgelsesproces 
</h3><p>
Der skal foregå en strengere udvælgelsesproces, når man beslutter, hvem der 
får lov at lave de 20 spillefilm, som filmøkonomien kan bære årligt, mener 
formanden for Danske Biografer, Kim Pedersen. 
</p><p>
»I hele det forrige årtusinde fostrede Danmark kun to verdensinstruktører, 
Carl Th. Dreyer og Lars von Trier. Nu bliver der skudt med spredehagl i 
jagten på den næste. Alt for mange får chancen, og økonomien kan ikke holde 
til, at de kommer i gang med film nummer 2. For at imødegå det har man givet 
mulighed for at søge penge til low budget-film. Men i gennemsnit koster en 
dansk spillefilm 21 millioner, og man kan ikke lave en kvalitetsfilm for 3-6 
millioner«, siger han. 
</p><p>
Men low budget-filmene har deres berettigelse, mener Claus Ladegaard: 
</p><p>
»Der går omkring 10 år, fra man går ud af Filmskolen, til man debuterer. Det 
er lang tid, og det er en af grundene til, at vi nu har den mulighed«, siger 
han. 
</p><h3>
Flere chancer er vigtigt 
</h3><p>
Selv om mange debutanter aldrig får lavet film nummer 2, er en stor del af dem 
stadig beskæftiget i branchen med at lave reklamefilm eller tv-serier. Og 
hvis man vil gøre sig håb om at finde de store nye talenter, må man leve 
med, at nogen fejler, mener fungerende formand for Danske Filminstruktører 
Klaus Kjeldsen. 
</p><p>
»Opgørelserne er set ud fra et spillefilmsperspektiv. Per Højholt fik også kun 
skrevet én roman, men han skrev også digte og noveller og monologer. Der er 
jo mange forskellige udtryk«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2392259/dansk-film-er-i-fare-for-at-kollapse/">Dansk film er i fare for at 
kollapse</a></p><p>
Det høje antal debutanter betyder, at Filminstituttet i de seneste år er 
blevet mere opmærksomt på anden- og tredjegangsinstruktørerne. Altså 
instruktører, der har haft en spillefilmsdebut, som »ikke er faldet 100 
procent heldigt ud«. Som Claus Ladegaard siger: 
</p><p>
»Det er ikke kun os, men branchen som helhed, der har et ansvar for, at man 
stadig får nogle chancer, selv om man har lavet en dårlig debutfilm. Niels 
Arden Oplevs første film, ’Portland’, var ret mærkelig. Og Susanne Biers 
første film var heller ikke noget mesterværk. Derfor er det vigtigste, at vi 
sørger for, at de laver flere film. Det er bare svært, hvis man har alt for 
mange debutanter. Den nordiske undersøgelse viser også, at debutfilm 
publikumsmæssigt performer dårligere. Men en af måderne at finde ud af på, 
hvem der kan lave fantastiske film, er at give flere chancen«. 
</p><h3>
Systemet svigter talentudvikling 
</h3><p>
Og det er fantastisk, at slusen er åben og tillader en masse forskellige folk 
at debutere, mener instruktør Christina Rosendahl, der måtte vente 9 år på 
at få lov at lave film nummer 2. Til gengæld svigter systemet 
talentudviklingen, når debutfilmen først har haft premiere, mener 
instruktøren, der i de 9 mellemliggende år bl.a. har lavet kortfilm og 
tv-serier. 
</p><p>
»Men det er en anden disciplin, og man bliver ikke nødvendigvis bedre til at 
lave spillefilm ved at lave tv-serier«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/cphpix/ECE2622361/unge-danske-talenter-laver-film-uden-om-stoettesystemet/">Unge danske talenter laver 
film uden om støttesystemet</a></p><p>
Siden sin debut i 2006 har hun udviklet to filmprojekter, der er blevet lagt 
ned. Den første film, ’Sagen Alice York’, døde, da DR trak sig, inden filmen 
skulle i forproduktion. Den anden, en mor-datter-løsrivelseshistorie, sagde 
instituttet nej til: 
</p><p>
»Filmbranchen og medierne er optaget af den romantiske forestilling om, at man 
finder en perle i en østers, som er helt færdigudviklet og har sin egen 
originalitet. Men talentudvikling er hårdt arbejde«. 
</p><p class=" bl-elem">
»Jeg kom bare og sagde, hvad jeg havde lyst til at lave. Men fordi jeg griber 
fat i én ting, er det ikke sikkert, at det er det rigtige. Men jeg blev mødt 
af passivitet, og den karrieresnak havde vi bare ikke«. 
</p>	
</div>

</div></body></html>
