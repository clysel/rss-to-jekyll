---
layout:     post
title: 	    "Danskerne: Udlændinge slår økonomi"
post_author:	    
post_date:	    Mon, 16 Feb 2015 20:26:00 +0100
post_site:	    politiken.dk 
post_link:	    http://politiken.dk/indland/politik/skyggekabinettet/politiskmemorandum/ECE2548488/danskerne-udlaendinge-slaar-oekonomi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Værdipolitikken dominerer med et særligt fokus på udlændinge, terror og 
diskrimination.
</p>
<p class="sender">
Sigge Winther Nielsen 
</p>
</blockquote>
</div><p>
Skyggekabinettet har ved hjælp af en alternativ metode - nemlig åbne spørgsmål 
- forsøgt at kortlægge danskernes politiske dagsorden. </p><p>
Målet er at finde frem til de problemer, som vælgerne mener, er mest 
presserende, samt hvilken regering danskerne har mest tillid til kan 
håndtere disse problemer. 
</p><p>
Resultatet viser, at vælgerne prioriterer værdipolitiske problemer markant 
højere end samfundsøkonomiske problemer. 
</p><p>
Værdipolitikken dominerer med et særligt fokus på udlændinge, terror og 
diskrimination. Og det til trods for den vedvarende debat siden krisens 
begyndelse om vækstrater, skattetryk og offentlige udgifter. 
</p><p>
6 ud af 10 af de adspurgte i undersøgelsen fremhæver værdipolitiske spørgsmål 
som den største bekymring, politikerne skal tage sig af. Modsat halter de 
samfundsøkonomiske problemer langt efter med kun 39 procent af de første 
indskydelser hos de præcis 1.000 adspurgte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2417673/dansk-folkeparti-styrter-frem-i-maalingerne---se-hvem-de-12-nye-statister-er/">Dansk Folkeparti styrter frem 
i målingerne - se hvem de »12 nye statister» er</a></p><p>
Det er interessant, da andre undersøgelser i valgperioden har vist, at 
økonomien har været placeret helt fremme i vælgernes bevidsthed. 
</p><h3>
Udlændinge stryger til tops 
</h3><p>
Øverst på danskernes prioriteringsliste finder vi udlændingespørgsmålet. 
</p><p>
Som grafen viser, fremhæver hver femte dansker nemlig flygtninge og 
integration som Danmarks største udfordring. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00913/Danskernes-probleme_913775a.gif" alt="" border="0"/></span></p><p>
Særlig blandt de ældre fylder det meget, da over en fjerdedel af 
respondenterne over 60 år slår på udlændinge som det primære problem, 
politikerne skal løse. 
</p><div class="art-quote article-box">
<p class="quote"/>
<blockquote>
<p class="quote-txt">
»terrortruslen fra rabiate muslimer«. 
</p>
<p class="sender">
Respondent i undersøgelsen 
</p>
</blockquote>
</div><p>
En anden topscorer er frygten for terror. Undersøgelsen viser, at 11 procent 
af danskerne fremhæver terrorisme som Danmarks største problem. Her spøger 
uhyrlighederne fra terrorangrebet i Paris stadig i danskernes baghoved. 
Generelt er undersøgelsen præget af angrebet på Charlie Hebdo. Og det har 
givet været medvirkende til at værdipolitikken er strøget til tops. I lyset 
af weekendens hændelser er det vigtigt at bemærke, at undersøgelsen er 
foretaget før urolighederne i indre København. </p><p>
Frygten for terror og dårlig integration er to sætninger, der oftest kædes 
sammen hos danskerne i denne undersøgelse. At begge problemstillinger scorer 
højt på ranglisten, underbygger derfor kun, at udlændingene står yderst 
centralt placeret på politikernes to do-liste frem mod valget. Eksempelvis 
fremhæver en respondent i undersøgelsen »terrortruslen fra rabiate 
muslimer«. 
</p><p>
Den værdipolitiske dominans er på ingen måde entydig. Flygtninge og 
indvandrere efterfølges tæt af et andet kernetema: arbejdspladser. 
</p><h3>
Arbejdspladser på andenpladsen 
</h3><p>
Hver femte fremhæver arbejdsløshed og jobusikkerhed som Danmarks største 
udfordring. 
</p><p>
Særligt hos de 30-39-årige er økonomien i højsædet. 
</p><p>
Denne aldersgruppe er den eneste, hvor der blandt de tre vigtigste emner kun 
er samfundsøkonomiske problemer at finde. Her er det arbejdsløshed og den 
generelle økonomiske situation, som fylder i hverdagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2477714/dansk-folkepartis-nye-vaelgere-rigere-klogere-og-yngre/">Dansk Folkepartis nye vælgere: 
Rigere, klogere og yngre </a></p><p>
Arbejdsløsheden står også som den mest presserende bekymring hos en anden 
gruppe danskere. Personer med en lang videregående uddannelse angiver nemlig 
også, at frygten for at miste arbejdet står øverst på deres problemliste. 
</p><p>
Lidt længere nede på listen fremhæver 1 ud af 10 danskere andre 
makroøkonomiske udfordringer som vækst, inflation og offentlig gæld. 
</p><h3>
Danskernes tiltro 
</h3><div class="art-quote article-box">
<p class="quote"/>
<blockquote>
<p class="quote-txt">
Venstre vinder danskernes tillid på udfordringerne om udlændinge og økonomi.
</p>
<p class="sender">
Sigge Winther Nielsen 
</p>
</blockquote>
</div><p>
Går vi et spadestik dybere, er det centralt at kigge på danskernes holdning 
til, om en socialdemokratisk eller Venstre-ledet regering vil være bedst til 
at håndtere disse problemer. I den politiske forskning anvender man begrebet 
emneejerskab til at beskrive, når et politisk parti opfattes som særlig 
velegnet til at håndtere en bestemt udfordring. </p><p>
Undersøgelsen viser, at Venstre vinder danskernes tillid på udfordringerne om 
udlændinge og økonomi. 
</p><p>
4 ud af 10 har nemlig størst tiltro til evnerne hos en Venstre-ledet regering, 
når opgaven er en fornuftig flygtninge- og indvandrerpolitik samt at 
varetage samfundsøkonomien. 
</p><p>
Modsat ser vi ikke samme tiltro til statsministerens parti, da kun 3 ud af 10 
har mest tiltro til en socialdemokratisk ledet regering på de samme opgaver. 
</p><p>
Regeringens forsøg på at brande sig som økonomisk ansvarlig har altså ikke 
affødt den efterspurgte førsteplads i vælgernes bevågenhed. 
</p><p>
Til gengæld nyder Socialdemokratiet størst opbakning med hele 40 procent, når 
opgaven er at levere den bedste velfærd. 
</p><p>
I undersøgelsen af partiernes emneejerskab har omkring 30 procent svaret »ved 
ikke«. 
</p><p>
Dette skaber store usikkerheder og tegner et billede af, at danskerne ikke har 
gjort deres endelige mening op endnu. 
</p><p class=" bl-elem"><b class="ext-link">LÆS OGSÅ</b><a class="embeddedlink">Bliver det en uhørt kynisk 
valgkamp i frygtens tegn?</a></p>	
</div>
</div></body></html>
