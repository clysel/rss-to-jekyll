---
layout:     post
title: 	    "Bayerns Lewandowski sænker sine gamle Dortmund-venner"
post_author:	    
post_date:	    Sat, 04 Apr 2015 21:23:37 +0200
post_site:	    politiken.dk 
post_link:	    http://politiken.dk/sport/fodbold/1bundesliga/ECE2616493/bayerns-lewandowski-saenker-sine-gamle-dortmund-venner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Bundesliga</p>
<p class="last-res">Seneste kampe</p>

<p class="period">Stillingen</p>






</div>
<p>
Robert Lewandowski gjorde sig selv til en vanvittigt upopulær mand i Dortmund, 
da han sidste sommer tog det forbudte skifte fra Borussia Dortmund til 
Bayern München.
</p><p>
Her til aften blev han så endnu mere upopulær på Dortmunds hjemmebane, Signal 
Iduna Park. Den polske angriber noterede sig for kampens enlige scoring, der 
gav Bayern München en smal 1-0-sejr.
</p><p>
Fra kampens begyndelse var det tydeligt, at Dortmund ikke ønskede at lade 
Bayern München få gang i det pasningsspil, holdet er så berygtet for.
</p><h3>
God start af Dortmund
</h3><p>
De gulklædte Dortmund-spillere lagde hårdt pres på hver eneste modstander 
overalt på banen, og det gav god intensitet, men mindre flot fodbold i 
indledningen.
</p><p>
Efter syv minutter kunne udeholdet have taget en tidlig føring, men Thomas 
Müllers lob alene med Dortmund-keeper Roman Weidenfeller var både for blødt 
og uden for målrammen.
</p><h3>
Lewandowski på plette
</h3><p>
Langsomt fik førerholdet fra Bayern sat sig mere på spillet, og Dortmund var 
sjældne gæster omkring Manuel Neuers mål. Og 10 minutter inden pausen gav 
spilovertaget pote.
</p><p>
Thomas Müller kom igen af sted i dybden, og selvom Weidenfeller fik reddet 
forsøget, så var Lewandowski over riposten, som han kunne heade i et tomt 
mål.
</p><p>
1-0 til mesterskabsfavoritterne fra Bayern München, og det holdt til pausen.
</p><p>
Dortmund lignede et hold med tro på tingene fra anden halvlegs start. 
Hjemmeholdet fik igen etableret et godt pres på Bayern München-spillerne, og 
efter en times spil, burde udligningen være faldet.
</p><p>
Lidt tilfældigt slap bolden gennem udeholdets backlinje, og 
landsholdsspilleren Marco Reus satte kurs mod Manuel Neuer, men bolden blev 
kanoneret i sidenettet.
</p><p>
Ellers var det småt med store chancer. Manuel Neuer måtte dog diske op med en 
fornem redning på et frisparksforsøg fra samme Reus.
</p><p>
Det blev ikke til flere scoringer, og dermed sendte Lewandowski Bayern München 
endnu tættere på det tyske mesterskab.
</p><p class=" bl-elem">
Sejren betyder, at Bayern München fastholder føringen på 10 point ned til 
Wolfsburg på andenpladsen i Bundesligaen. Dortmund bliver hængende i 
midterfelter på en 10. plads.
</p>	
</div>

</div></body></html>
