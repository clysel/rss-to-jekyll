---
layout:     post
title: 	    "Kildekoden til Bill Gates og Paul Allens BASIC-fortolker lækket"
post_author:	    Jesper Stein Sandal
post_date:	    Mon, 16 Feb 2015 12:36:40 +0000
post_site:	    www.version2.dk 
post_link:	    http://www.version2.dk/artikel/kildekoden-til-bill-gates-og-paul-allens-basic-fortolker-laekket-77258?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Mens diskoen stadig huserede, sad verdens i dag rigeste mand og programmerede på den Basic-fortolker, som kom til at få en helt særlig rolle i de første personlige computere fra Apple til Commodore. Nu er kildekoden til version 1.1 af Microsofts Basic-fortolker til 6502-chippen dukket op på nettet, <a href="http://www.itworld.com/article/2872659/the-source-code-behind-microsoft-basic-for-6502-comes-to-light.html">skriver It World</a>.</p>

<p>Den lækkede udgave er fra 1978 og indeholder kode, som er skrevet af Bill Gates og Paul Allen flere år, før en handel med IBM gjorde dem til mangemilliardærer.</p>

<p>Allerede i 1975 havde de to programmeret en Basic-fortolker til Intels 8080-chip, men fortolkeren til 6502-chippen fik for i hvert fald en hel generation af programmører en særlig rolle, for det var den, der endte med at blive brugt i både Apple II Plus og Commodore Vic-20 og 64.</p>



<p>Assemblerkoden til Basic-fortolkeren indeholder både kommentarer til koden og et 'easter egg', som Bill Gates lagde i koden, hvor Commodore-navnet blev overskrevet med 'Microsoft!'.</p>
  </section></div></body></html>
