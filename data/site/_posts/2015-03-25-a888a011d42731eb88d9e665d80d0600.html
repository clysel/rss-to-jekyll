---
layout:     post
title: 	    "BBC tvunget til at sætte kontroversiel vært af holdet"
post_author:	    
post_date:	    Wed, 25 Mar 2015 20:38:11 +0100
post_site:	    politiken.dk 
post_link:	    http://politiken.dk/kultur/medier/ECE2604024/bbc-tvunget-til-at-saette-kontroversiel-vaert-af-holdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Skandaleværter </b></h4>
<h5>
<b>BBC </b></h5>
<div class="fakta-body" data-buildingblock="embedded_factboxlink">
<p>
Jeremy Clarkson er ikke alene om at bringe BBC i forlegenhed. 
</p><p>
Værst blandt alle sager var afsløringerne af, at Jimmy Savile i 
årtier fik mulighed for at misbruge og voldtage børn på grund af sin stilling 
hos BBC. 
</p><p>
Tidligere sportsvært Stuart Hall blev for to år siden sigtet forvoldtægt. </p><p class=" bl-elem">
Og i 2002 måtte ’Have I Got News for You’ vinke farvel til sin vært Angus 
Deayton på grund af afsløringer om kokain og brug af prostituerede. 
</p>
</div>
</div><p>
Det gør mere ondt på mig, end det gør på dig«, er en af den slags floskler, 
der er brugt flere gange, end der er lavet hjulspin i ’Top Gear’. 
</p><p>
Men det må have været meget tæt på den følelse, som generaldirektør i BBC Tony 
Hall stod med, da han i dag endeligt bekræftede, at den 54-årige Jeremy 
Clarkson ikke længere har en fremtid som vært for verdens mest sete 
bilprogram, ’Top Gear’. 
</p><p>
BBC står nu til at miste millioner af pund i rettigheder til et program, der 
ses af 350 millioner mennesker verden over – og til at pådrage sig harme fra 
mere end den million seere, der har underskrevet et krav om at lade Clarkson 
blive. Den britiske tv-station risikerer også at få selve den britiske 
premierminister, David Cameron, på nakken, efter at han har erklæret, at han 
er en stor fan af showet, og at hans 11-årige datter Nancy i øvrigt har 
truet med at gå i sultestrejke, indtil Clarkson kommer tilbage i førersædet 
på ’Top Gear’. Det kommer formentlig nu aldrig til at ske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2603679/jeremy-clarkson-er-fortid-paa-top-gear/">Jeremy Clarkson er fortid på 
'Top Gear'</a></p><h3>
Lovede producer bank 
</h3><p>
Clarkson blev fyret efter en episode, der fandt sted 10. marts, da han angreb 
en af showets producere for ikke at have sørget for, at han kunne få et 
måltid varm mad på et hotel, hvor holdet skulle filme i Yorkshire. Da Jeremy 
Clarkson ankom efter klokken 22 om aftenen, efter selv at have besluttet at 
tilbringe to timer på en pub, var hotellets køkken lukket. 
</p><div class="art-quote article-box">
<p class="quote"/>
<blockquote>
<p class="quote-txt">
Der kan ikke gælde forskellige regler for folk, bare fordi de er stjerner
</p>
<p class="sender">
Tony Hall, generaldirektør for BBC 
</p>
</blockquote>
</div><p>
Tv-personligheden valgte at lade sin harme gå ud over den irskfødte producer 
Oisin Tymon, der ud over at blive trakteret med det engelske sprogs mest 
farverige gloser blev truet med en fyring og udsat for direkte vold. Sagen 
er nu også overgivet til politiet i North Yorkshire, hvor episoden fandt 
sted.<br/><br/>
Efter at have undersøgt hvad der skete den skæbnesvangre aften, følte BBC, at 
det var »uundgåeligt« at fyre Clarkson.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2598965/bbc-og-clarkson-i-taenkeboks-er-dinosaurens-tid-forbi/">BBC og Clarkson i tænkeboks: 
Er dinosaurens tid forbi?</a></p><p>
»Der kan ikke gælde forskellige regler for folk, bare fordi de er stjerner, 
har bedre pr, eller deres fyring har økonomiske implikationer«, sagde Tony 
Hall, der samtidig understregede, at han personligt var en stor fan af ’Top 
Gear’. 
</p><p>
Det er ikke første gang, Jeremy Clarkson er i problemer. Han har tidligere 
været i utallige slagsmål og fået adskillige advarsler for sin bramfri 
optræden, der både har budt på racistiske udtryk og fornærmet op til flere 
nationer så eftertrykkeligt, at der har været krav om undskyldninger på 
diplomatisk plan. 
</p><p>
Jeremy Clarkson fik, efter en episode sidste år, en advarsel om, at han havde 
fået en »absolut sidste chance« til at opføre sig i overensstemmelse med 
BBC’s regler. 
</p><p>
»Han gik over stregen«, konstaterede Tony Hall i går. 
</p><h3>
Savile skæmmer 
</h3><p>
Jeremy Clarksons støtter kaldte i går fyringen for en »sejr til den politisk 
korrekte brigade«, og ifølge den britiske avis The Daily Telegraph var det 
endnu et tegn på BBC’s »hang til selvkastration«. 
</p><p>
Den britiske tv-station er særdeles bevidst om medarbejdernes opførsel både på 
og uden for skærmen efter skandalen med radio- og tv-personligheden Jimmy 
Savile, der efter sin død viste sig at have misbrugt sin stilling i BBC til 
at voldtage hundredvis af kvinder og børn og truet dem til tavshed. 
</p><p>
At BBC frygtede, at det kunne blive en brøler at lade Clarkson fortsætte som 
vært, stod allerede klart i sidste uge, da en unavngiven mellemleder i BBC 
sammenlignede Clarksons støtter med de mennesker, der så til i tavshed uden 
at stoppe Jimmy Saviles opførsel. 
</p><p>
»Det pres, Oisin Tymon er under, er nærmest Savilsk«, sagde mellemlederen, der 
blandt andet henviste til, at premierminister David Cameron, der er en 
personlig ven af Jeremy Clarkson, havde opfordret BBC til ikke at fyre ham. 
</p><h3>
Clarkson genopstår 
</h3><p>
For den 54-årige Jeremy Clarkson er fyringen næppe den store katastrofe, og 
han så i går ud til at acceptere sin skæbne med ophøjet ro. 
</p><p>
Der har været forlydender om, at blandt andet den amerikanske 
netstreamingtjeneste Netflix er ivrige efter at hyre Jeremy Clarkson til et 
ikke nærmere specificeret program. 
</p><p>
I forvejen har Jeremy Clarkson stadig sit job som klummeskribent og 
motorjournalist på to britiske aviser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2582009/top-gears-jeremy-clarkson-er-blevet-suspenderet-fra-bbc/">Top Gears Jeremy Clarkson er 
blevet suspenderet fra BBC</a></p><p>
’Top Gear’ gik fra at være et halvkedeligt magasinprogram på BBC til at være 
en af kronjuvelerne i organisationen, og det er stadig ikke klart, om BBC 
helt vil droppe programmet eller forsøge at køre det videre med en ny vært. 
</p><p>
Tidligere tv-vært og chefredaktør Piers Morgan har frivilligt meldt sig som 
mulig arvtager for at irritere sin ærkefjende Jeremy Clarkson. Også 
BBC-radiovært Chris Evans har været nævnt som en mulig afløser. 
</p><p class=" bl-elem">
Uanset hvem eller hvad risikerer BBC at få travlt med at besvare henvendelser 
fra rasende seere, der ikke vil finde sig i at miste Clarkson. 
</p>	
</div>
</div></body></html>
