---
layout:     post
title: 	    "London-smag: Mere sukker, te og travlhed "
post_author:	    
post_date:	    Sun, 10 May 2015 09:21:02 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2662503/london-smag-mere-sukker-te-og-travlhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om menukortet og prisniveauet stort set er det samme som i Danmark, er 
der nogle markante forskelle på at servere mad og drikke i 
London-afdelingerne af Joe &amp; the Juice og Sticks’n’Sushi.
</p><div class="art-quote article-box">
<p class="quote"/>
<blockquote>
<p class="quote-txt">
Det kan godt være lidt frustrerende, når drengene nu har stået og 
kælet for kaffen, at der kommer så meget sødt i, at man ikke kan 
smage kvaliteten 
</p>
<p class="sender">
</p><p class=" bl-elem">Patrick Engbo, Joe &amp; the Juice</p> 

</blockquote>
</div><p/><p>
»De putter mere sukker i kaffen herovre. Meget mere«, siger Patrick Engbo, 
landechef for Joe &amp; the Juice U.K.:
</p><p>
»Det kan godt være lidt frustrerende, når drengene nu har stået og kælet for 
kaffen, at der kommer så meget sødt i, at man ikke kan smage kvaliteten«.
</p><p>
Heller ikke på Sticks’n’Sushi er der stor efterspørgsel på kvalitetskaffe.
</p><p>
»Selv om vi har mange turister og udenlandske beboere i London som gæster, er 
langt de fleste gæster briter. Og briter drikker altså te«, konstaterer 
konceptets direktør i Storbritannien, Andreas Karlsson.
</p><p>
»Men vi har dog mere og mere held med at få dem til at smage japanske sorter 
og anden kvalitetste – i stedet for den posete, der stadig er overraskende 
udbredt herovre«, tilføjer han.
</p><p>
»Og så er sake også på vej op – endnu mere end i Danmark«, oplyser Karlsson.
</p><h3>
Flere penge mellem hænderne
</h3><p>
I London oplever Sticks’n’Sushi langt mere efterspørgsel på kyllingesticks og 
andet fra det varme køkken end i Danmark, hvor sushien er storsællert. Og så 
er der langtfra så mange takeaway-ordrer som i Danmark.
</p><p>
»Det gælder ikke kun her i Covent Garden, hvor vi jo er i et forretnings- og 
turistområde med stor tradition for, at folk går ud og spiser. Det gælder 
også i et beboelseskvarter som Wimbledon«, fortæller Karlsson.
</p><p>
I restauranten i Wimbledon er kædens takeaway-procent ved at snige sig op på 
10, men den er 45 i Danmark. Begge koncepter kan mærke, at der er langt 
flere i London, der har rigtig mange penge mellem hænderne – og som godt vil 
bruge dem på mad og drikke.
</p><p>
Patrick Engbo fortæller, at han en dag sad på Joe &amp; the Juices 
afdeling i Kings Road i Chelsea.
</p><p>
»Der var en gæst, der spiste og drak for 4-500 kroner på meget kort tid. Og så 
høje er vores priser altså heller ikke«, siger Patrick Engbo med et smil. 
</p><h3>
Presset på tid
</h3><p>
Det slår også både Engbo og Karlsson fra Sticks’n’Sushi, at folk er klart mere 
presset på tid her end i København og andre danske byer.
</p><p>
Engbo fortæller, at en af konsekvenserne er, at Joe &amp; the Juice ofte 
»må have to på kassen om morgenen«.
</p><p>
»For hvis der står fem i kø, og kun en ved kassen, når folk kommer ind, 
opgiver de ofte og går et andet sted hen«, fortæller Patrick Engbo.
</p><p>
Efter bestillingen skal der også leveres klart hurtigere end i Danmark, er 
erfaringen. 
</p><p class=" bl-elem">
»Vi regner med, at kaffen eller juicen skal stå der inden 45 sekunder – ellers 
bliver gæsten utålmodig. Det er altså trods alt de færreste i Danmark, der 
har så travlt«, siger Patrick Engbo.
</p>	
</div>

</div></body></html>
