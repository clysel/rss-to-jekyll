---
layout:     post
title: 	    "Investeringsmedie: Push-beskeder i Chrome kan være en gamechanger for Android-enheder"
post_author:	    Adam Fribo
post_date:	    Mon, 27 Apr 2015 12:11:17 +0000
post_site:	    www.version2.dk 
post_link:	    http://www.version2.dk/artikel/investeringsmedie-push-beskeder-i-chrome-kan-vaere-en-gamechanger-android-enheder-158713?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Google har med den sidste opdatering af Chrome gjort det muligt for alle smartphone/tablet-optimerede hjemmesider at sende push-beskeder direkte til browseren på både desktop og Android-enheder. Og specielt det sidstnævnte kan blive helt essentielt i Googles kamp mod native apps.</p>

<p>Det skriver investeringssitet <a href="http://www.fool.com/investing/general/2015/04/26/google-incs-chrome-update-could-be-a-game-changer.aspx">The Motley Fool</a>.</p>

<p>Mange virksomheder og sites udvikler native apps udelukkende med det formål at kunne det levere push-beskeder, og det kan være til skade for Google, hvis Android-brugere benytter disse apps i stedet for eksempelvis Chrome-browseren eller Google Search.</p>

<p>Google har brug for at hive reklameindtægter hjem fra sin søgemaskine og indsamle data fra brugernes besøg i Chrome.</p>

<p>Og derfor mindsker Google altså incitamentet til at udvikle native-apps ved at give mulighed for at sende notifikationer til Android-enheder via Google Chrome. Selv når browseren ikke er aktiv.</p>

<p>Google får sine brugere tilbage, og virksomheder slipper for at drive både et mobilsite og en applikation. Tiltaget går hånd i hånd med, at Google for nylig besluttede at rangere westeder, der ikke er optimeret til smartphones, lavere.</p>

<p>Notifikationer i Chrome bliver ikke tilgængelige på iOS-enheder.</p>


  </section>

      </div></body></html>
