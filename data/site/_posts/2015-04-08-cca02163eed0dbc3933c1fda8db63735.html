---
layout:     post
title: 	    "Efter få minutter: Forhandlinger om gymnasiereform er brudt sammen"
post_author:	    
post_date:	    Wed, 08 Apr 2015 17:47:53 +0200
post_site:	    politiken.dk 
post_link:	    http://politiken.dk/indland/politik/ECE2620377/efter-faa-minutter-forhandlinger-om-gymnasiereform-er-brudt-sammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forhandlingerne om en kommende gymnasiereform er brudt sammen. 
</p><p>
Det sker efter få minutters forhandlinger mellem undervisningsminister 
Christine Antorini (S) og Folketingets partier.
</p><p>
Stridens kerne er - som det har været hele vejen igennem forhandlingerne - 
diskussionen om adgangskrav til gymnasiet.
</p><p>
»Det er ærgerligt for både de unge og for fremtidens gymnasier, at 
forhandlingerne nu er faldet til jorden«, siger undervisningsminister 
Christine Antorini.
</p><p>
»Der er ellers bred enighed blandt partierne om regeringens forslag til, at vi 
skal give gymnasiet et fagligt løft, have færre studieretninger og styrke 
anvendelsesorienteringen i undervisningen. Dette må vi nu opgive på grund af 
ønsket om høje adgangskrav«, siger hun.
</p><h3>
Krav om højere adgangskrav
</h3><p>
Både Venstre og De Konservative har hele tiden stået på, at adgangskravet til 
gymnasiet skulle være 4 i dansk og matematik. Dansk Folkeparti og Liberal 
Alliance ønskede endnu højere adgangskrav.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/uddannelse/ECE2213445/krav-om-hoejere-karakterer-kan-lukke-15-gymnasier/">Krav om højere karakterer kan 
lukke 15 gymnasier</a></p><p>
»Vi havde gerne set, at vi kunne have landet en aftale, så det er ærgerligt, 
at regeringen ikke har villet flytte sig på det spørgsmål«, siger Venstres 
uddannelsesordfører, Esben Lunde Larsen.
</p><p>
»Ministeren ville gerne have, at spørgsmålet om karakterer blev pillet ud af 
forhandlingerne, og det ønskede vi ikke. Beskeden fra ministeren er, at der 
ikke kommer flere forhandlinger på denne side af et valg«, siger han.
</p><p>
Heller ikke De Konservatives undervisningsordfører, Daniel Rugholm, ser nogen 
mulighed for at fortsætte:
</p><p class=" bl-elem">
»Regeringen vil ikke være med til adgangskrav på fire til gymnasiet. Derfor 
kan vi ikke lave aftale«, skriver han på Twitter.
</p>	
</div>

</div></body></html>
