---
layout:     post
title: 	    Historien gentager sig med et mellemår for AaB?s mesterhold 
post_author:	    
post_date:	    Mon  16 Feb 2015 13:59:56 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2548265/historien-gentager-sig-med-et-mellemaar-for-aabs-mesterhold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Det er ’normalt’, hvis man kan bruge det ord, at AaB ikke indtager nogen stor 
rolle i striden om DM-guldet og medaljeplaceringerne i landets bedste 
fodboldrække, sæsonerne efter at aalborgklubben har vundet mesterskabet. Vi 
så det i 1996, i 2000 – dog i det år var aalborgenserne i spil til sølv 
eller bronze indtil kort før målstregen, men endte som nummer 5 – og i 2009. 
Og nu gentager historien sig. 
</p><p>
Tag et kig på tabellen: AaB er på sjettepladsen i Superligaen, hvor FC 
Midtjylland er stukket af fra konkurrenterne og 18 point foran de 
forsvarende mestre, som næppe når at gribe ind i slagsmålet om sølv og 
bronze, men kan håbe på en fjerdeplads, der giver adgang til 
kvalifikationskampe til Europa League. 
</p><p>
Netop europæisk deltagelse på ny i næste sæson er en målsætning for 
cheftræneren – og den kan også blive indfriet, såfremt Kent Nielsens 
mandskab atter vinder pokalturneringen, hvor Esbjerg er 
kvartfinalemodstanderen (på udebane 5. marts). 
</p><h3>
Træneren: Vi laver alt for få mål 
</h3><p>
»Hvis vi havde haft 3-4 flere point i ligaen, ville det have meget 
tilfredsstillende og stort. Det var en kæmpeoverraskelse, at vi kunne vinde 
guld, og 2014 var fantastisk for os. Vi havde succes med den måde, vi 
spillede på, men modstanderne har læst godt på lektien og er blevet bedre 
til at lukke af. Nogle hold har spillet med fem mand i forsvarskæden mod os. 
De har fået større respekt for AaB, og vi har så ikke været dygtige nok til 
at finde alternative muligheder for at skabe chancer og score mere«, 
forklarer Kent Nielsen. 
</p><p>
»Vi har lavet alt for få mål. Og selvfølgelig gjorde det ondt på holdet, at vi 
mistede Kasper Kusk og fik Lukas Spalvis og Rasmus Jönsson langtidsskadet. 
De tre lavede 26 mål tilsammen i mesterskabssæsonen«. 
</p><p>
»Vi var ramt af andre skader i et efterår, da vi havde et tæt kampprogram med 
en del unge spillere. AaB har ikke samme økonomiske ressourcer som FCM, FCK 
og Brøndby, men jeg synes da, at det ser positivt ud nu, og vi glæder os til 
forårssæsonen, hvor vi igen kan få Rasmus Jönsson ind på holdet. Lukas 
Spalvis bliver måske superligaklar sidst i marts og Jakob Ahlmann, som vi 
også har måttet undvære længe, sidst på foråret«. 
</p><p>
Eneste tilgang i vinterpausen er svenskeren Andreas Blomqvist, der ikke straks 
går ind i startformationen. Han er en ’fremtidsspiller’, siger Kent Nielsen, 
en type som Kasper Risgård, en målfarlig central midtbanespiller. 
</p><div class="art-quote article-box">
<p class="quote"/>
<blockquote>
<p class="quote-txt">
Der vil nok ske mere i sommerens transfervindue 
</p>
<p class="sender">
</p><p class=" bl-elem">Allan Gaarde, sportsdirektør</p> 

</blockquote>
</div><p>
»Vi skal tænke os godt om og bruge pengene bedst muligt. Vi er supergodt 
tilfredse med de spillere, vi har nu, og derfor har vi ikke købt mere ind. 
Der vil nok ske mere i sommerens transfervindue«, siger sportsdirektør Allan 
Gaarde. </p><p>
Kent Nielsen fryder sig over, at Nicklas Helenius har været flittigt scorende 
i træningskampene. I vinterpausen har AaB’erne på det taktiske plan bestræbt 
sig på at sætte mere direkte spil i scene i offensiven. 
</p><p>
»Vi skal prøve hurtigere, end vi gjorde i efteråret, at søge at lave 
gennembrudsafleveringer, der kan føre til afslutninger. Det har vi meget 
fokus på nu. I efteråret havde vi nok ofte for mange pasninger, inden vi kom 
langt frem og kunne true modstandermålet«, siger Kent Nielsen. 
</p><h3>
To store hjemmekampe 
</h3><p>
Cheftræneren har et par pladser på holdet, hvor det ikke ligger fast endnu, 
hvem der skal spiller fra start, når foråret skydes i gang med to store 
hjemmekampe, med nok 10.000 på tribunerne: på torsdag mod belgierne fra Club 
Brugge og i første superligarunde mod Brøndby. 
</p><p>
Venstre back: Enten Jakob Blåbjerg eller Patrick Kristensen. Højre midtbane: 
Enten Frederik Børsting eller Andreas Bruun. 
</p><div class="art-fakta article-box">
<h4 class="">
året efter guldet</h4>
<div class="fakta-body" data-buildingblock="embedded_factboxlink">
<p><b>AaB skiller sig ud </b>i forhold til de øvrige mesterhold fra de seneste ti 
sæsoner ved at være langt fra medaljerne det efterfølgende år. De øvrige har 
som minimum fået bronze.
</p><ul><li><b>2014:</b> Sølv til FC København</li><li><b>2013:</b> Sølv til FC Nordsjælland </li><li><b>2012:</b> Sølv til FCK</li><li><b>2011:</b> FCK mester igen</li><li><b>2010: </b>FCK mester igen</li><li><b>2009:</b> AaB nr. 7</li><li><b>2008: </b>Bronze til FCK</li><li><b>2007:</b> FCK mester igen</li><li><b>2006:</b> Sølv til Brøndby</li><li class=" bl-elem"><b>2005:</b> Sølv til FCK</li></ul><p>
________________________________
</p><ul><li><b>2000:</b> AaB nr. 5</li><li class=" bl-elem"><b>1996:</b> AaB nr. 5</li></ul><p class=" bl-elem"/>
</div>
</div><p>
»Vi vinder nok ikke Europa League«, bemærker Kent Nielsen, »men 
Europa-deltagelsen har været meget betydningsfuld økonomisk og 
udviklingsmæssigt for spillerne og klubben. Vi er stolte over at være eneste 
danske klub, der stadig spiller europæisk«. </p><p>
Aalborg var Danmarks fodboldhovedstad i 2014, og AaB kan i det hele taget se 
tilbage på det bedste år i klubbens historie: mester og pokalvinder. Rasmus 
Würtz blev forårets profil i Superligaen, Nicolai Larsen årets målmand og 
var inde omkring landsholdstruppen, og Kent Nielsen må blive årets træner. 
Jakob Ahlmann og Nicolaj Thomsen fik debut på A-landsholdet, Würtz comeback, 
og AaB-spillet på vej mod DM-titlen var seværdigt, effektivt og flot. 
</p><p><i class=" bl-elem">Hvem ser du som AaB’s efterfølger som dansk mester i år, Kent Nielsen?</i></p><p>
»Nøgternt vurderet må det blive FC Midtjylland. De fører med 8 point til 
nummer to, og FCK og Randers FC, som jeg tror, bliver stærke i foråret, kan 
ikke tillade sig mange fejltagelser, hvis de skal håbe på at kunne true 
FCM«. 
</p><h3>
Stærkt felt af trænerkandidater 
</h3><div class="art-fakta article-box">
<h4 class="">
Europa League</h4>
<p class="fakta-body" data-buildingblock="embedded_factboxlink">
AaB's kommende modstander i Europa Leagues 1/16-finaler på torsdag viser 
ustabil form. Efter sidste weekends nederlag på udebane til Kortrijk måtte <b>Club 
Brugge</b> søndag på hjemmebane nøjes med 1-1 mod midterholdet Lokeren. Tom 
De Sutter udlignede efter en times spil for topholdet i den bedste belgiske 
række. 
</p>
</div><p>
Gennem forårssæsonen må Kent Nielsen også tænke lidt OB, hvor han starter til 
sommer. Og Allan Gaarde tænker nu meget på, hvem der skal afløse 
mestertræneren. </p><p>
»Det er overvældende med det store antal dygtige kandidater, der har meldt sig 
til at overtage Kent Nielsens job«, siger sportsdirektøren. »Hvornår vi 
melder noget ud og kan præsentere afløseren for Kent, er svært at sige«. 
</p><p class=" bl-elem">
Allan Gaarde betegner Allan Kuhn som en fantastisk assistent og håber, at Kuhn 
bliver i klubben. Så spekulationer om, at Kuhn skal med Kent Nielsen til 
Odense, kan godt stoppe nu. 
</p>	
</div>
</div></body></html>
