---
layout:     post
title: 	    "Overraskende medlemsfremgang i HK"
post_author:	    
post_date:	    Wed, 01 Apr 2015 22:41:52 +0200
post_site:	    politiken.dk 
post_link:	    http://politiken.dk/indland/ECE2614527/overraskende-medlemsfremgang-i-hk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Man tror næsten, det er løgn. Men den er god nok: 
</p><p>
Landets næststørste LO-forbund, HK, kan for første gang i 17 år konstatere, at 
der er flere medlemmer, der melder sig ind end ud. 
</p><p>
I årets første tre måneder kan samtlige HK’s sektorer, HK-Privat, HK-handel, 
HK-Stat og HK-Kommunal, melde om plus på medlemsbundlinjen. Og selv om der 
er tale om en fremgang på beskedne 635 medlemmer, står den udvikling i 
skærende kontrast til en medlemstilbagegang, der ellers i årevis har været 
opgjort i tusinder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2536330/hk-formand-og-lo-naestformand-duellerer-om-at-blive-fagbevaegelsens-nr-1/">HK-formand og LO-næstformand 
duellerer om at blive fagbevægelsens nr. 1</a></p><p>
»Det ser rigtig godt ud, men vi tør ikke tro på, at det her er vendepunktet, 
for der er trods alt kun tale om et enkelt kvartal. Men normalt er det i 
første kvartal, vi har størst vanskeligheder med at holde på medlemmerne. 
Derfor tillader vi os at være behersket lykkelige og klar til at kæmpe for, 
at denne udvikling skal fortsætte, for der har jo været tendenser i denne 
retning over de sidste par år«, siger HK’s formand, Kim Simonsen, der nu har 
180.000 betalende medlemmer og yderligere 80.000-90.000 gratismedlemmer og 
seniorer. 
</p><h3>
Planlæg karrieren i dit fagforbund 
</h3><p>
Arbejdsmarkedsforsker Christian Lyhne Ibsen kalder udviklingen ’breaking news’ 
i en kriseramt LO-fagbevægelse: 
</p><p>
»Det er det, man kalder den sorte svane i videnskaben, for al teori tilsiger, 
at det vil gå ned ad bakke for LO – og at det vil fortsætte sådan år efter 
år. Men pludselig er der så et forbund, der drejer den anden vej, oven i 
købet et af de forbund, der har haft den mest massive medlemsflugt 
overhovedet. Selvfølgelig skal man tage disse tal med alle mulige forbehold, 
men det her er lidt af en bedrift, det er breaking news og et tiltrængt 
lyspunkt i den del af fagbevægelsen«, siger Christian Lyhne Ibsen, der er 
adjunkt på Faos, Forskningscenter for Arbejdsmarkeds- og 
Organisationsstudier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2525915/det-er-helvedes-lang-tid-siden-fagbevaegelsen-har-sejret/">Det er helvedes lang tid 
siden, fagbevægelsen har sejret</a></p><p>
Han mener, at udviklingen kan være et resultat af HK’s målrettede forsøg på at 
indrette den faglige maskine efter medlemmernes ønsker og behov og at give 
rekrutteringen af nye medlemmer førsteprioritet. 
</p><p>
Sådan forklarer Kim Simonsen også selv de gode nyheder:
</p><div class="art-quote article-box">
<p class="quote"/>
<blockquote>
<p class="quote-txt">
Det her er lidt af en bedrift, det er breaking news og et tiltrængt lyspunkt 
i den del af fagbevægelsen 
</p>
<p class="sender">
Christian Lyhne Ibsen, arbejdsmarkedsforsker 
</p>
</blockquote>
</div><p>
»For ti år siden sad vi på vores mange kontorer og ventede på, at medlemmerne 
henvendte sig til HK, hvorefter vi løste deres problemer. Nu er vi er holdt 
op med at gå og tro, at vi i fagforeningen ved bedst, hvad medlemmerne vil 
have. Vi vil hellere tage ud og spørge medlemmerne, hvad de vil have, møde 
dem i deres virkelighed. Det er blandt andet derfor, HK Kommunal har samlet 
krav ind fra 15.000 medlemmer til deres overenskomstforhandlinger«.</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2522808/formaend-nedlaeg-lo-efter-valg/">Formænd: Nedlæg LO efter valg</a></p><p>
HK’s formand nævner også forbundets tilbud om at hjælpe medlemmerne med at 
planægge karrieren. 
</p><p>
»Mange af vores medlemmer skifter karriere op og ned og på tværs af 
organisationer og arbejdspladser; nu kan de altså ringe til fagforeningen og 
få råd og vejledning om næste trin på karrierestigen. Det er den slags 
projekter, vi prioriterer, samtidig med at det basale fagforeningsarbejde 
selvfølgelig skal være i orden, overenskomsterne, det politiske arbejde, 
rådgivning om dagpenge og sygedage«. 
</p><p>
»Dengang jeg blev forbundsformand, havde vi nogle problemer med, at HK ikke 
tog telefonen hurtigt nok, når medlemmerne ringede, men det kan jo ikke være 
rigtigt, at telefonen ikke bliver taget, når man ringer til den fagforening, 
man har været medlem af i 32 år. Så det handler i bund og grund om at give 
fagforeningen tilbage til medlemmerne, og det ser ud, som om den strategi 
virker«, siger Kim Simonsen, der særligt glæder sig over, at det er lykkedes 
at rekruttere og fastholde mange unge medlemmer. 
</p><h3>
Nyt dramatisk medlemstab i LO 
</h3><p>
Men selv om HK tilsyneladende har fået bedre fat på medlemmerne, er der ikke 
noget, der tyder på samme udvikling i det øvrige LO.
</p><div class="art-quote article-box">
<p class="quote"/>
<blockquote>
<p class="quote-txt">
Jeg glæder mig bare over medlemsudviklingen på HK's vegne, og så må andre 
vurdere, om det også betyder noget for min indsats generelt set 
</p>
<p class="sender">
Kim Simonsen, HK?s formand 
</p>
</blockquote>
</div><p>
Her vender medlemmerne fortsat fagbevægelsen ryggen i en sådan grad, at LO’s 
formand, Harald Børsting, så sent som i sidste uge advarede om faren for, at 
LO mister sin indflydelse og måske endda retten til at forhandle 
overenskomster – hvis medlemsflugten fortsætter. Og det gør den, viser LO’s 
egen status over medlemsudviklingen i 2014, der ventes offentliggjort i 
næste uge.</p><p>
Opgørelsen viser, at LO’s 17 forbund tilsammen mistede 24.500 erhvervsaktive 
medlemmer sidste år. Og selv om medlemsflugten dermed er lidt mindre end 
året før, er der tale om et fortsat dramatisk fald i medlemsskaren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/kroniken/ECE2522696/hvem-toer-blive-den-sidste-lo-formand/">Hvem tør blive den sidste 
LO-formand?</a></p><p>
Og en ny bundrekord for det samlede antal arbejdsmarkedsaktive medlemmer i LO, 
der nu er faldet til knap 844.000, mod 1,2 millioner kontingentbetalende 
medlemmer i 2003. 
</p><p>
»Det bliver spændende at se, om medlemsfremgangen i HK bider sig fast. I så 
fald kan Kim Simonsen ikke tage hele æren, for det er også i høj grad de 
enkelte og meget stærke HK-sektorers fortjeneste. Men har HK for alvor 
knækket kurven, er det da en fordel for Kim Simonsen i hans forsøg på at 
blive ny formand for et LO, der bløder medlemmer«, siger Christian Lyhne 
Ibsen. 
</p><h3>
Kampvalg om formandspost i LO 
</h3><p>
I LO er der lagt op til kampvalg om posten som formand, når Harald Børsting 
takker af på kongressen i oktober. 
</p><p>
Favorit som ny formand er LO’s nuværende næstformand, Lizette Risgaard. Men 
hun bliver udfordret af både formanden for Hærens Konstabel- og 
Korporalforening, Flemming Vinther, og altså også af Kim Simonsen. 
</p><p><i class=" bl-elem">Er det her dit trumfkort i en valgkamp, hvor du er lidt bagud på point?</i></p><p>
»Nej, for jeg mener aldeles ikke, at jeg er bagud, og valgkampen er slet ikke 
begyndt endnu. Jeg glæder mig bare over medlemsudviklingen på HK’s vegne, og 
så må andre vurdere, om det også betyder noget for min indsats generelt 
set«, siger Kim Simonsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2502909/to-kandidater-vil-afloese-boersting-som-formand-for-lo/">To kandidater vil afløse 
Børsting som formand for LO</a></p><p><i class=" bl-elem">Men er det ikke oplagt at bruge kortet i kampen om formandsposten i en 
LO-fagbevægelse, hvor medlemmerne fosser ud?</i></p><p class=" bl-elem">
»Nej, men du kan sige, at det var min ambition at vende medlemsudviklingen i 
HK, da jeg blev forbundsformand, og den ambition vil jeg have for enhver 
ledende post i fagbevægelsen. Det massive medlemstab er LO’s største 
udfordring, så det at få flere medlemmer og passe på dem, man har i 
forvejen, er da en af de absolut væsentlige opgaver for en kommende 
formand«. 
</p>	
</div>

</div></body></html>
