---
layout:     post
title: 	    "Aldi-røver på fri fod: Truede ansat med peberspray"
post_author:	    
post_date:	    Fri, 06 Mar 2015 19:24:26 +0100
post_site:	    politiken.dk 
post_link:	    http://politiken.dk/indland/ECE2577170/aldi-roever-paa-fri-fod-truede-ansat-med-peberspray/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sidst på eftermiddagen kommer en mand klædt helt i sort ind i en Aldi i 
Nørresundby og truer personalet med en peberspray, til han får udleveret et 
pengebeløb samt cigaretpakker.
</p><p>
Derefter forlader han butikken på Viaduktvej, sætter sig op på en blå cykel og 
cykler derfra. Cyklen er senere fundet i nærheden. Men gerningsmanden er 
stadig på fri fod.
</p><p>
Det oplyser Nordjyllands Politi, som søger vidner til røveriet.
</p><p>
Røveren er fanget på forretningens overvågningskamera, hvor han ses med en 
sort hætte over hovedet, sort tøj og sorte Adidas-sko.
</p><p>
I en opgang på Lindholmsvej i nærheden af forretningen har politiet fundet 
gerningsmandens tøj, som var kastet ned i et kælderrum.
</p><p>
»Gerningsmanden er herefter forsvundet fra området ved Lindholmsvej, og 
politiet søger stadig vidner, som kender noget til mandens færden i området, 
og vidner, der eventuelt har set en mand i mørkt tøj før røveriet i 
nærområdet«, siger vagtchef Karsten Højrup Kristensen.
</p><p class=" bl-elem">
Han kan ikke sige, hvor stort et pengebeløb, røveren fik med fra butikken. Dog 
er det ikke voldsomt stort, oplyser han.
</p>	
</div>
</div></body></html>
