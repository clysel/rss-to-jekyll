---
layout:     post
title: 	    "Matchvinder revser sit eget holds indsats"
post_author:	    
post_date:	    Tue, 31 Mar 2015 21:30:30 +0200
post_site:	    politiken.dk 
post_link:	    http://politiken.dk/sport/fodbold/ECE2612751/matchvinder-revser-sit-eget-holds-indsats/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det danske U21-landshold i fodbold vandt tirsdag aften 1-0 over USA i en 
testkamp, men trods sejren er der ikke udelt glæde hos den danske 
matchvinder Andreas Cornelius. 
</p><p>
»Vi skal nogle niveauer op inden EM«, siger FC København-angriberen til DR. 
</p><p>
Han blev sendt på banen fra begyndelsen af anden halvleg på Lyngby Stadion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2612729/cornelius-sikrer-sejr-til-ineffektivt-u21-landshold/">Cornelius sikrer sejr til 
ineffektivt U21-landshold</a></p><p>
Cirka fem minutter senere scorede han det eneste mål i kampen, der var den 
sidste, inden U21-landstræner Jess Thorup udtager truppen til EM i Tjekkiet 
i juni. 
</p><p>
»Vi har en kamp mod Sverige inden EM. Det må vi gøre bedre, for det var ikke 
godt nok i dag, selvom vi vandt«, siger Andreas Cornelius. 
</p><p>
»Vi brændte lidt for meget og gav dem lidt for mange chancer«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2612347/viktor-fischer-er-i-spil-til-u21-em/">Viktor Fischer er i spil til 
U21-EM</a></p><p>
Han afløste Randers FC-angriberen Nicolai Brock-Madsen, men Cornelius behøvede 
altså ikke mange minutter for at bevise, hvem der skal være dansk 
førsteangriber ved EM. 
</p><p>
Inden scoringen havde det danske angrebsspil været præget af for mange 
nipserier, når spilovertaget skulle konverteres til scoringer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2538570/hoejbjergs-u21-em-skal-gennem-en-forhandlingsfase/">Højbjergs U21-EM skal gennem 
en forhandlingsfase</a></p><p>
Det blev ændret, da FCK-angriberen kom på banen. Andreas Cornelius modtog 
bolden fra Yussuf Poulsen med ryggen til målet, hvorefter han vendte rundt 
og scorede. 
</p><p>
»Jeg fik bolden spillet i fødderne, og jeg kunne vende på en mand, der gik på 
kroppen af mig. Han røg væk, og jeg sparkede den ind«, siger angriberen om 
det klassiske centerforwardmål. 
</p><p>
Jess Thorup udtager EM-truppen om cirka to måneder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2485384/dbu-forlaenger-med-succestraener/">DBU forlænger med succestræner</a></p><p>
11. juni spiller Danmark den sidste testkamp mod Sverige, og 17. juni venter 
EM-værten, Tjekkiet, i den første gruppekamp i Prag. 
</p><p class=" bl-elem">
Danmark er desuden i gruppe med Tyskland og Serbien, og de to bedste hold går 
videre til semifinalerne. 
</p>	
</div>

</div></body></html>
