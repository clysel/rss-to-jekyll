---
layout:     post
title: 	    "Landbruget vinder retssag om randzoner"
post_author:	    
post_date:	    Mon, 11 May 2015 10:13:00 +0200
post_site:	    politiken.dk 
post_link:	    http://politiken.dk/indland/ECE2664343/landbruget-vinder-retssag-om-randzoner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To landmænd frifindes ved retten i Holstebro for at have overtrådt loven og 
dyrket deres jord i de dyrkningsfri randzoner omkring vandløb og søer, der 
skal beskytte vandmiljøet.
</p><div class="art-quote article-box">
<p class="quote"/>
<blockquote>
<p class="quote-txt">
Dommen og dens præmisser giver os ret i det, vi har hele tiden har sagt om, at 
loven er et makværk, der ikke kan bruges til noget. Vi har hele tiden sagt 
til lovgiverne, at det kan I ikke mene seriøst. Det her må får den 
konsekvens, at Folketinget sætter sig og laver reglerne om.
</p>
<p class="sender">
Administrerende direktør i Bæredygtigt Landbrug, Bjarne Nigaard. 
</p>
</blockquote>
</div><p/><p>
Povl Blak Bojer og hans søn Christian Blak Bojer fra Snedsted i Thy har hele 
tiden med kraftig opbakning fra organisationen Bæredygtigt Landbrug hævdet, 
at randzoneloven er ugyldig og i strid med grundlovens §73, der fastslår, at 
ejendomsretten er ukrænkelig.
</p><p>
Retten peger på, at der ikke er tvivl om, at de tiltalte har dyrket de nævnte 
områder.
</p><p>
Men retten henholder sig samtidig til, at der på gerningstidspunktet - i 
efteråret 2012 og foråret 2013 - herskede stor usikkerhed om den nærmere 
forståelse af randzoneloven.
</p><h3>
Kort med fejl
</h3><p>
For eksempel var de kort, der skulle udpege zonerne, i alvorlig grad behæftet 
med fejl.
</p><p>
I Bæredygtigt Landbrug er der jubel over dommen.
</p><p>
»Dommen og dens præmisser giver os ret i det, vi har hele tiden har sagt om, 
at loven er et makværk, der ikke kan bruges til noget. Vi har hele tiden 
sagt til lovgiverne, at det kan I ikke mene seriøst. Det her må får den 
konsekvens, at Folketinget sætter sig og laver reglerne om«, siger den 
administrerende direktør i Bæredygtigt Landbrug, Bjarne Nigaard, til Ritzau.
</p><p>
Ifølge retten i Holstebro har der været så mange usikkerhedsfaktorer i 
relation til den første randzonelov, at der fra de tiltaltes side alene er 
udvist en så ringe grad af uagtsomhed, at det er betænkeligt at anse dem for 
skyldige.
</p><p>
Retten har også taget med i betragtning, at det fra myndighedernes side blev 
tilkendegivet, at landmændene kunne regne med, at der ikke ville blive 
pålagt bøder i det første såkaldte »fjumreår« 
og også senere, så længe der var tvivl om, hvor der skulle udlægges 
randzoner.
</p><p class=" bl-elem">
Retten understreger til gengæld, at man ikke har taget stilling til, om 
randzoneloven er i strid med ekspropriationsretslige grundsætninger eller 
EU-retten, sådan som landmændene også anfører.
</p>	
</div>

</div></body></html>
