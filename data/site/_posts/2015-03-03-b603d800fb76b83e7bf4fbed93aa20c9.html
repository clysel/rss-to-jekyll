---
layout:     post
title: 	    "Norwegian: Danske passagerer vil få direkte besked om berørte fly"
post_author:	    
post_date:	    Tue, 03 Mar 2015 15:46:06 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2570933/norwegian-danske-passagerer-vil-faa-direkte-besked-om-beroerte-fly/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når 685 Norwegian-piloter går i strejke fra midnat, kommer det til at berøre 
flyvninger fra danske lufthavne. 
</p><p>
Kommunikationsrådgiver hos Norwegian Daniel Kirchhoff fortæller, at 
passagerer, der skal rejse i morgen, skal orientere sig via selskabets 
hjemmeside og holde øje med sms om situationen for deres fly. 
</p><p>
»Vi vil løbende informere om ændringer. Hvis ens fly bliver berørt, får man 
direkte besked«, lyder det. 
</p><p>
Han siger, at flyselskabet så godt som muligt vil forsøge at bringe folk frem 
til deres destinationer.
</p><p>
»Det er klart, at hvis flere hundrede piloter strejker, så får det store 
konsekvenser for vores operation. Men det er for tidligt at sige noget om, 
hvordan det kommer til at påvirke de enkelte lufthavne eller hvilke afgange, 
der bliver ramt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
En optælling på Københavns Lufthavns hjemmeside viser, at det norske 
flyselskab i alt har 45 flyvninger i morgen. Dertil kommer flyvninger fra 
lufthavnene i Billund, Karup og Aalborg. 
</p><p>
Siden lørdag har 70 Norwegian-piloter været i strejke. Det betyder, at 13 
afgange mellem norske, svenske og finske destinationer er ramt af 
aflysninger tirsdag. Ingen danske afgange eller ankomster har dog endnu 
været berørt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2571678/685-norwegian-piloter-i-danmark-sverige-og-norge-strejker-fra-midnat/">685 Norwegian-piloter i 
Danmark, Sverige og Norge strejker fra midnat</a></p><p>
Konfliktens baggrund er en strid mellem Norwegian og dets piloter, der har 
været forhandlet i over tre måneder. På den ene side ønsker Norwegian at 
fastfryse piloternes løn, mens piloterne på den anden side blandt andet 
ønsker en såkaldt tarifaftale med moderselskabet. I dag er de 70 strejkende 
piloter nemlig ansat i datterselskabet Norwegian Air Norway. 
</p><p class=" bl-elem">
Den ulmende storkonflikt kommer kun kort efter weekendens store SAS-strejke, 
der fra fredag til mandag betød, at massevis af flyaflysninger ramte 
rejsende både til og fra Danmark. Baggrunden var en strejke blandt 
selskabets kabinepersonale. 
</p>	
</div>
</div></body></html>
