---
layout:     post
title: 	    "Andelskøbere presses til at betale under bordet"
post_author:	    
post_date:	    Sat, 14 Mar 2015 16:23:03 +0100
post_site:	    politiken.dk 
post_link:	    http://politiken.dk/oekonomi/ECE2587005/andelskoebere-presses-til-at-betale-under-bordet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter et halvt års jagt på en andelslejlighed i København, måtte Jakob – hvis 
navn er opdigtet, da han ønsker at være anonym – droppe at spille efter 
reglerne. 
</p><p>
Til hvert åbent hus, han kom til, stod folk i kø op ad trappen. Hvis 
lejligheden ikke var solgt, når han nåede frem til hoveddøren, blev han tit 
spurgt, om han allerede havde pengene. 
</p><p>
»Det lå mellem linjerne, om man ville give mere end maksimalprisen«, fortæller 
Jakob, der følte sig presset til at lægge penge under bordet, hvis han 
skulle i nærheden af en lejlighed. 
</p><div class="art-quote article-box">
<p class="quote"/>
<blockquote>
<p class="quote-txt">
Vi møder problemet, når køberne tilbyder det, og det gør de ikke sjældent 
efterhånden
</p>
<p class="sender">
Martin Østengaard, Andelsbutikken 
</p>
</blockquote>
</div><p/><p>
»Jeg havde jo selv lidt under det i et halvt år, så jeg havde det virkelig 
dårligt med det. Men jeg accepterede det hurtigt, fordi det bare er sådan, 
det er«. 
</p><p>
I september 2014 betalte han derfor 620.000 kroner for drømmelejligheden på 
Nørrebro – 40.000 over den tilladte maksimalpris. 
</p><h3>
Prisen har ramt loftet 
</h3><p>
I mange år har køberne ellers været forsigtige med at købe andelsboliger. Men 
i dag bliver over halvdelen af andelsboligerne i Region Hovedstaden solgt 
til maksimalprisen, som er fastsat af enten den offentlige vurdering eller 
en valuarvurdering, viser tal fra Realkredit Danmark. 
</p><p><b class="ext-link">KØBERKURSER</b><a class="embeddedlink" href="http://politiken.dk/oekonomi/bolig/ECE2521072/boligkoebere-gaar-i-traeningslejr-saa-de-kan-naa-at-gafle-en-andelsbolig/">Boligkøbere går i træningslejr, 
så de kan nå at gafle en andelsbolig</a></p><p>
Og når priserne rammer loftet, må køberne finde andre måder at komme forrest i 
køen på. Enten ved god gammeldags charme eller ved at betale over 
maksimalprisen. Og det tyder på, at sidstnævnte metode igen er blevet 
populær. 
</p><p>
Det har indehaveren af ejendomsmæglerfirmaet Andelsbutikken oplevet. 
</p><p>
»Vi møder problemet, når køberne tilbyder det, og det gør de ikke sjældent 
efterhånden«, siger Martin Østengaard, der har modtaget tilbud på helt op 
til 1 million kroner oven i den officielle pris. 
</p><p>
Priserne på ejerlejligheder er de seneste år skudt i vejret, og loftet over 
andelslejlighederne betyder, at prisforskellen mellem de to boligtyper kun 
forøges. Samtidig er det så let at komme af med sin andelslejlighed, at 
flere går uden om ejendomsmæglerne for i stedet at sælge privat, hvor den 
ulovlige handel finder sted. 
</p><p>
Realkredit Danmark er en del af Danske Bank-koncernen, som står for 
størstedelen af alle bolighandler herhjemme. Ifølge realkreditinstituttet 
steg prisen på ejerlejligheder fra slutningen af 2011 til starten af 2014 
med 18 procent – mens andelslejlighederne kun steg med 10. 
</p><p><b class="ext-link">DILEMMA</b><a class="embeddedlink" href="http://politiken.dk/oekonomi/privatoekonomi/ECE2555535/fordele-og-ulemper-ejerbolig-eller-andelsbolig---hvad-skal-jeg-vaelge/">Fordele og ulemper: Ejerbolig eller 
andelsbolig - hvad skal jeg vælge? </a></p><p>
Det får flere og flere købere til at vende blikket mod andelsmarkedet. Den 
opmærksomhed kunne Mikkel Erlandsen og hans kæreste mærke, da de i påsken 
sidste år satte deres 3-værelsesandel på Nørrebro til salg til 1,1 million 
kroner. 
</p><p>
»Der gik bogstaveligt talt ikke fem minutter, før vi fik henvendelser. Min 
kærestes telefon og mail blev fuldstændig rødglødende«, fortæller Mikkel 
Erlandsen. Til åbent hus tre dage senere mødte 80-100 mennesker op. 
</p><p>
»Man kunne se deres desperate og opgivende blikke. Jeg havde virkelig ondt af 
dem«. Flere af køberne tilbød at betale penge under bordet, men Mikkel 
Erlandsen og hans kæreste sagde nej til dem alle. De endte med at sælge 
lejligheden til maksimalprisen til en, de kendte.
</p><h3>
Kan give fire måneders fængsel
</h3><p>
I 2005 blev det strafbart med op til fire måneders fængsel at modtage sorte 
penge ved andelsboligsalg. Men i Danske Boligadvokater har man kun hørt om i 
omegnen af 10 sager, der er blevet ført efter den nye lov. 
</p><p>
»Jeg vil tro, at mange købere føler det omsonst at anmelde det, for pengene er 
jo ofte givet på en måde, som ikke kan bevises. Sælger er jo ikke så dum at 
lave papirer på det«, siger formanden for Danske Boligadvokater, Jan 
Schøtt-Petersen. 
</p><p><b class="ext-link">USIKKER?</b><a class="embeddedlink" href="http://politiken.dk/oekonomi/bolig/ECE2015746/her-er-fire-ting-du-skal-tjekke-foer-du-koeber-andelsbolig/">Her er fire ting, du skal tjekke, før du 
køber andelsbolig</a></p><p>
Heller ikke Andelsboligforeningernes Fællesrepræsentation hører meget til de 
sorte penge. Direktør Jan Hansen mener, at det har haft en præventiv 
virkning, at man risikerer fængselsstraf, hvis man som sælger kræver penge 
under bordet. 
</p><p>
»Men jeg vil alligevel opfordre alle andelsforeninger til at lave ventelister, 
for når folk køber gennem ventelister, har de ingen grund til at betale mere 
end maksimalprisen«, siger han. 
</p><p>
Heller ikke Jakob anmeldte sin sælger, da han købte til overpris. 
</p><p class=" bl-elem">
»Jeg tænkte egentlig kun på min egen situation, og hvis vi meldte dem, ville 
de jo bare droppe handlen«. 
</p>	
</div>
</div></body></html>
