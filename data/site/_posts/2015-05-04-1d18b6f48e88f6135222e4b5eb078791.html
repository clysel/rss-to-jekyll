---
layout:     post
title: 	    "Britisk anmelder: Holten har været under pres"
post_author:	    
post_date:	    Mon, 04 May 2015 12:53:04 +0200
post_site:	    politiken.dk 
post_link:	    http://politiken.dk/kultur/ECE2653465/britisk-anmelder-holten-har-vaeret-under-pres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere britiske medier har skrevet, at der med ’Krol Roger’ hviler et pres på 
operachef Kasper Holten. 
</p><p>
Det mener også den britiske operakritiker Guy Dammann, der har fulgt 
operachefen, siden han kom til London i 2011. 
</p><p><i class=" bl-elem">Hvordan har publikum modtaget ham?</i></p><p>
»Som operainstruktør har der været stærke holdninger til ham. Både ’Eugen 
Onegin’ (2013) og ’Don Giovanni’ (2014) var ambitiøse i deres meget frie 
fortolkninger, men mødte kritik fra især de mere konservative. Jeg tror dog, 
alle synes, han gør et godt arbejde med at lede virksomheden«. 
</p><p>
»Personalet holder meget af ham, han er passioneret, inspirerende og dygtig 
til at tale for operaen. Men der er en fordom i visse kredse om, at han er 
den type instruktør, der fortaber sig i iscenesættelsen«. 
</p><p>
»Som instruktør hører der et vis pres med den nye forestilling. Den <i>skal</i> 
være god«. 
</p><p><b class="ext-link">LÆS ANMELDELSEN </b><a class="embeddedlink" href="http://politiken.dk/kultur/scene/teateranmeldelser/ECE2653463/tredje-gang-er-lykkens-gang-for-kasper-holtens-satsninger-ved-royal-opera-house/">Kasper Holten balancerer 
raffineret mellem fornuft og begær</a></p><p><i class=" bl-elem">Hvad er din holdning som kritiker?</i></p><p>
»Ligesom med de fleste andre operainstruktører har det være blandet. Han er et 
naturtalent, og jeg beundrer, at han prøver at lave nye ting. ’Don Giovanni’ 
var klog, spændende og visuelt interessant. Det er en problematisk opera at 
sætte op, for ligesom med ’Così fan tutte’ forventer folk, at instruktøren 
blot iscenesætter efter bogen. ’Eugen Onegin’ var noget rod«. 
</p><div class="art-quote article-box">
<p class="quote"/>
<blockquote>
<p class="quote-txt">
Publikum i Royal Opera House ser som mange andre nødig eksperimenter for eksperimentets 
skyld
</p>
<p class="sender">
</p><p class=" bl-elem">Guy Dammann, britisk operakritiker</p> 

</blockquote>
</div><p>
»Som operachef har nogle af hans ansættelser – blandt andet af instruktøren 
Martin Kusej – være upopulære. Der var mange, der buhede på de øverste 
balkoner under Kusejs ’Idomeneo’ (2014). Men selv om det havde været en god 
opsætning, var der blevet buhet. Den blev iscenesat i strid med handlingen, 
indeholdt figurer, der ikke fandtes, og Kusej er en instruktør, der nærmest 
synes, at han har fejlet, hvis ikke nogen buher«.</p><p><i class=" bl-elem">Er Holten oppe imod et særlig krævende publikum?</i></p><p>
»De er nok mere konservative end publikum på The English National Opera, men 
det er stadig et rimelig tolerant publikum. De er meget åbne over for nye 
ideer, hvis de bliver udført overbevisende. Men publikum i Royal Opera House 
ser som mange andre nødig eksperimenter for eksperimentets skyld«. 
</p><p class=" bl-elem">
»’Krol Roger’ er en god opera at sætte op, og jeg synes, at det viser Kasper 
Holtens mod. Det er altid godt at udfordre repertoiret og sætte en opera op, 
der ikke allerede er meget kendt og elsket af publikum«. 
</p>	
</div>

</div></body></html>
