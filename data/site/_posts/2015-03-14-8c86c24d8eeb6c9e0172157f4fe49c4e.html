---
layout:     post
title: 	    "Der må gerne være negere i ordbøgerne"
post_author:	    
post_date:	    Sat, 14 Mar 2015 09:05:05 +0100
post_site:	    politiken.dk 
post_link:	    http://politiken.dk/kultur/boger/ECE2585753/der-maa-gerne-vaere-negere-i-ordboegerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
'Poletneger’, ’brækpose’ og ’dagligryger’. ’Hospitalsklovn’, ’møgsvin’ og 
’creme brulé’. 
</p><p>
Sådan lyder nogle af de ord og udtryk, som det nu bliver muligt at slå op i 
den elektroniske version af Den Danske Ordbog, der dækker det moderne danske 
ordforråd fra 1955 og frem til nu. I dag vokser Den Danske Ordbog nemlig med 
461 ord. Blandt andet ’adventsgave’, ’B-skål’ og ’lortebrun’. ’Æresvold’, 
’eurofob’ og ’husmandsknald’. 
</p><p>
Nogle ord er nye, andre blev bare glemt eller lå og puttede sig uden for det 
tekstkorpus på 40 millioner ord, som den trykte version af Den Danske Ordbog 
fra begyndelsen af årtusindet baserer sig på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1705338/kaalhoegen-overlever---men-flere-doedstruede-ord-klarede-den-ikke/">'Kålhøgen' overlever - men 
flere dødstruede ord klarede den ikke</a></p><p>
Ord kan nemlig sagtens have mange års anciennitet i det danske sprog, men 
først blive en del af det nedskrevne ordforråd nu. Det gælder eksempelvis 
’møgsvin’, der har været kendt siden 1933, men som altså har sin debut i Den 
Danske Ordbog i dag. Siden ordbogen udkom i seks bind i 2003-06, er det 
tekstkorpus, som den opdateres ud fra, nemlig vokset til tidobbelt størrelse 
til godt 400 millioner ord. Og derfor sker der også jævnligt ret omfattende 
elektroniske opdateringer af ordbogen. 
</p><h3>
Små tætsiddende krøller 
</h3><p>
På svensk tv er Pippi Langstrømpes far ikke længere ’negerkonge’, men bare 
’konge’. Og det udløste vilde diskussioner på de sociale medier, da Annette 
Heick i en klumme i BT for nylig skrev, at den tiltagende politiske 
korrekthed gav hende lyst til at »slå på glasset og sige neger«. 
</p><div class="art-quote article-box">
<p class="quote"/>
<blockquote>
<p class="quote-txt">
Det kan da godt være, at vi ikke synes, det er noget rart ord, men hvis 
det findes ude i sproget, bør det tages med
</p>
<p class="sender">
Henrik Lorentzen, seniorredaktør 
</p>
</blockquote>
</div><p>
Men politisk korrekthed er ikke et redigeringsværktøj, man bruger, når man 
laver ordbøger. ’Neger’ har derfor i mange år stået i Den Danske Ordbog med 
en tilføjelse om, at »nogle finder det nedsættende«. Og dagens opdatering af 
ordbogen tæller både ordet ’negerkrus’, der ifølge sin ordforklaring 
betegner en »frisure med små tætsiddende krøller«, og ordet ’poletneger’, 
som beskriver en person, der er meget glad for at gå i solarium.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2163707/fakta-her-er-de-nye-ord-i-2013/">Fakta: Her er de nye ord i 2013</a></p><p>
»’Negerkrus’ er et lidt småfarligt ord og ikke så politisk korrekt. Og det var 
da et af de ord, vi diskuterede lidt. Men vi har sikret os ved at skrive, at 
det af nogle regnes for nedsættende«, fortæller seniorredaktør i Det Danske 
Sprog- og Litteraturselskab Henrik Lorentzen. ’Negerkrus’ er ikke det ord, 
han er »mest stolt af«, at redaktionen har taget med. Men: 
</p><p>
»Vores opgave er ikke at censurere. ’Perker’ står også i ordbogen. Det kan da 
godt være, at vi ikke synes, det er noget rart ord, men hvis det findes ude 
i sproget, bør det tages med. Når man slår ’perker’ op i Den Danske Ordbog, 
fremgår det, at det er nedsættende og kan bruges som skældsord, så der 
hejser vi flere advarselsflag«, siger han. 
</p><h3>
Nye ord fra flere kilder 
</h3><p>
Ordet ’negerkrus’ har redaktionen hentet i Begrebsordbogen, der udkom på Det 
Danske Sprog- og Litteraturselskab for nylig. Det er også her, Den Danske 
Ordbog redigeres. 
</p><p>
’Poletneger’ er blevet indsendt til redaktionen af nogle af Den Danske Ordbogs 
brugere via hjemmesiden ordnet.dk. Det er også brugere, der har gjort 
redaktionen opmærksom på ord som ’byhave’, ’cirkelspark’, ’greencard’, 
’macadamianød’ og ’praktikalitet’, som fra i dag kan slås op i ordbogen. 
</p><p>
En anden kilde til nye ord i Den Danske Ordbog er opdateringerne af 
Retskrivningsordbogen, der redigeres og udgives af Dansk Sprognævn. Her har 
redaktionen hentet ord som ’screenshot’, ’åbningskamp’ og ’ork’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2185864/ny-hjemmeside-skaber-nye-ord/">Ny hjemmeside skaber nye ord</a></p><p>
Et ord skal have en vis udbredelse i sproget, før det bliver optaget i Den 
Danske Ordbog. Det skal helst forekomme flere gange i det tekstkorpus, som 
den opdateres ud fra. Og det er ikke nok, at en enkelt bruger af ordbogen 
foreslår et nyt ord eller udtryk. 
</p><p>
»Vi begynder at blive interesserede, hvis vi får flere henvendelser fra 
forskellige mennesker. ’Greencard’ er et ord, som mange har opdaget. Det var 
også via brugerne, at vi fik ordet ’selfie’ med i den forrige opdatering«, 
siger Henrik Lorentzen. 
</p><p>
Blandt de 461 nye optag i ordbogen er han selv særligt glad for ord som 
’hospitalsklovn’ og lydordet ’babu-babu’, som både beskriver lyden af en 
ambulance, og at noget skal gå stærkt. Og så synes han også, at ordet 
’kussehår’ er »lidt sjovt«. 
</p><p class=" bl-elem">
»Især i slangbetydningen, hvor det svarer til et mulehår, som er et lidt mere 
stuerent udtryk for det samme«. 
</p>	
</div>
</div></body></html>
