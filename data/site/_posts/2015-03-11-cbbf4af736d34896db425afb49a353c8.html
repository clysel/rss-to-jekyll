---
layout:     post
title: 	    "Tragedien om henrettet spion-par er blevet til et stærkt musikdrama"
post_author:	    
post_date:	    Wed, 11 Mar 2015 10:41:54 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2582069/tragedien-om-henrettet-spion-par-er-blevet-til-et-staerkt-musikdrama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p><b>The Rosenbergs</b> af Joachim Holbek og Rhea Leman. 
</p><p>
Iscen. og scen.: Rhea Leman. 
</p><p>
Liv Oddveig Midtmageli (Ethel Rosenberg) og Jakob Bloch Jespersen (Julius 
Rosenberg). 
</p><p class=" bl-elem">
Den Fynske Opera i aften. Derefter landsturné på bl.a. Folketeatret til 24. 
marts. 
</p>
</div>
</div><p>
Hvad sker der, når man tager en i forvejen ubærlig historie om et 
statsautoriseret dobbeltmord på to venstrefløjsaktivister og gør den til en 
opera? 
</p><p>
Umiddelbart kunne man frygte, at historien ville gå fra ubærlig til 
uudholdelig. Men det modsatte sker. 
</p><p>
Danse- og teatermennesket Rhea Leman har formået at gøre den amerikanske 
tragedie om henrettelsen af kommunistægteparret Ethel og Julius Rosenberg 
til et intimt, men også stærkt musikdrama, og det er der flere paradokser i. 
</p><p>
Først og fremmest fordi Leman lader forestillingens to sangere bruge Bertolt 
Brechts verfremdungsteknik, når de igen og igen henvender sig direkte til 
salen med deres insisteren på, at deres sag er fuld af gråtoner. 
</p><p>
At tragedien ikke er sort og hvid, men at vi, publikum, må hjælpe med at 
afgøre, om der var nogen retfærdighed i det, der skete, da de blev henrettet 
i juni 1953. 
</p><h3>
Broadwayinspireret partitur 
</h3><p>
Som musikalsk samarbejdspartner har Leman valgt komponisten Joachim Holbek. 
Kendt for musik til flere film af Lars von Trier og til Ole Bornedals 
’Nattevagten’. 
</p><p>
Holbek havde for ti år siden en delvis operasucces med den familievenlige 
’Brødrene Løvehjerte’ på Det Kongelige Teater. I ’The Rosenbergs’ bidrager 
han til det paradoksale med et velsmurt, bevidst broadwayinspireret 
partitur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2579765/teaterstykke-er-en-staerkt-og-politisk-konfronterende-heksejagt/">Teaterstykke er en stærkt og 
politisk konfronterende Heksejagt</a></p><p>
På baggrund af filmklip fra Lemans og Rosenbergparrets New York, som det så ud 
i 1950’erne, males det unge pars kærlighedslykke op med musicalparaplyer og 
ubekymrede strejf af ’Pennies from Heaven’. 
</p><h3>
Drømte om et liv på scenen 
</h3><p>
På trods af, eller snarere netop på grund af disse paradokser, rammer Leman og 
Holbek en sart og central nerve i historien om de to unge efterkommere af 
østeuropæiske indvandrere, der med base i det fattige Lower East Side satser 
og taber alt i en idealistisk politisk kamp. 
</p><p>
Med paddehatteskyen som den kolde krigs rædselsemblem i baggrunden synger de 
deres historie, så forvarsler og eftertanker omkring deres tragiske endeligt 
fletter sig sammen i en fortælling præget af lige dele sødme, sårbarhed og 
voldsom viljestyrke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2577522/syret-mareridtsforestilling-stiller-skarpt-paa-noedhjaelpsspild/">Syret mareridtsforestilling 
stiller skarpt på nødhjælpsspild</a></p><p>
Leveret af kun tre instrumentalister bæres musikken fyldigt frem, og 
forestillingen spiller på, at den historiske Ethel Rosenberg drømte om et 
liv på scenen. Hun ville synge – og den nyforelskede Julius får hende til at 
synge sart og sårbar Puccini. En arie fra ’Madama Butterfly’, som hun 
gentager, da hun til sidst sidder på dødsgangen i fængslet med navnet Sing 
Sing. 
</p><h3>
Finder balancen 
</h3><p>
Rhea Leman, der havde sit store teaterhit med ’Hitler on the Roof’, er også 
forestillingens instruktør, og hun har sørget for, at sangerne ikke 
overspiller. 
</p><p>
Både Liv Oddveig Midtmageli og Jakob Bloch Jespersen balancerer plottet inden 
for den snævre teatermæssige ramme, den intime forestilling byder dem, og 
deres hudløshed og determination vækker følelser i kombination med skarp 
Brecht og ubekymret Broadway. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2565672/ideerne-savner-bid-i-teater-grobs-filantropikomedie/">Ideerne savner bid i Teater 
Grobs filantropikomedie</a></p><p>
Hvis der er en svaghed ved Lemans libretto, er det, at den leverer så mange 
forklaringer i stedet for bare at lade personerne tale. Alligevel fungerer 
det. 
</p><h3>
Fat om hjertet 
</h3><p>
Forestillingen, der begyndte på Den Ny Opera i Esbjerg, og som fortsætter på 
Folketeatret i København mandag og tirsdag, leverer et langsomt, sejt træk. 
</p><p>
Overraskende hurtigt får de to medvirkende fat om ens hjerte – og så hiver og 
haler de ellers stille og roligt til, til slutningen nås. 
</p><p class=" bl-elem">
Med en stump af en effektiv Holbekmelodi på læberne forlader man teatret efter 
en oplevelse, der virker lige så meget som teater, som den virker som opera. 
Og som i løbet af knap to en halv time byder på et vedkommende møde med de 
to hovedpersoner i historien om ’The Rosenbergs’. 
</p>	
</div>
</div></body></html>
