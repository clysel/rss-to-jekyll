---
layout:     post
title: 	    "Socialdemokraterne angriber Løkke med ny bilagskampagne"
post_author:	    
post_date:	    Thu, 07 May 2015 17:30:38 +0200
post_site:	    politiken.dk 
post_link:	    http://politiken.dk/indland/politik/ECE2659585/socialdemokraterne-angriber-loekke-med-ny-bilagskampagne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Socialdemokraterne bruger nu Lars Løkke Rasmussens personsager til at løfte 
diskussionen om konsekvenserne af Venstres nulvækst. 
</p><p>
I en annoncekampagne, der kommer til at køre i en række større danske medier, 
spørger Socialdemokraterne, hvem der skal betale for Løkke regninger. 
</p><p>
Annonceteksten lyder blandt andet: 
</p><p>
»Du kan være sikker på, at Lars Løkke altid kommer med en regning - og at 
andre kommer til at betale«. 
</p><h3>
Socialdemokraterne: Det handler kun om nulvækst 
</h3><p>
På annoncen optræder Lars Løkke Rasmussen foran det, der ligner en række 
håndskrevne regninger. På regningerne har Socialdemokraterne opregnet, hvad 
partiet mener vil være konsekvenser af Venstres forslag om nulvækst i det 
offentlige forbrug. 
</p><p>
Socialdemokraternes politisk ordfører, Maja Panduro, vil dog ikke bekræfte, at 
kampagnen henviser til de sager, der har været om Lars Løkke Rasmussens 
tøjregninger for partipenge eller rejser for GGGI for bistandspenge. Den 
politiske ordfører gentager igen og igen, at kampagnen handler om nulvækst. 
</p><p>
»Jeg synes, man skal studere, hvad der står på de regninger, som omgiver Lars 
Løkke. Den politiske virkelighed er, at han vil sende en meget stor regning 
til danskerne for den nulvækst, som han nærmest siger, er et ultimativt krav 
for, at han vil være statsminister. Men han vil ikke fortælle, om det er i 
sundhedsvæsnet, i politiindsatsen eller på dagsinstitutioner, eller hvor det 
er, at de nedskæringer skal være«, siger Maja Panduro. 
</p><p><b class="ext-link">LÆS INTERVIEW </b><a class="embeddedlink" href="http://politiken.dk/magasinet/interview/ECE2623931/det-danmark-thorning-kender/">Det Danmark, Thorning kender</a></p><p><i class=" bl-elem">Så du bliver overrasket, hvis folk tolker disse annoncer i sammenhæng med 
Lars Løkke Rasmussens personsager? </i></p><p>
»Jeg tror sådan set ikke, danskerne behøver mig til at minde dem om det. Den 
regning, som jeg er mest optaget af, er den, som Lars Løkke Rasmussen vil 
sende til danskerne«, siger hun. 
</p><p><i class=" bl-elem">Men vil du stå ved, at det er helt bevidst, at I spiller på Lars Løkke 
Rasmussens personsager?</i></p><p>
»Men jeg synes, du skal se, hvad der står på regningerne i annoncen. Det er et 
udtryk for, at vi i to år har forsøgt at få Lars Løkke Rasmussen til at 
svare på det her. Det vil han ikke, så nu prøver vi at lave en sådan 
kampagne her. For han har et krav om nulvækst, som der er nogle der skal 
betale«, siger Maja Panduro. 
</p><h3>
Det handler om Lars Løkkes »store regning til danskerne«
</h3><p><i class=" bl-elem">Regningerne i jeres annonce skal forestille at være håndskrevne, som vi 
kender fra eksempelvis tøjforretninger. Det er vel ikke et tilfælde?</i></p><p>
»Det må du tolke, som du vil. Når du ser på, hvad der står på regningerne, så 
handler det jo om den meget store regning, som Lars Løkke Rasmussens politik 
vil sende til danskerne. Men hvor han ikke ønsker at fortælle, hvem der skal 
betale. Er det børnene, de syge eller de arbejdsløse? Det synes jeg ikke er 
særligt ordentligt, at han ikke vil svare på«, siger Maja Panduro. 
</p><p><i class=" bl-elem">Men er det særligt ordentligt at lave personangreb på denne måde? </i></p><p>
»Men det er Lars Løkkes politik, jeg spørger til. Det handler om 
konsekvenserne af nulvæksten. Det, synes jeg, er meget ordentligt. Jeg synes 
ikke, at det er ordentligt, at man ikke vil svare på, hvem der skal undværes 
som følge af den politik, man vil føre«, siger Maja Panduro. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2616575/loekke-advarer-mod-risiko-for-oekonomisk-maveplasker/">Løkke advarer mod risiko for 
økonomisk maveplasker</a></p><p><i class=" bl-elem">Hvorfor står I ikke bare ved, at I med kampagnen bruger Lars Løkke 
Rasmussens personsager til at løfte diskussionen om nulvækst? </i></p><p>
»Jeg står gerne ved, at jeg forsøger at få Lars Løkke Rasmussen til at svare 
på de spørgsmål, som jeg synes, han skylder danskerne svar på. Jeg vil 
faktisk gå meget langt for at få ham til at svare på det. For jeg synes 
ikke, at det er ordentligt, når man ikke at ville være ærlig overfor 
danskerne om konsekvenserne af sin politik. Det er et historisk eksperiment 
med vores velfærd og offentlige sektor«, siger hun. 
</p><p><i class=" bl-elem">Er det tilfældigt, at I lancerer kampagnen på en dag, hvor statsministeren 
og justitsministeren er skudlinjen oven på terrorredegørelsen? </i></p><p>
»Jeg synes ikke, du kan anklage os for ikke at ville svare på spørgsmål og 
diskutere terrorsituationen. Det ser du vores justitsminister og ordfører 
gøre. I virkeligheden bliver vores kampagne desto mere aktuel, når vi 
diskuterer terror. For virkeligheden er, at hvis man vil have nulvækst i 
Danmark, så betyder det også 600 færre ansatte ved politiet«, siger Maja 
Panduro. 
</p><p class=" bl-elem">
Politiken har forsøgt at få en kommentar fra Venstres formand Lars Løkke 
Rasmussen, men det har endnu ikke været muligt. 
</p>	
</div>

</div></body></html>
