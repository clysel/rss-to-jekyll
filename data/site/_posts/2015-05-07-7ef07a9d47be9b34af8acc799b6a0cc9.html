---
layout:     post
title: 	    "Giganter puster fødselsdagsbarnet MobilePay i nakken"
post_author:	    
post_date:	    Thu, 07 May 2015 21:06:13 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2659258/giganter-puster-foedselsdagsbarnet-mobilepay-i-nakken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis ikke du bruger den, så gør herren eller damen ved din side nok. Næsten 
hver anden dansker har i hvert fald downloaded Danske Banks pengeapp 
MobilePay og registreret sig som bruger. 
</p><p>
Banken kan i dag fejre MobilePays to års fødselsdag med armene hævet godt over 
hovedet og 2.250.000 registrerede bruger, der hver dag sender tusindvis af 
kroner fra den ene lomme til den anden gennem MobilePay. 
</p><div class="art-quote article-box">
<p class="quote"/>
<blockquote>
<p class="quote-txt">
De må ikke lave fejl. Hvis deres system for eksempel går ned i en uge, så vil 
alle være skiftet til Swipp eller en anden international udbyder i løbet af 
kort tid
</p>
<p class="sender">
Jan Damsgaard, CBS 
</p>
</blockquote>
</div><p/><p>
Alligevel kan Danske Bank ikke bare læne sig tilbage og nyde succesen. Deres 
position i front på det danske marked er langt fra sikret, og brugerne, de 
kan hurtigt blive trætte og søge nye steder hen, siger Jan Damsgaard, 
professor på Copenhagen Business School og leder af center for IT 
Management. 
</p><p>
»Det er meget lidt besværligt for brugerne at skifte til en anden udbyder. 
Derfor er Mobilepays position ikke særlig velfunderet og kan meget hurtigt 
skifte. De må ikke lave fejl. Hvis deres system for eksempel går ned i en 
uge, så vil alle være skiftet til Swipp eller en anden international udbyder 
i løbet af kort tid«, siger Jan Damsgaard. 
</p><h3>
Danske Bank: MobilePay skal beskytte os mod Facebook og Google 
</h3><p>
Netop Swipp er en af de konkurrenter, som MobilePay på nuværende tidspunkt ser 
ud til at have udkonkurreret, når det gælder private brugere. Mange flere 
konkurrenter er dog på vej med løsninger til mobilbetaling. I oktober sidste 
år antydede en lækage, at Facebook efter alt at dømme arbejder på at 
sammentænke deres beskedtjeneste Messenger med en betalingsløsning, så 
venner kan sende penge til hinanden. Intet er endnu officielt. 
</p><p>
»Store spillere vil gå ind i branchen med mobilbetaling og levere gratis 
muligheder til deres brugere for at tilfredsstille deres brugere og tjene 
flere penge på reklamer. Samtidig står utraditionelle aktører som Facebook 
og Google i en gunstig position. De er ikke underlagt den samme regulering, 
da de ikke driver almindelig bankvirksomhed«, siger Jan Damsgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/privatoekonomi/ECE2555413/danske-bank-gearer-op-for-beloebsgraenserne-paa-mobilepay/">Danske Bank gearer op for 
beløbsgrænserne på Mobilepay</a></p><p>
Danske Bank er opmærksom på udfordringen. En udfordring, der ifølge chef for 
Mobilepay i Danske Bank, Mark Wraa-Hansen, ligger til grund for den 
succesrige betalingstjeneste. 
</p><p>
»Der er ikke sket så meget på betalingsområdet i 30 år, som der sker nu, hvor 
andre aktører begynder at melde sig på banen. Netop de nye globale aktører 
som Google og Facebook er vores langsigtede bekymring. Derfor tog vi også 
initiativ til Mobilepay, som vi skal bruge til at beskytte os mod de globale 
aktører. Vi vil være de første, der laver forandringer, og vil ikke vente 
på, at Google og Facebook driver udviklingen«, siger han: 
</p><p>
»Det kræves af os, at vi hele tiden holder os på tæerne og forbedrer 
mulighederne i appen. At ramme den nødvendige hastighed, som nogle af de nye 
aktører kan leve op til, kan være en udfordring, men vi har hidtil ramt et 
imponerende niveau«. 
</p><h3>
Bankerne er ved at miste monopol 
</h3><p>
Men hvad har Danske Bank egentlig gjort så rigtigt, siden danskerne er vilde 
med at bruge MobilePay til at overføre deres penge? 
</p><p>
Jan Damsgaard har flere bud: Banken var den første på markedet med en tjeneste 
til mobilbetaling, de leverede et universelt produkt, som alle kunne bruge, 
og så har Danske Bank gjort det helt rigtige ved ikke at tage penge for 
programmet, når det gælder privatbrug. 
</p><p>
»Sidst men ikke mindst er de lykkedes med at skabe en fantastisk brugervenlig 
app«, tilføjer Jan Damsgaard. 
</p><p>
Nu handler det om at udvikle appen, for der er ikke tid til at ligge på den 
lade side med Google og Facebook pustende i nakken. Tal fra januar peger på, 
at flere erhvervsdrivende tager imod betaling fra kunder gennem Swipp end 
MobilePay. 
</p><p>
Netop erhverv ser da også ud til at være et særligt indsatsområde for Danske 
Bank. Senest indgik banken et samarbejde med detailkæden Dansk Supermarked, 
der blandt andet ejer Netto, Føtex og Bilka, om på sigt at give mulighed for 
at betale mobilt, når de handler dagligvarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2582682/mobilepay-paa-vej-i-foetex-netto-salling-og-bilka/">Mobilepay på vej i Føtex, 
netto, Salling og Bilka</a></p><p>
»Jo mere erhverv, der bliver koblet på MobilePay, jo flere muligheder er der 
for brugerne. Vores ambition er at kunne håndtere alle betalinger på tværs 
af brancher og betalingskanaler. Platformen skal gøres så bred som mulig«, 
siger Mark Wraa-Hansen fra Danske Bank. 
</p><p>
I mellemtiden er Jan Damsgaard ikke i tvivl om, at bankernes monopol, når det 
gælder betalinger, går tabt, hvis ikke de holder hovedet koldt: 
</p><p class=" bl-elem">
»Der er tale om sektorglidning, hvor man ikke længere som bank har monopol på 
bankydelser. Udover at låne penge har formidlingen af betalinger historisk 
været den mest lukrative forretning for bankerne. Men betaling glider dem af 
hænde nu, hvis ikke de passer på«, siger han. 
</p>	
</div>

</div></body></html>
