---
layout:     post
title: 	    "En lang ekspert indleder All England med sensation"
post_author:	    
post_date:	    Wed, 04 Mar 2015 22:49:21 +0100
post_site:	    politiken.dk 
post_link:	    http://politiken.dk/sport/ECE2574053/en-lang-ekspert-indleder-all-england-med-sensation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske herredouble med Mads Conrad-Petersen og Mads Pieler Kolding er på 
fornemste vis videre til anden runde i All England-turneringen.
</p><p>
Badmintonparret havde været uheldigt at trække de topseedede sydkoreanere Lee 
Yong Dae og Yoo Yeon Seong, men danskerne klarede opgaven og vandt 
sensationelt 21-16, 21-19.
</p><p>
Den danske konstellation var ellers bagud i begyndelsen af begge sæt, men 
sluttede dem begge flot af.
</p><p>
»Jeg ved ikke, hvad der lige er sket. Vi har lige slået de bedste i verden. 
Jeg er simpelthen så træt. For to dage siden var jeg syg og kastede op, og 
nu vinder vi den her, det er ikke til at forstå. Vi er selvfølgelig 
lykkelige, det her har vi arbejdet for hele livet. Vi er fantastisk glade og 
stolte«, siger Mads Conrad-Petersen.
</p><p>
Hans makker bakker op.
</p><p>
»Det er vores største sejr uden tvivl, og vi er overdrevet glade«, siger 
Kolding.
</p><p><b class="ext-link">PORTRÆT</b><a class="embeddedlink" href="http://politiken.dk/sport/ECE2572404/rio-er-det-store-maal-for-dansk-badmintons-mest-hotte-navn/">Rio er det store mål for dansk 
badmintons mest hotte navn</a></p><p>
Mere efter bogen var det, at det andenseedede danske par Mathias Boe og 
Carsten Mogensen gik videre. De slog russerne Vladimir Ivanov og Ivan 
Sozonov med 21-19, 21-18.
</p><p>
I mixeddouble er Mads Pieler Kolding og Kamilla Rytter Juhl videre efter en 
hurtig sejr i to sæt over et canadisk par.
</p><p>
I samme række er andenseedede Joachim Fischer og Christinna Pedersen klar til 
anden runde efter en mere kneben sejr på 21-19, 21-18 over et hollandsk par.
</p><h3>
Vittinghus ude i herresingle
</h3><p>
Hans-Kristian Vittinghus, der rangerer som nummer syv i verden, kunne ikke 
leve op til sidste års kvartfinaleplads i All England.
</p><p>
I 2015-udgaven måtte han skuffende se sig slået allerede i første runde. Efter 
godt en time på banen havde han tabt til japaneren Sho Sasaki, der er nummer 
17 i verden.
</p><p>
Sasaki vandt 13-21, 21-15, 21-16.
</p><p>
Vittinghus var nede 5-10, inden han fandt sit spil. Bagud 10-13 tog han 11 
point på stribe og vandt første sæt 21-13.
</p><p>
Men det var ikke nok til at tage teten i kampen. Sho Sasaki fik overtaget midt 
i andet sæt, og denne gang gjorde han det færdigt.
</p><p>
I afgørende sæt var japaneren dominerende fra start og kom på 7-1. Vittinghus 
fik kontakt igen, men blot for at se Sasaki trække fra igen og vinde på sin 
første matchbold.
</p><p class=" bl-elem">
Jan Ø. Jørgensen og Viktor Axelsen spiller også første runde-kampe onsdag 
aften.
</p>	
</div>
</div></body></html>
