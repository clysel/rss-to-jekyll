---
layout:     post
title: 	    "EU vil også kigge søgeresultater fra Bing og Yahoo efter i sømmene"
post_author:	    Martin Bernth
post_date:	    Thu, 23 Apr 2015 08:08:38 +0000
post_site:	    www.version2.dk 
post_link:	    http://www.version2.dk/artikel/eu-vil-ogsaa-kigge-soegeresultater-fra-bing-og-yahoo-efter-i-soemmene-151140?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Microsoft og Yahoo kommer ikke til at gå fri, når EU-Kommissionen tager hul på den officielle efterforskning af Googles formodede brud på konkurrenceregler i EU. Selvom de to virksomheder er langt fra at have noget, der ligner monopoler i Europa, vil Kommissionen fra næste år igangsætte en generel undersøgelse af søgeresultaterne i EU.</p>

<p><a href="http://www.reuters.com/article/2015/04/17/us-eu-internet-investigation-idUSKBN0N81XU20150417?feedType=RSS&amp;feedName=technologyNews">Det skriver Reuters.</a></p>



<p>I modsætning til Google skal andre søgemaskineudbydere i Europa dog ikke bekymre sig om en potentiel milliardbøde, for undersøgelsen kan ikke som i Google-sagen føre til bøde på op mod ti procent af den årlige omsætning.</p>

<p>Undersøgelsen skal på foranledning af virksomheder og nationale politikere granske forholdene for det digitale marked i EU og vil derfor stikke en finger i jorden og tage den generelle temperatur på gennemsigtigheden af ‘søge-industrien’ i Europa.</p>

<p>Dermed skal undersøgelsen blandt andet kigge nærmere på brugen af betalte links og reklamer i forbindelse med internetsøgninger samt hvordan de oplysninger som firmaerne samler op anvendes.</p>



<p>En enkelt talsperson fra EU indrømmer, at den nye undersøgelse er et produkt af Kommissionens øgede fokus på forvredne søgeresultater i forbindelse Googles monopol-sag.</p>

<p>I sidste uge gjorde EU’s konkurrencekommissær Margrethe Vestager en ende på en lang periode med løse rygter, da hun gjorde EU’s anklager mod Google om misbrug af en monopollignende stilling officielle.</p>



<p>Google er anklaget for blandt andet at have sorteret søgeresultater, inden for områder, hvor firmaet selv tilbyder et produkt eller løsning, til sin egen fordel.</p>
  </section>

      </div></body></html>
