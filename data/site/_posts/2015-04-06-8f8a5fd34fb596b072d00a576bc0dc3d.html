---
layout:     post
title: 	    "Er danskerne virkelig Europas nærigste?"
post_author:	    
post_date:	    Mon, 06 Apr 2015 07:00:41 +0200
post_site:	    politiken.dk 
post_link:	    http://politiken.dk/mad/ECE2614122/er-danskerne-virkelig-europas-naerigste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danskerne skal generelt til at bruge flere penge på mad, for vi er et af de 
lande i Europa, der bruger færrest penge på mad«. 
</p><p>
Sådan har det gang på gang lydt fra fødevareminister Dan Jørgensen (S), og 
budskabet er blevet gentaget af mange andre meningsdannere i 
fødevaredebatten. Det gives som et bevis på, at danskernes madkultur har 
problemer, og at vores kvalitetsbevidsthed er dårligere end f.eks. de 
latinske lande sydpå. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/indkoeb/ECE2340432/det-er-dyrt-at-vaere-et-sundt-menneske-i-danmark/">»Det er dyrt at være et sundt 
menneske i Danmark« </a></p><p>
Men budskabet er en sandhed med modifikationer. Danskerne bruger, ifølge de 
seneste tal fra Eurostat, cirka 15.600 kroner pr. person på mad om året. Det 
er faktisk på niveau med Italien og lige under topscorelande som Frankrig, 
Belgien, Luxembourg. Vi bruger betydeligt mere i kroner og ører end i lande 
som Østrig og Holland, Irland, Storbritannien og Tyskland, hvor borgerne 
bruger 13.400 kroner på mad om året. 
</p><p>
»Det er lidt af en myte, at vi skulle være særlig nærige. Vi ligger faktisk i 
top og er blandt de lande, der bruger flest kroner og ører på fødevarer. 
Også i forhold til andre lande på vores velfærdsniveau «, siger Henning Otte 
Hansen, der er fødevareøkonom ved Fødevareøkonomisk Institut på Københavns 
Universitet. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/N_rige_danskere-gra_925655x.jpg" alt="" border="0"/></span></p><h3>
Bruger mindst i procent 
</h3><p>
Dan Jørgensen har omvendt ret i, at vi er blandt dem, der bruger mindst på 
mad, når man ser på, hvor meget vi bruger i procent af vores rådighedsbeløb. 
Her ligger vi på blot 9,9 pct. Og det er det femte laveste i Europa, kun 
overgået (eller rettere underbudt) af Storbritannien, Irland, Luxembourg og 
Østrig. 
</p><p>
Men ifølge fødevareøkonomen er det ganske naturligt. For vi hører også til 
blandt de rigeste europæere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/tjekmad/ECE2368905/sund-mad-koster-15-kr-om-dagen/">Sund mad koster 15 kr. om dagen</a></p><p>
»Det er et velfærdstegn, at vi har alt muligt andet end fødevarer at bruge 
penge på. Vi bruger flere penge på underholdning og fritid end fødevarer, og 
det er en naturlig trend, der skyldes, at vi kun kan spise os mætte en gang, 
mens der ikke er samme grænse for, hvor meget elektronik vi kan købe, eller 
hvor mange ferierejser vi kan købe«, siger han. 
</p><p>
Der er ligefrem en økonomisk lovmæssighed for det, Engel’s lov, der viser, at 
andelen af penge befolkninger bruger på mad, falder, i takt med at de bliver 
rigere. I 1950 brugte danskerne 25 procent af deres indkomst på mad, i 1980 
var det faldet til 15 procent. 
</p><h3>
Momsen gør danske fødevarer dyre
</h3><p>
Ifølge EU’s statistikker bruger danskerne som nævnt samme antal kroner på mad 
som italienere med den stærke madkultur, der ofte fremhæves af maddebattører 
som forbilledet herhjemme. 
</p><p>
Men der er formentlig betydelige forskelle i, hvad en dansker får for sine 
penge i forhold til italieneren. Danske fødevarer er nemlig dyrere – faktisk 
hele 41 pct. dyrere – end det europæiske gennemsnit, og dermed det dyreste 
land i EU at købe fødevarer og drikke i. Til sammenligning er det italienske 
prisniveau 11 pct. dyrere end gennemsnittet i Europa. 
</p><p>
Det høje danske prisniveau skyldes primært to ting: Det høje danske lønniveau, 
altså at kassedamen får en højere løn, og den meget høje moms på 25 procent 
på fødevarer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/indkoeb/ECE2329181/lavprisvarer-er-blevet-billigere/">Lavprisvarer er blevet 
billigere</a></p><p>
I Tyskland er momsen på fødevarer 7 procent, i Frankrig 2-5 pct., i Sverige 12 
pct, og i Italien blot 4 pct på basisfødevarer. 
</p><p>
»Den relativt høje danske fødevaremoms gør fødevarerne relativt dyrere – uden 
at kvaliteten af den grund bliver bedre«, siger Henning Otte Hansen. 
</p><p>
Samtlige danske partier er – med undtagelse af Enhedslisten – imod at sænke 
momsen på fødevarer. 
</p><p>
Hvis danskerne skal have et forbrug, der ikke bare i kroner og ører, men også 
i kvalitet svarer til italienernes, bør vi bruge mindst 15 pct. mere på mad, 
viser Henning Otte Hansens beregning. 
</p><p class=" bl-elem">
Det svarer til, at hver dansker bør bruge 2.340 kroner mere om året eller knap 
200 kroner om måneden mere på maden. 
</p>	
</div>

</div></body></html>
