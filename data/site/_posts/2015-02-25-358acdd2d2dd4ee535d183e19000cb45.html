---
layout:     post
title: 	    "Mette Frederiksen: Der er ikke udløbsdato på beskyttelse til jøder"
post_author:	    
post_date:	    Wed, 25 Feb 2015 15:08:15 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2563249/mette-frederiksen-der-er-ikke-udloebsdato-paa-beskyttelse-til-joeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Justitsminister Mette Frederiksen (S) understreger, at der 'ikke er nogen 
udløbsdato' på den forhøjede sikkerhed omkring jødiske institutioner i 
kølvandet på terrorangrebet i København forrige weekend. 
</p><p>
Det sker, efter at 150 forældre til børn på Carolineskolen, den jødiske skole 
i København, nu har henvender sig direkte til statsminister Helle 
Thorning-Schmidt (S) for at få et løfte om permanent, skærpet sikkerhed på 
skolen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2562469/naser-khader-omar-var-ikke-blevet-terrorist-hvis-han-var-vokset-op-i-vojens/">Naser Khader: Omar var ikke 
blevet terrorist, hvis han var vokset op i Vojens</a></p><p>
»Jeg forstår til fulde, at forældrene på Carolineskolen er optaget af, at 
deres børn kan have en lige så tryg skolegang som alle andre børn«, siger 
Mette Frederiksen. 
</p><p>
»Det er helt åbenbart, at vores jødiske mindretal i Danmark er en særlig udsat 
gruppe, og derfor skal der også passes særlig godt på dem. Københavns Politi 
har jo sagt, at det meget forhøjede sikkerhedsberedskab, der er omkring 
vores jødiske mindretal, fortsætter, og der er ikke sat udløbsdato på det«, 
siger justitsministeren. 
</p><h3>
Overvejer øget bemanding
</h3><p>
Hun kalder det desuden en 'ualmindeligt god idé', at Københavns Politi og 
Politiets Efterretningstjeneste er i gang med at se på, hvordan man 
langsigtet beskytter det jødiske mindretal 
</p><p>
I den forgangne uge har Det jødiske samfund i Danmark flere gange 
understreget, at den beskyttelse, som, myndighederne siger, blev hævet efter 
terrorangrebet i Paris, har været svært at få øje på. 
</p><p><i class=" bl-elem">Hvad gjorde myndighederne konkret for at øge sikkerheden omkring jødiske 
institutioner mellem terrorangrebet i Paris og terrorangrebet i København? 
</i></p><p>
»Københavns Politi har sagt, at man forhøjede beredskabet omkring de jødiske 
institutioner efter angrebet i Paris. Men når vi taler konkret beskyttelse, 
så er det ikke alle overvejelser og beslutninger, der kan deles. Hvis vi 
lægger alt frem omkring vores terrorberedskab, så går vi terroristernes 
ærinde«, siger Mette Frederiksen. 
</p><p>
»Jeg går selvfølgelig ud fra, at når Københavns Politi meddeler, at man havde 
forhøjet beredskabet, så er det naturligvis korrekt«. 
</p><p><i class=" bl-elem">Du ved ikke, om det er tilfældet? 
</i></p><p>
»Når Københavns Politi tilkendegiver, at man forhøjer beredskabet, så har jeg 
ikke nogen grund til at tro, at vores politi står og lyver os lige op i 
hovedet, det har jeg ikke«. 
</p><p><i class=" bl-elem">Har I bedt om at se dokumentation for, at bemandingen blev øget? 
</i></p><p class=" bl-elem">
»Vi er ikke i en situation, hvor jeg beder om at få timerapporter ind i 
forhold til ressourceforbruget, så når politiet tilkendegiver, at man har 
hævet sikkerhedsniveauet, så tror jeg selvfølgelig på det«. 
</p>	
</div>
</div></body></html>
