---
layout:     post
title: 	    "Interview: »Det irriterer os ganske meget, at den type småjobs i betydelig grad tages af udlændinge«"
post_author:	    
post_date:	    Wed, 15 Apr 2015 07:34:00 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2628222/interview-det-irriterer-os-ganske-meget-at-den-type-smaajobs-i-betydelig-grad-tages-af-udlaendinge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når FTF og LO nu melder sig på banen med et fælles dagpengeforslag til den 
næste regering, er det ikke kun for at hjælpe danske lønmodtagere til 
nemmere at kunne få dagpenge. 
</p><p>
Forslaget skal ifølge LO-formand Harald Børsting også meget gerne fortrænge 
nogle af de østarbejdere, der ofte tager korttidsjobs i Danmark. 
</p><p>
»Det er ingen hemmelighed at, det irriterer os ganske meget, at den type 
småjobs og sæsonbetonede jobs i betydelig grad bliver taget af udlændinge. 
Det, mener vi, hænger sammen med, at de i dagpengesammenhæng er for lidt 
attraktive. Så derfor er det også en central problemstilling for os«, siger 
Børsting, der sammen med FTF-formand Bente Sorgenfrey repræsenterer 1,5 
millioner lønmodtagere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2628078/fagbevaegelsens-top-presser-regeringen-med-dagpengeudspil/">Fagbevægelsens top presser 
regeringen med dagpengeudspil</a></p><p>
De sidder begge i Dagpengekommissionen, der senere på året skal komme med 
forslag til, hvordan det ofte udskældte dagpengesystem kan reformeres. 
</p><h3>
Plads til forbedringer 
</h3><p>
Ifølge kommissoriet til kommissionen ønsker regeringen et »moderne, fleksibelt 
og robust dagpengesystem«. 
</p><p>
Og netop hvad angår fleksibilitet, er der plads til forbedringer, mener både 
Børsting og Sorgenfrey. 
</p><p>
»Vi er ikke færdige med den konkrete indretning endnu, men det er tankegangen, 
at man skal have en kortere genoptjening og måske også en kortere 
dagpengeperiode. Hvis du for eksempel arbejder to måneder, optjener du måske 
fire måneders dagpengeret. Altså med det samme forholdstal som nu, men hvor 
småjobs forholdsvis hurtigt kan gøre, at du optjener en vis periode med 
dagpengeret«, siger Børsting. 
</p><h3>
Langt færre skal falde ud 
</h3><p>
Ud over mere fleksibilitet lægger FTF og LO op til, at langt færre skal falde 
ud af dagpengesystemet. 
</p><p>
»Vi mener, man skal ned på det, der lå til grund for de oprindelige 
vurderinger – altså 3-5.000 ledige om året. I dag falder der som bekendt 
over 14.000 ud i en normalsituation«. 
</p><p>
Dagpengekommissionen har dog nogle klare rammebetingelser: at dens 
anbefalinger »ikke ikke må indebære højere strukturel ledighed, lavere 
strukturel beskæftigelse, svækkelse af de strukturelle offentlige finanser 
eller den finanspolitiske holdbarhed«. 
</p><p><i class=" bl-elem">Harald Børsting, kan de ting, I spiller ud med, forenes med rammerne for 
kommissionens arbejde? </i></p><div class="art-fakta article-box">
<h4 class="">
Sagen kort </h4>
<h5>
Dagpengereform </h5>
<div class="fakta-body" data-buildingblock="embedded_factboxlink">
<p><b>VK-regeringen</b> vedtog i 2010 dagpengereformen med støtte fra Radikale og 
DF. Reformen halverede dagpengeperioden fra 4 til 2 år og fordoblede 
genoptjeningsperioden fra 26 til 52 uger.
</p><p><b>Siden januar 2013</b> har over 50.000 ifølge AK-Samvirke mistet deres 
dagpengeret.
</p><p><b>Godt en femtedel</b> er kommet i arbejde, og 64 procent er på andre 
offentlige ydelser.
</p><p><b>Cirka 9 procent</b> er ikke registreret med hverken offentlige ydelser 
eller anden indtægt.
</p><p class=" bl-elem"><b>Oprindelig lød</b> regeringens skøn, at 2-4.000 årligt ville 
falde ud af dagpengesystemet.
</p>
</div>
</div><p/><p>
»Ja, at gøre det mere attraktivt og lettere at vedligeholde dagpengeretten med 
småjobs, det virker positivt. Det er forventningen, at flere vil tage 
småjobs, og det giver penge i kassen. At holde flere i dagpengesystemet – op 
10.000 flere – koster selvfølgelig, men jeg tror på, at det her vil give 
adfærdsændringer, som vil få langt flere til at tage de her småjobs i stedet 
for den indvandrende arbejdskraft, om jeg så må sige«. 
</p><p><i class=" bl-elem">Så i princippet skal det finansieres inden for systemet?</i></p><p>
»Det er i hvert fald målsætningen, men vi er desværre ikke så langt endnu, at 
jeg kan svare på det«. 
</p><h3>
En ubehagelig sag 
</h3><p>
For Bente Sorgenfrey er det afgørende mål med udspillet at »påvirke et 
kommende regeringsgrundlag, lige gyldigt om det bliver en blå eller en rød 
regering«. 
</p><p>
På spørgsmålet om, hvem hun har størst tiltro til kan indfri FTF og LO’s 
målsætninger, svarer Sorgenfrey: 
</p><p>
»Det her er en ubehagelig sag for stort set alle partier i Folketinget, så jeg 
tror sådan set, at både rød og blå blok vil være mest tilfredse, hvis det er 
Dagpengekommissionen, der kommer med en færdig model, som de kan tage 
stilling til, og hvis vi som parter i kommissionen kan diskutere os til 
rette om en model«. 
</p><h3>
Drøfter med både røde og blå 
</h3><p>
Hun ser ikke noget underligt i, at hun som fagforeningsboss ikke automatisk 
peger på en socialdemokratisk formand som den, der bedst kan efterkomme 
fagbevægelsens ønsker. 
</p><p>
»FTF har en lang tradition for at være partipolitisk uafhængig. Vi skal kunne 
samarbejde med alle partier i Folketinget, og det gør vi også. Vi drøfter 
også dagpenge med de blå partier, lige så vel som vi drøfter det med de røde 
partier«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2625437/lo-frigoer-sig-helt-fra-socialdemokraterne-i-valgkampen/">LO frigør sig helt fra 
Socialdemokraterne i valgkampen</a></p><p><i class=" bl-elem">Skal jeg forstå dig sådan, at for dig er det ikke mere realistisk at få 
dagpengelempelser med en rød end med en blå regering?</i></p><p>
»Jeg har ikke kunnet se dagpengelempelserne med den røde regering. Det kan 
være, at det bliver værre med en blå regering, men det ved jeg jo ikke. Det 
må vi afprøve. Vi så gerne, at det dagpengesystem, vi har nu, bliver lavet 
om, så vi sikrer, at der ikke er så mange, der falder ud af 
dagpengesystemet«, svarer Bente Sorgenfrey. 
</p><h3>
Et bredt forlig er nødvendigt 
</h3><p>
Heller ikke Harald Børsting svarer klart på, hvilken statsminister han mener 
vil være den bedste garant for at gennemføre LO’s ønsker. 
</p><p>
»For det første ønsker jeg, at det her bliver vedtaget i Folketinget med et 
meget bredt flertal. Så derfor håber jeg jo, at vi kan få lavet et arbejde i 
Dagpengekommissionen, der gør det muligt at strikke et meget bredt politisk 
forlig sammen. For vi kan se, hvordan det har givet frygtelig meget uro 
blandt lønmodtagerne, at dagpengesystemet er blevet mere utrygt«. 
</p><div class="art-quote article-box">
<p class="quote"/>
<blockquote>
<p class="quote-txt">
For mig er der aldrig nogen tvivl om, at en socialdemokratisk statsminister er 
bedst
</p>
<p class="sender">
</p><p class=" bl-elem">Harald Børsting</p> 

</blockquote>
</div><p><i class=" bl-elem">Men ikke desto mindre spiller det vel en rolle, hvem der er statsminister – 
også på det her område?</i></p><p>
»Jamen, for mig er der aldrig nogen tvivl om, at en socialdemokratisk 
statsminister er bedst. Men det her tror jeg nu godt, de kan finde fælles 
fodslag om. Du skal lægge mærke til, at arbejdsmarkedspolitikken gennem 
mange år har været konsensusområde, og det synes jeg, det skal blive ved med 
at være«. 
</p><p><i class=" bl-elem">Betyder det, at du tror, det vil være nemmest at få gennemført jeres 
ønsker, hvis Helle Thorning-Schmidt fortsætter i Statsministeriet?</i></p><p class=" bl-elem">
»Det ved jeg ikke; jeg tror, at begge fløje vil være optaget af at løse den 
her sag i en bred politisk alliance. Det har vi tradition for«, svarer 
Harald Børsting. 
</p>	
</div>

</div></body></html>
