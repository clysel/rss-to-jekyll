---
layout:     post
title: 	    "»Der er ingen tilbud til børn, der har lyst til at være nørder«"
post_author:	    71978
post_date:	    Tue, 14 Apr 2015 09:00:09 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/der-er-ingen-tilbud-til-boern-der-har-lyst-til-vaere-noerder-3005
---
<html><body><div><section class="body">
			<p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>I næste uge samles op mod 30.000 mennesker i St. Louis, Missouri for at deltage i konkurrencen First Lego League, hvor tusindvis af børn i alderen 9-16 år dyster i en række udfordringer med robotter, de selv har designet og programmeret af Lego Mindstorms.</p>
			<p>Blandt dem er seks danske børn og deres teamleder softwareudvikleren Lars Ringe, der står bag Ingeniørens Lego Mindstorms blog. Søndag flyver de afsted mod et ni dage langt amerikansk eventyr, hvor kodeordene bliver teknologi, leg og samarbejde.</p>
			<p>»Vi har arbejdet fra morgen til aften her i weekenden. Det har været hårdt for børnene, men de er så engagerede,« fortæller Lars Ringe.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Hold dine karriere ved lige. Tjek de nye jobopslag på Jobfinder</a></p>
			<p>Det danske hold er kommet med på et afbud, og derfor har børnene haft ekstra travlt med at programmere deres robot til at kunne udføre de forskellige opgaver, konkurrencen indeholder. For at vinde kræver det omkring tre måneders arbejde på fuld tid.</p>
			<p>»Vi har brugt én uge, «siger Lars Ringe.</p>
			<p><aside class="plugin right box">
			  First Lego League</aside></p>
			<ul>
			<li>Er et partnerskab mellem Lego Group og organisationen First (For Inspiration and Recognition of Science and Technology)   </li>
			<li>Konkurrencen har været afholdt siden 1999 og forud for den internationale konkurrence, finder en række regionale konkurrencer sted. I 2014 deltog 500 børn i den danske udgave. På verdensplan deltager mere end 230.000.  </li>
			<li>Konkurrences formål er at inspirere børn til at arbejde med teknologi og videnskab, når de bliver voksne. </li>
			</ul>
			<p>
			</p>
			<p>Alligevel er børnene godt med. Ud af 15 praktiske opgaver, forventer han, at den danske robot kan udføre otte. Udover det skal børnene også kunne præsentere deres arbejde og det, de har lært, på engelsk over for konkurrencens dommere.</p>
			<p>»Vi har besluttet os for, at den vigtigste ting, vil vil lære fra det her, er at samarbejde,« siger 13-årige Kamille Larsen, der er eneste pige på holdet.</p>
			<p><a href="http://ing.dk/blog/yes-yes-yes-vi-skal-til-usa-first-world-festival-175189">Læs også: Ingeniørens Lego Mindstorms-blog</a></p>
			<p>Ligesom de fem drenge, der skal med til USA, har Kamille Larsen været med på Lego Mindstorms-holdet siden maj 2014, hvor Lars Ringe besluttede at oprette det åbne hold, som i første omgang havde fokus på den danske forløber til den internationale First Lego League-konkurrence i november sidste år.</p>
			<p>»Der er ingen tilbud til de børn, der har lyst til at være nørder. I skolen lærer de nærmest kun at spille og surfe på Ipad’en,« siger Lars Ringe.</p>
			<p>Netop derfor oprettede han Lego Mindstorms-bloggen på ing.dk og opforderede alle naturvidenskabeligt interesserede børn mellem 10 og 16 år til at tilmelde sig holdet.</p>
			<p>»Det er vigtigt, at børn lærer mere om teknologi og videnskab,« siger han.</p>
			<p>Lars Ringe mener, at der bør være mere fokus på blandt andet programmering i folkeskolen, fordi det lærer børnene at tænke logisk og analytisk. Noget de kan overføre til andre lærings- og professionelle aspekter i livet. De skal ikke kunne kode. De skal bare forstå grundtankerne.</p>
			<p>»Vi taler hele tiden om begrebet ‘Internet of things’, og i fremtiden kommer programmering ind overalt i hverdagen. Så det er en god idé, at vi lærer børnene at være intuitive omkring teknologi - frem for teknologiforskrækkede,« siger Lars Ringe.</p>
			<h2>Ingeniørvirksomheder er værter</h2>
			<p>Kamille Larsen kunne også godt tænke sig, at programmering var noget, der oftere stod på skoleskemaet. I dag foregår det oftest derhjemme, hvor hun har bygget sin egen robot med Lego Mindstorms og programmeret simple computerspil.</p>
			<p>En enkelt uges undervisning i programmering på skolen er det dog blevet til:</p>
			<p>»Men det er kun fordi, min far er datalog og kom og underviste os i at lave spil,« siger hun.</p>
			<p>For Kamille Larsen er programmering en naturlig ting. Selvfølgelig er noget af det indviklet, men at programmere basale ting som at få computerspilsfigurer til at gå, kan alle finde ud , mener hun.</p>
			<p>»Men nu er jeg også god til det, og naturfagene er mine yndlingsfag i skolen, så jeg kan godt forstå, hvis andre synes, det er svært.«</p>
			<p>I alt er der ti børn på Lego Mindstorms-bloggens hold i alderen 13-15 år. Det sidste års tid har de kombineret arbejdet med Mindstorms-robotterne med besøg på ingeniørvirksomheder, der har været børnenes værter for en dag.</p>
			<p>De har blandt andet besøgt Teknologisk Institut, Velux, Man Turbo &amp; Diesel, og senest har også Rambøll inviteret holdet indenfor. Værtsrollen indebærer at lægge lokaler til og samtidig holde en kort foredrag om virksomhedens arbejde.</p>
			<p>»Og det er altså noget, der får dem til at hoppe og danse - at komme ud og se virkelighedens ingeniører,« fortæller Lars Ringe, der opfordrer flere virksomheder til at melde sig.</p>
			<p><section class="video plugin"/></p>
			
			<p/></section>
		
		  </div></body></html>
