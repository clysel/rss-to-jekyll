---
layout:     post
title: 	    "Gastroturister dropper Michelinguiden"
post_author:	    
post_date:	    Wed, 11 Mar 2015 10:19:36 +0100
post_site:	    politiken.dk 
post_link:	    http://politiken.dk/mad/ECE2581471/gastroturister-dropper-michelinguiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan opsporer du de gode restauranter</h4>
<h5>
Brug madvennerne og internettet</h5>
<div class="fakta-body" data-buildingblock="embedded_factboxlink">
<p>
Spørg de madinteresserede i dit netværk. De vil helt sikkert gerne dele ud af 
deres gode oplevelser. 
</p><p>
Ellers spørg på Facebook eller Instagram, hvor du skal tage ud og spise, hvis 
du eksempelvis skal til Barcelona. 
</p><p class=" bl-elem">
Undersøg blogs. Trine Lai bruger selv bl.a. <a href="http://www.opinionatedaboutdining.com/Home.php" target="_blank">opinionated 
about dining</a> til at blive inspireret. TripAdvisor er også et godt sted 
at tjekke, inden et restaurantbesøg. Her anmelder almindelige brugere 
restauranter og hoteller.
</p>
</div>
</div><p>
Tre til fem gange om året rejser 43-årige Trine Lai udenlands. Ikke for at 
ligge på en strand i en uge eller suse ned fra en alpetop på ski. Men for at 
spise. Hun er en af de få danskere, der vælger feriedestination udelukkende 
efter, hvor den næste store restaurantoplevelse skal indtages. Og det 
behøver hun ikke nogen michelinguide for at finde ud af. 
</p><p>
»Jeg bruger meget tid på at finde mit næste restaurantbesøg. Oftest er det mit 
netværk, der giver mig gode råd, men jeg følger også mange madinteresserede 
på Instagram og Facebook, hvor jeg henter inspiration. Og så læser jeg 
blogs«, siger Trine Lai, der selv har bloggen <a target="_blank" href="http://verygoodfood.dk/">verygoodfood.dk</a> 
, hvor hun skriver om sine restaurantoplevelser. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/El-Cellar-de-Can-Ro_919590y.jpg" alt="" border="0"/><span class="caption"><span class="f-img-caption">Madnørd. 
</span>Trine Lai har svært ved at sige, hvor mange penge hun bruger på restaurantbesøg om året. Hun sammenligner det med folk, der rejser efter at se fodboldkampe. » Det kan være alt fra 500 kr. til 3000 kr. pr. restaurantbesøg alt afhængig af restauranten«. Foto: Trine Lai</span></span></p><p>
Havde vi spurgt Trine for 10 år siden, var michelinguiden højst sandsynligt 
blevet nævnt som et af de vigtigste redskaber til at finde gode 
restaurantoplevelser. Men guiden har fået enormt stor konkurrence fra 
sociale netværk, lister og blogs som guider til og beskriver ekstraordinære 
madoplevelser i hele verden. 
</p><p>
»I Michelinguiden står der kun to linjer om restauranten, og så er der nogle 
stjerner ud for. Det er et godt redskab til at skære turistfælderne fra, men 
jeg får ikke en længere beskrivelse af oplevelsen og maden. Den bliver jeg 
nødt til at finde andre steder«, siger Trine Lai.<br/><br/><b class="ext-link">Ny michelinguide</b><a class="embeddedlink" href="http://politiken.dk/mad/ECE2580720/ny-europaeisk-michelinguide-disse-lande-loeber-med-stjernerne/">Disse lande løber med 
Michelinstjernerne</a></p><h3>
Salgstal svinder ind 
</h3><p>
I dag er Michelins europæiske 2015-guide offentliggjort, og du skal helt 
sikkert ikke ligge i kø for at få fingrene i en. En artikel i Newsweek fra 
2014 giver et billede af, at salget er stærkt nedadgående. En række 
publicist-kilder tegner et billede af, at den ikoniske franske 
michelinguides salg er dykket til omkring 100.000 bøger. I 2000 blev der 
solgt ca. 500.000 eksemplarer. 
</p><p>
»For tyve år siden solgte vi flere bøger end i dag. Det er ikke nogen 
overraskelse«, sagde Michelinguidens førstemand, Michale Ellis til et 
pressemøde i oktober 2014, hvor guidens salgstal blev diskuteret. 
</p><p>
Og i Danmark solgte den største online boghandel herhjemme Saxo.com blot 24 
eksemplarer af 2014-udgaven af Michelinguidens europæiske udgave. Det 
indikerer, at guidens gudestatus blandt kokke ikke eksisterer i samme grad 
hos de madinteresserede, der er villige til at investere hele den optjente 
ferie og penge i meget dyre restaurantbesøg. 
</p><p>
Michelin vil ikke kommentere på de konkrete salgstal. De ønsker heller ikke at 
løfte sløret for, hvor mange eksemplarer af guiden, der bliver solgt. 
</p><p>
»Det er ikke noget, som vi deler«, siger Lotta Wrangle, presseansvarlig for 
Michelinguiden i Norden. 
</p><h3>
Foodies guider hinanden i den rigtige retning 
</h3><p>
Trine Lai er ikke alene om at bruge andre medier end michelins guide, når hun 
skal rejse. Katherine Bolt er teamleder på restaurant Noma. Hun holder i 
disse dage ferie i Australien efter at have serviceret nogle af verdens mest 
passionerede gastroturister på Nomas pop-up restaurant i Tokyo. 
</p><p>
Her har hun talt med nogle af verdens mest passionerede gastro-turister, der 
syv måneder forinden havde forudbestilt et bord på Noma i Japan. Og der er 
et fællestræk ved mange af dem. 
</p><p>
»De elsker at dele ud af deres madoplevelser. Jeg har simpelthen fået fortalt 
så mange tip og historier om, hvor jeg skal tage hen og spise. Og gæsterne 
på Noma er efterhånden en af mine vigtigste kilder til at finde ud af, hvor 
jeg skal rejse hen næste gang. Jeg har netop været i Taiwan med min kæreste, 
efter at jeg fik en masse fif om landets madkultur fra nogle gæster på 
restauranten«, siger Katherine Bolt. 
</p><p>
Når hun og kæresten, der arbejder på Amass i København, planlægger ferie er 
mulighederne for kulinariske oplevelser essentielle. Og her spiller 
Michelinguiden ikke nogen særlig rolle for hende. 
</p><p>
»Jeg har ikke købt en guidebog i over 10 år. Der er meget mere updated 
information på nettet. Hvis jeg vil opleve en by, søger jeg på internettet 
og bliver klogere på 15 minutter«. 
</p><p>
»Og så er guiden også ret konservativt bygget op, hvilket ikke giver så meget 
plads til den virkelige madkultur i et land. Det finder vi ofte på mere 
casual restauranter og street food restauranter, når vi rejser«, siger 
Katherine Bolt. 
</p><p class=" bl-elem"><b class="ext-link">Stjernekokke guider </b><a class="embeddedlink" href="http://politiken.dk/rejser/storbyogkultur/ECE2580579/stjernekokke-og-madskribenter-guider-til-europas-bedste-michelin-steder/">Her er Europas bedste 
michelin-steder</a></p>	
</div>
</div></body></html>
