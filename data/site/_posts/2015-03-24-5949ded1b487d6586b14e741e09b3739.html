---
layout:     post
title: 	    "Tyskland i sorg: Krisecenter for pårørende til 67 dræbte tyskere "
post_author:	    
post_date:	    Tue, 24 Mar 2015 22:05:09 +0100
post_site:	    politiken.dk 
post_link:	    http://politiken.dk/udland/ECE2602765/tyskland-i-sorg-krisecenter-for-paaroerende-til-67-draebte-tyskere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Må pårørende og venner til de omkomne finde kraft og trøst i 
denne svære stund 
</p>
<p class="sender">
Joachim Gauck, præsident, Tyskland 
</p>
</blockquote>
</div><p>
På parkeringspladsen uden for lufthavnen i Düsseldorf har hundredvis af 
tv-stationer taget opstilling, mens den ene reporter afløser den anden med 
de seneste nyheder omkring det gådefulde flystyrt i formiddag i De Franske 
Alper. 
</p><p>
Kameraerne peger alle ud mod de parkerede fly, mens parabolerne afsøger 
nattehimlen for kontakt til verden udenfor. 
</p><p>
I lufthavnen i Düsseldorf er der blevet oprettet et krisecenter for pårørende 
i en vip-lounge. De er fuldstændig afspærret fra de mange journalister og 
kamerafolk. 
</p><p>
Årsagerne til styrtet er ikke opklaret. Men det lader til, at maskinen, en 
Airbus 320, tabte højde umiddelbart før katastrofen. 
</p><p><b class="ext-link">FLYSTYRT I ALPERNE </b><a class="embeddedlink" href="http://politiken.dk/udland/ECE2602607/flystyrt-i-alperne-naesten-umuligt-at-bjerge-de-150-omkomne/">Næsten umuligt at bjerge de 
150 omkomne</a></p><p>
En af de mange teorier, der blev sat i omløb, går ud på, at sensorer på flyets 
haleparti har sendt forkerte informationer til flyets computer. 
</p><h3>
Lignende problemer i november
</h3><p>
Det skete så sent som i november for et Airbus 321-fly undervejs fra Bilbao i 
Spanien til München i Tyskland. Dette fly klarede dog problemet, fordi 
piloterne slog computeren fra og selv styrede flyet. 
</p><p>
Tyskland sørger over 67 dræbte landsmænd, lidt under halvdelen af de i alt 150 
mennesker, der omkom, da det tyske fly ramte en klippeside og blev 
splintret. 
</p><p><b class="ext-link">AIRBUS-FLY </b><a class="embeddedlink" href="http://politiken.dk/indland/ECE2602691/dansker-var-om-bord-paa-nedstyrtet-airbus-fly/">Dansker var om bord</a></p><p>
Angela Merkel, den tyske forbundskansler, sagde på en pressekonference i 
Berlin, at katastrofen har rystet hende dybt. 
</p><p>
»De pårørende familier har lidt et umådeligt tab«, sagde kansleren. 
</p><p>
Hendes spanske kollega, ministerpræsident Mariano Rajoy, har oprettet en 
krisestab i Barcelona. 
</p><h3>
16 gymnasieelever blandt de døde 
</h3><p>
Blandt de forulykkede tyskere var 16 elever fra et gymnasium i Haltern am See 
i Nordrhein-Westfalen. De havde været på udvekslingsbesøg i Llinars des 
Vallès nær Barcelona for at supplere deres spanskkundskaber. 
</p><p>
»Det er den sorteste dag i vores bys historie«, sagde Haltern am Sees 
borgmester, Bodo Klimpel. 
</p><p>
Alle gymnasiets elever blev sendt hjem, da det stod klart, at flyet med deres 
skolekammerater ikke landede som planlagt i Düsseldorfs lufthavn. I 
gymnasiets skolegård tændte kammerater i løbet af dagen hundredvis af kærter 
og lagde blomsterbuketter. 
</p><p><b class="ext-link">FLYSELSKAB </b><a class="embeddedlink" href="http://politiken.dk/udland/ECE2602495/flyselskab-efter-styrt-i-alperne-flyet-faldt-i-8-minutter/">Flyet faldt i 8 minutter</a></p><p>
Sammen med Hannelore Kraft, ministerpræsident i delstaten Nordrhein-Westfalen, 
hvortil ulykkesflyet skulle være ankommet, flyver kansleren i morgen til 
ulykkesstedet i Sydfrankrig. Den tyske præsident, Joachim Gauck, har afbrudt 
en rejse i Peru og vender tilbage til Tyskland i morgen. 
</p><h3>
Tysk præsident beklager ulykken
</h3><p>
Inden sin afrejse fra Peru sagde Gauck: 
</p><p>
»Jeg har med den største bestyrtelse hørt om flyulykken. Mine tanker er hos de 
pårørende og hos venner til de mange ofre. Må de finde kraft og trøst i 
denne svære stund. Jeg takker alle, der på de mest forskellige steder har 
ydet hjælp og stået de ramte bi«. 
</p><p>
Airbus-styrtet er et af de mest alvorlige i tysk luftfarts nyere historie, 
sagde den tyske trafikminister, Alexander Dobrindt. 
</p><p>
I selve lufthavnen i Düsseldorf, hvortil flyet skulle været ankommet kl. 11.55 
i går, er der oprettet et krisecenter for pårørende i en vip-lounge. 
</p><p><b class="ext-link">FRANSK MINISTER </b><a class="embeddedlink" href="http://politiken.dk/fasttrack/ECE2602610/fransk-minister-sort-boks-fra-nedstyrtet-fly-er-fundet/">Sort boks fra nedstyrtet fly er 
fundet</a></p><p>
De pårørende er fuldstændig afspærret fra de mange journalister og kamerafolk. 
</p><p>
I lufthavnens administrationsbygning havde de ansatte i aften intet at byde de 
mange tilrejsende journalister. Hverken Germanwings, der ejede det 
forulykkede fly, eller moderselskabet, Lufthansa, havde oplysninger, der 
rakte ud over dem, nyhedsbureauerne allerede havde distribueret. 
</p><p>
Det forlød imidlertid, at besætninger på fly fra Germanwings og Lufthansa 
overvejer at boykotte Airbusfly. 
</p><p class=" bl-elem">
I dag blev flere af Germanwings afgange fra Düsseldorf aflyst. Ulykkesmaskinen 
var 25 år gammel og skulle angiveligt have haft tekniske problemer før 
afgangen tirsdag. 
</p>	
</div>
</div></body></html>
