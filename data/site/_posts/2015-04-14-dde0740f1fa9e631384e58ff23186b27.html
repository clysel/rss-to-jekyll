---
layout:     post
title: 	    "Dukken, digteren og gamle kendinge: Her er partierne, der kæmper for at gøre Alternativet kunsten efter"
post_author:	    
post_date:	    Tue, 14 Apr 2015 12:28:38 +0200
post_site:	    politiken.dk 
post_link:	    http://politiken.dk/indland/politik/ECE2626950/dukken-digteren-og-gamle-kendinge-her-er-partierne-der-kaemper-for-at-goere-alternativet-kunsten-efter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vælgerne til det kommende folketingsvalg kan ende med en ualmindelig lang 
stemmeseddel, hvis ikke statsminister Helle Thorning-Schmidt (S) trykker på 
knappen og kalder folket til valgurnerne. 
</p><div class="art-fakta article-box">
<h4 class="">
Fakta</h4>
<h5>
SÅDAN BLIVER ET PARTI OPSTILLINGSBERETTIGET</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Et nyt parti skal senest 15 dage før et folketingsvalg anmeldes for økonomi- 
og indenrigsministeren.</li><li>For at blive accepteret som opstillingsberettiget, skal partiet levere et 
antal vælgererklæringer, der svarer til 1/175 del af de gyldige stemmer 
ved seneste valg.</li><li>Det svarer i dag til 20.260 vælgererklæringer.</li><li>Borgere, der ønsker at støtte et parti, skal først udfylde og underskrive en 
vælgererklæring.</li><li>Herefter skal den afleveres afleveres og godkendes af folkeregisteret i 
kommunen, hvor man har bopæl.</li><li class=" bl-elem">Når borgeren har fået den godkendte vælgererklæring tilbage, skal den sendes 
til det pågældende parti.</li></ul>
</div>
</div><p/><p>
Nye partier melder sig på stribe. Alternativet og Kristendemokraterne er 
allerede godkendt som opstillingsberettigede partier, Nationalpartiet har 
spillet digteren Yahya Hassan som trumfkort i jagten på de påkrævede 
underskrifter, og senest har de maskeklædte fra Dukkepartiet meddelt, at 
partiet blot er godt 2.000 godkendte vælgererklæringer fra en plads på 
stemmesedlen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2626747/nyt-parti-rykker-taettere-paa-stemmesedlen/">Nyt parti rykker tættere på 
stemmesedlen</a></p><p>
For at blive opstillingsberettiget skal et parti kunne levere et antal 
skriftlige tilkendegivelser fra stemmeberettigede borgere, der svarer til 
1/175 af de stemmer, der blev afgivet ved sidste valg. Det svarer denne gang 
til 20.260 såkaldte vælgererklæringer. 
</p><p>
Hele <a target="_blank" href="http://valg.oim.dk/media/753204/godkendte_partinavne_hjemmesiden_kronologisk_02.02.2015.pdf">99 
partinavne</a> er godkendt af indenrigs- og økonomiministeriet, der dog ikke 
fører regnskab over, hvor langt de forskellige partier er fra at være 
opstillingsberettiget. 
</p><p>
Politiken giver dig her overblikket over de partier, der i øjeblikket håber på 
at komme på stemmesedlen. 
</p><h1 class="bread-text-header first">
Dukkepartiet 
</h1><p>
Dukkepartiet blev lanceret 1. april sidste år til en spørgetime i Folketinget. 
Lars Løkke Rasmussen (V) skulle stille statsminister Helle Thorning-Schmidt 
(S) et spørgsmål, da der pludselig lød høj sang fra en mand iklædt habit og 
en dukkemaske på tilhørerpladserne. 
</p><p>
Siden har partiet lavet flere aktioner, mens de kæmper »mod indholdsløs 
politik fremført af karrierefikserede og spinstyrede politikere«. 
</p><p>
Bag partiet står blandt andre dramatikeren Christian Lollike, der udover at 
have vundet flere store priser for sine opsætninger, også er kendt for 
stykket 'Manifest 2083', der er baseret direkte på norske Anders Behring 
Breiviks manifest i forbindelse med terrorangrebene i Oslo og massakren på 
Utøya 22. juli 2011. 
</p><p>
Dukkepartiet hævder at være »det sande protestparti« og en 
»mistillidserklæring til politikerne«. Skulle det blive opstillingsparat og 
sågar komme i folketinget, ønsker partiet, at dets mandater tages helt ud af 
regnestykket om flertal bag finanslov, skattepakker og terrorlovgivning. 
</p><p>
»Politikere er sat i verden for at træffe beslutninger for Danmark. Vi 
beskæftiger os ikke med indvandrer-, miljø eller finanspolitik. Vi er 
nødværge, fordi politik i dag kun er en børnehave«, har en af partiets 
stiftere, Kasper Gevaldig, sagt til ritzau. 
</p><h3>
Mærkesager: 
</h3><ul><li>Dukkepartiet vil vælge en almindelig borger og lade denne borger være partiets 
statsministerkandidat. Skulle der ikke være opbakning til det, vil 
partiet støtte den koalition, der lader Dukkepartiet varetage 
statsministerposten i fem uger. I de fem uger vil Dukkepartiet indføre 
en kollektiv tænkepause, skriver partiet på sin hjemmeside.</li><li>Alle folketingsmedlemmer sendes i fire ugers erhvervspraktik i sommerferien.</li><li>Forbud mod partihop.</li><li class=" bl-elem">Indførelse af politiker-klippekort. Hver gang en politiker er med i et 
danseprogram, en kagedyst eller rakker ned på modstandere uden at have 
et politisk indhold, skal politikeren have et klip. Når en politiker er 
oppe på tre klip, så skal politikeren ryge ud i en måned fra Folketinget.</li></ul><h3>
Hvor tæt er partiet på? 
</h3><p>
Ifølge Dukkepartiet har det på nuværende tidspunkt <b>18.503 
godkendte vælgererklæringer</b>. 
</p><h1 class="bread-text-header ">
Nationalpartiet 
</h1><p>
Nationalpartiet offentliggjorde 16. oktober 2014, at det stiller op ved det 
kommende valg, hvis partiet får samlet underskrifter nok sammen. Partiet er 
stiftet af Kashif Ahmad, Asif Ahmad og Aamer Ahmad, tre brødre med 
pakistansk baggrund, og har som erklæret formål at gøre det »stuerent at 
være tolerant«. Brødrene vil nedbryde de barrierer, som, de mener, opdeler 
det danske samfund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2425561/tre-dansk-pakistanere-stifter-politisk-parti/">Tre dansk-pakistanere stifter 
politisk parti </a></p><p>
Partiet fik i den forgangne uge stor opmærksomhed, da den omstridte digter 
Yahya Hassan meldte sig på banen som kandidat, der også vil »forene de 
forskellige mennesker i vores samfund«. Yahya Hassan inviterede til 
pressemøde, hvor han indledte sin politiske karriere med en timelang 
enetale, og hvor det især var integrationspolitikken, der fyldte. 
</p><p>
Hassan fortalte, at han er tilhænger af, at man skal bekæmpe radikalisering 
ved at genindføre modermålsundervisning i folkeskolen og i at forhindre 
parallelsamfund ved at forbyde indvandrere at flytte ud i det, 
Nationalpartiet kalder omvandrende flygtningelejre. 
</p><h3><b>Mærkesager</b></h3><ul><li>24 års-reglen og tilknytningskravet skal afskaffes. Begge dele strider ifølge 
Nationalpartiet imod de danske frihedsidealer.</li><li>Ingen forbud mod religiøse symboler. Alle skal have ret til at færdes på gaden 
- uanset hvilke religiøse eller kulturelle symboler de bærer.</li><li>Mere kvalitet i folkeskolen og en revurdering af folkeskolereformen. 
Skoleområdet skal tilføres flere ressourcer, og det skal 
afbureaukratiseres, så de professionelle kan fokusere på deres primære 
opgaver.</li><li>Flere varme hænder i sundhedsvæsenet. Nationalpartiet siger: Mennesket først, 
døde ting derefter.</li><li class=" bl-elem">Mere afbureaukratisering og mere tillid i den offentlige sektor.</li></ul><h3><b>Hvor tæt er partiet på?</b></h3><p>
Ifølge Nationalpartiet har det i øjeblikket <b>9.203 godkendte 
vælgererklæringer. </b></p><h1 class="bread-text-header ">
Retsforbundet - Danmarks bæredygtige parti 
</h1><p>
Retsforbundet er et gammelt parti, der blev stiftet helt tilbage i oktober 
1919. Det har i hele tre perioder været i Folketinget fra 1926 til 1960 og 
igen fra 1973-75 og 1977-81, og var sågar en del af den såkaldte 
trekantsregering fra 1957-1960. 
</p><p>
Siden 1990 har partiet dog ikke været opstillet ved eget navn. I 2012 
besluttede partiet at give det et nyt skud og blev også godkendt af Økonomi- 
og indenrigsministeriet. 
</p><p>
Retsforbundet har normalt været regnet for et midterparti med punkter, som 
både højre- og venstrefløjen normalt tilslutter sig. Partiet selv mener 
ikke, at det kan indordnes på en højre/venstre-skala. 
</p><p>
Retsforbundets udgangspunkt er en afgrænsning mellem den enkeltes ret og 
fællesskabet. Partiet bygger traditionelt på fire hovedpunkter: Personlig 
frihed, statsmagtens begrænsning, frihandel og fuld grundskyld. I 
forbindelse med beslutningen om igen at forsøge at komme i folketinget, 
udarbejdede partiet imidlertid en ny kommunikationsstrategi med fokus på 
fire kerneområder: Skattepolitik, EU-modstand, miljøpolitik og en 
humanistisk udlændingepolitik. 
</p><h3>
Mærkesager 
</h3><p>
»Fundamentet for Retsforbundet er skattepolitikken. Den primære skattebyrde 
skal væk fra indkomster og over på de værdier, vi skaber i fællesskab. Det 
vil sige værdien i jord og naturressourcer. Det er udgangspunktet for alt 
andet«, forklarer kommunikationsansvarlige i Retsforbundet, Lars Rindsig. 
</p><h3>
Hvor tæt er partiet på? 
</h3><p>
Retsforbundet har afventet Økonomi- og Indenrigsministeriets digitale løsning 
for indsamling af vælgererklæringer og desuden selv arbejdet med en model, 
så borgere kan underskrive vælgerklæringer elektronisk hos partiet. Derfor 
har partiet næsten ingen underskrifter på nuværende tidspunkt. 
</p><h1 class="bread-text-header ">
Fremskridtspartiet 
</h1><p>
Et andet parti af ældre dato står ligeledes klar i kulissen, hvis valget lader 
vente på sig. Fremskridtspartiet venter ligeledes på den digitale løsning 
for indsamling af vælgererklæringer og vil stille op til Folketinget, hvis den 
bliver klar i tide til, at partiet kan nå at hente underskrifter. 
</p><p>
Fremskridtspartiet blev stiftet i 1972 af Mogens Glistrup, og programpunkterne 
var - dengang som i dag - en afskaffelse af indkomstskat, en kraftig 
reduktion af den offentlige sektor og frihed til erhvervslivet. Senere blev 
modstanden mod flere indvandrere og flygtninge og mod EU vigtige punkter. 
</p><p>
Ved valget i 1973 opnåede partiet 28 mandater, og i perioderne 1973-75 og 
1977-79 var det Danmarks næststørste parti. Partiet har været præget af 
politiske og personlige stridigheder mellem tilhængere af Glistrups rene 
protestlinje, strammerne, og de mere kompromissøgende, slapperne. 
</p><p>
Inden forrige valg meddelte Fremskridtspartiet, at det igen ville forsøge at 
opstille, men det lykkedes ikke at samle tilstrækkeligt med underskrifter. 
</p><p>
Partiet går i dag fortsat ind for en afskaffelse af indkomstskatten, ligesom 
det vil stoppe »den lemfældige tildeling af dansk statsborgerskab«. 
Fremskridtspartiet er ikke modstandere af, at »arbejdsduelige og 
arbejdsvillige mennesker fra andre lande bosætter sig i Danmark i kortere og 
længere tid, hvis de brødføder sig selv«, lyder det på partiets hjemmeside, 
hvor det også tager afstand fra racisme. 
</p><h3><b>Mærkesager</b></h3><ul><li>Afskaffelse af indkomstskatten over en årrække, så den enkelte til sidst kan 
beholde hele sin indkomst.</li><li>At skære ned på bureaukratiet både i EU og herhjemme. Danmark skal ikke 
længere være »duks i klassen«, når det gælder EU, og kontrollen ved 
grænser og i lufthavne skal skærpes.</li><li class=" bl-elem">Et stop for den lemfældige tildeling af dansk statsborgerskab og en omlægning 
af flygtningekonventionen med det formål, at flygtninge som udgangspunkt 
skal hjælpes i lokalområdet, og »udskilningsløbet om at komme til 
Europa« stoppes.</li></ul><h3><b>Hvor tæt er partiet på? </b></h3><p>
Landsformand Niels Højland ved ikke, hvor mange godkendte vælgererklæringer 
partiet i øjeblikket har, for indsamlingen starter først, når økonomi- og 
indenrigsministeriets digitale løsning ligger klar. Men hvis partiet kan nå 
det, er det klar til at stille op ved dette valg, forsikrer han. 
</p><p>
I april i år trådte partiet 'Stop Islameringen af Danmark' ind i 
Fremskridtspartiet, og de to partier vil sammen forsøge at samle 
vælgererklæringer nok til at kunne stille op. 
</p><h3><b>De er i mål</b></h3><p>
Både Kristendemokraterne og Alternativt har sikret sig en plads på 
stemmesedlen ved det kommende valg. 
</p><p><b>Alternativet</b> vil med Uffe Elbæk i spidsen være Danmarks nye grønne 
parti. Partiet blev stiftet i november 2013 som et opråb mod den »kynisme, 
mangel på gavmildhed og hakken nedad, som trives i vores samfund«. 
</p><p>
Nøgleord er miljømæssig og social bæredygtighed, kunst og kultur, uddannelse 
og iværksætteri. ' 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2560360/broget-skare-paa-ni-skal-traekke-elbaek-og-alternativet-i-folketinget/">Broget skare på ni skal trække 
Elbæk og Alternativet i Folketinget</a></p><p><b>Kristendemokraterne</b> lykkedes ikke med at komme i Folketinget ved valget 
i 2011, men gør endnu et forsøg. Efter interne uenigheder forlod Per Ørum 
Jørgensen formandsposten i efteråret 2012, hvor han blev afløst af nuværende 
formand Stig Grenov. 
</p><p class=" bl-elem">
Kristendemokraterne kom første gang i Folketinget ved jordskredsvalget i 1973 
med hele syv mandater. Partiprogrammet indeholder blandt andet et 'krone til 
krone'-princip, der betyder, at hver gang staten bruger én krone på 
skattelettelser, skal der bruges én krone på socialt udsatte. Partiet mener 
også, at politiske forslag ikke kun skal måles i økonomiske konsekvenser, 
men også i konsekvenser for borgernes livskvalitet ud fra mantraet 
»mennesket før systemet«. 
</p>	
</div>

</div></body></html>
