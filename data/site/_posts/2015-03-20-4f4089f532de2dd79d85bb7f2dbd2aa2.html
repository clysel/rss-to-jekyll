---
layout:     post
title: 	    "Overblik: Bag lukkede døre bliver fem personer efterforsket for medvirken til terror"
post_author:	    
post_date:	    Fri, 20 Mar 2015 16:52:07 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2596726/overblik-bag-lukkede-doere-bliver-fem-personer-efterforsket-for-medvirken-til-terror/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Fem personer er nu varetægstfængslet i forbindelse med terrorangrebet i 
København, hvor Omar Abdel Hamid el-Hussein 14. februar først åbnede ild mod 
Krudttønden på Østerbro og senere, 15. februar, angreb den jødiske synagoge 
i Krystalgade. 
</p><p>
Fælles for alle anholdelser er, at fremstillingerne er sket med navneforbud og 
for lukkede døre, så det er sparsomt med oplysninger om, hvem det er, der 
mistænkes for at have hjulpet gerningsmanden. Alle nægter sig skyldige. 
</p><p>
Her er en gennemgang af, hvad vi ved om de anholdte, der alle er sigtet efter 
straffelovens bestemmelser om medvirken til drab og drabsforsøg. 
</p><p>
Straffelovens terrorbestemmelse er ikke nævnt i sigtelserne. 
</p><p><b>15. februar kl. 08:14 og 14:50</b></p><p>
To mænd bliver anholdt dagen efter angrebene i København. De er henholdsvis 19 
og 22 år. Begge varetægtsfængsles ved et lukket grundlovsforhør, og 26. 
februar bliver det i retten besluttet at forlænge deres varetægtsfængsling 
med fire uger. 
</p><p><b class="ext-link">RETSREFERAT</b><a class="embeddedlink" href="http://politiken.dk/indland/fokus_danmark/fokus_terror/ECE2564398/terrorists-formodede-hjaelpere-faar-faengsling-forlaenget/">Terrorists formodede hjælpere får 
fængsling forlænget</a></p><p>
Ifølge politiet er de mistænkt for »med råd og dåd« at have hjulpet 
gerningsmanden. De sigtes for at have hjulpet ham med at skaffe våben af 
vejen og for at have sørget for et skjulested til ham. 
</p><p><b>27. februar kl. 10.35</b></p><p>
En 18-årig mand bliver anholdt - ligeledes sigtet for medvirken til drab. 
Dagen efter bliver han fremstillet i grundlovsforhør og varetægtsfængsles 
frem til 26. marts. Han skulle angiveligt have anskaffet en skudsikker vest 
samt mindst en kniv til gerningsmanden. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2567899/18-aarig-faengslet-i-26-dage-for-at-hjaelpe-omar-el-hussein-med-drab/">18-årig fængslet i 26 dage for at 
hjælpe Omar el-Hussein med drab</a></p><p><b>19. marts kl. 10.38</b></p><p>
En 30-årig mand bliver anholdt og varetægtsfængslet dagen efter. Han sigtes 
for at have skaffet M95-riflen brugt ved angrebet ved Krudttønden af vejen. 
Han er også sigtet for at have bortskaffet gerningsmandens tøj, ligesom 
sigtelsen indebærer en tilvejebringelse af ikke nærmere specificerede 
effekter brugt ved angrebet mod synagogen. 
</p><p>
Han er i forvejen kendt af politiet og er tidligere dømt i en større sag om 
våben. 
</p><p><b>20. marts kl. 6.30 </b></p><p class=" bl-elem">
En 25-årig mand bliver anholdt og varetægtsfængslet. Han er ligeledes sigtet 
for bortskaffelse af våben og tøj og tilvejebringelse af effekter og er også 
tidligere dømt.
</p>	
</div>
</div></body></html>
