---
layout:     post
title: 	    "Mikkel Hansen og co. banker 36 mål ind på udebane"
post_author:	    
post_date:	    Thu, 30 Apr 2015 19:24:04 +0200
post_site:	    politiken.dk 
post_link:	    http://politiken.dk/sport/haandbold/ECE2650450/mikkel-hansen-og-co-banker-36-maal-ind-paa-udebane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mikkel Hansen var toneangivende som både igangsætter, oplægger og afslutter i 
landsholdets EM-kvalifikationskamp i Minsk mod Hviderusland, mens Casper U. 
Mortensen var fremragende på venstrefløj som afløser for den pauserende 
Anders Eggert. 
</p><p>
I den enorme og nærmest gabende tomme ishockeyhal, hvor isen i dagens 
anledning var blevet påført et blåt tv-gulv, der ikke altid så lige fast ud, 
men var blevet godkendt af den danske delegation, var der med ni 
Mortensen-træffere og seks pletskud fra verdensklassespilleren Mikkel Hansen 
aldrig tvivl om den danske sejr, som blev på 36-26 efter 17-12 ved pausen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2644670/em-kampe-danmark-uden-eggert-og-lindberg---men-mikkel-er-i-kanonform/">Danmark uden Eggert og 
Lindberg - men Mikkel er i kanonform</a></p><p>
På bænken må landstræner Gudmundur Gudmundsson have været fuld af tilfredshed 
efter en dansk præstation uden slinger i valsen, voldsomme tekniske fejl 
eller døde perioder med svingende niveau. 
</p><p>
Niveau havde hjemmeholdet dog heller ikke meget af. 
</p><p>
Danmark møder Hviderusland igen på lørdag i Aarhus. Her vil dansk sejr - den 
fjerde i træk i EM-kvalifikationen - være ensbetydende med billetter til 
slutrunden i Polen i januar næste år, hvor den mistede titel i 2014 så 
passende kan revancheres. 
</p><p class=" bl-elem">
De to andre hold i EM-kvalifikationsgruppen er <a href="http://ticker.ehf.eu/match/?201611010102018" target="_blank">Bosnien 
og Litauen</a>. 
</p>	
</div>

</div></body></html>
