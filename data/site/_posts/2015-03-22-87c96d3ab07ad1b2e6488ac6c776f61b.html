---
layout:     post
title: 	    "Læger uden Grænser: Ebolaen kostede flere liv, fordi WHO nølede"
post_author:	    
post_date:	    Sun, 22 Mar 2015 22:30:24 +0100
post_site:	    politiken.dk 
post_link:	    http://politiken.dk/udland/fokus_int/Ebola/ECE2599552/laeger-uden-graenser-ebolaen-kostede-flere-liv-fordi-who-noelede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Ebola-epidemi</h4>
<div class="fakta-body"><p>
Ebola er navnet på en dødelig infektionssygdom, som er opkaldt efter floden 
Ebola i Congo, hvor den første gang blev konstateret i 1976. 
</p>
<p>
En stribe vestafrikanske lande som Liberia, Sierra Leone og Guinea er hårdt 
ramt af sygdommen. 
</p>
</div>
</div>
<p>
Mere end 10.000 personer er døde, børn har ikke været i skole siden sidste 
sommer, og gamle venner kan ikke give hinanden et kram. 
</p><p>
Fra første offer blev erklæret for præcis et år siden, har den dødelige 
ebolavirus nedbrudt de vestafrikanske lande Guinea, Sierra Leone og Liberia. 
Men så galt havde det ikke behøvet at gå. Konsekvenserne blev værre, fordi 
verdenssamfundet ignorerede råbet om hjælp og reagerede for sent på 
udbruddet, der endte som historiens største. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/Ebola/ECE2585330/who-over-10000-er-doede-af-ebola-i-vestafrika/">WHO: Over 10.000 er døde af 
ebola i Vestafrika</a></p><p>
»Måneder blev spildt, og liv blev tabt«, konkluderer den internationale ngo 
Læger uden Grænser, der har befundet sig ved fronten i kampen mod ebola. 
</p><h3>
Undsagde situationen 
</h3><p>
I en ny rapport kritiserer Læger uden Grænser især FN’s 
Verdenssundhedsorganisation WHO, der skal lede indsatsen mod internationale 
epidemier. Ifølge rapporten svigtede WHO sit ansvar, da man først 8. august 
2014 erklærede ebolaepidemien for en »sundhedskrise af international 
karakter« og gav verdens ledere besked om at handle. 
</p><div class="art-quote article-box">
<p class="quote"/>
<blockquote>
<p class="quote-txt">
De brugte mere energi på at undsige situationen end på at håndtere den
</p>
<p class="sender">
Hanne Epstein, Læger uden Grænser 
</p>
</blockquote>
</div><p>
»De brugte mere energi på at undsige situationen end på at håndtere den«, 
siger Hanne Epstein, medicinsk programmedarbejder i Læger uden Grænser. 
</p><p>
Læger uden Grænser mente fra begyndelsen, at udbruddet var uden fortilfælde, 
men WHO undsagde og kritiserede dem for at skabe unødig panik. Også flere 
medarbejdere internt i WHO prøvede at få organisationen til at reagere. Det 
viser mails, som nyhedsbureauet AP er kommet i besiddelse af. 
</p><h3>
Reagerede sent 
</h3><p>
Udadtil mener WHO dog ikke, at der er beviser for, at den sene alarm betød 
større udbrud og flere syge. For også efter alarmen 8. august var det småt 
med handling, siger talskvinde dr. Margaret Harris : 
</p><p>
»Det internationale samfund reagerede først måneder efter, da smitten kom til 
Spanien og USA (i oktober , red.)«. 
</p><p><b class="ext-link">SE BILLEDERNE</b><a class="embeddedlink" href="http://politiken.dk/fotografier/ECE2543411/i-freetown-er-de-begyndt-at-begrave-folk-paa-lossepladsen-/">I Freetown er de begyndt at begrave 
folk på lossepladsen ...</a></p><p>
Derfor mener Margaret Harris ikke, at alarmeringen »var det vigtigste, nogen 
af os gjorde«, og tilføjer, »at liv blev tabt af mange årsager«. 
</p><p class=" bl-elem">
WHO vil dog ikke ikke forholde sig konkret til, hvilke årsager der førte til 
udbruddets enorme størrelse, da organisationen har nedsat en uafhængig 
kommission til at evaluere forløbet. 
</p>	
</div>
</div></body></html>
