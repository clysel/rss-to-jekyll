---
layout:     post
title: 	    "Politisk flertal kræver redegørelse i terrorsag"
post_author:	    
post_date:	    Wed, 25 Feb 2015 18:44:01 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2563652/politisk-flertal-kraever-redegoerelse-i-terrorsag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Et flertal udenom regeringen kræver nu, at der senest om tre uger skal ligge 
en redegørelse klar om terrorangrebet i København, der kostede to personer 
livet og sårede fem betjente. 
</p><p>
Det skriver DR Nyheder. 
</p><p>
Flertallet består af de fire partier i blå blok - Venstre, Dansk Folkeparti, 
Konservative og Liberal Alliance - samt SF. Det alternative flertal 
opfordrer i en fælles beretning regeringen til at fremlægge en redegørelse 
om senest tre uger. 
</p><div class="art-quote article-box">
<p class="quote"/>
<blockquote>
<p class="quote-txt">
Vi bliver nødt til at vide præcis, hvad der er sket i København den 14. og 15. 
februar, og så vil vi også gerne vide, hvor gerningsmanden har været 
undervejs i sit liv, så vi kan sætte ind de med rigtige instrumenter og ikke 
overreagere.
</p>
<p class="sender">
Pia Olsen Dyhr (SF) 
</p>
</blockquote>
</div><p/><p>
Der skal redegøres for en række konkrete hændelser og forløb, der relaterer 
sig til angrebet og den formodede gerningsmand Omar Abdel Hamid El-Hussein, 
lyder det. 
</p><h3>
Brug for samlet overblik 
</h3><p>
»Vi har brug for et samlet overblik over, hvorfor det gik så galt som det 
gik«, siger Venstre-formand Lars Løkke Rasmussen til DR Nyheder. 
</p><p>
»Vi står over for en trussel, der kalder på et samlet svar fra Danmark. Det er 
ikke kun politiet, Udenrigsministeriet og forsvaret. Det er også 
socialpolitik. Det er et samlet gensvar, og det kan man kun give, hvis man 
har et samlet overblik, og det har vi brug for at få hurtigst muligt«, siger 
han. 
</p><p>
SF-formand Pia Olsen Dyhr mener, at regeringen har reageret fint på 
terrorangrebet i Paris i starten af januar, men der er efter angrebet i 
København behov for at få svar på, om dansk politi har den rigtige 
udrustning og træning, og om sikkerheden omkring danske jøder har været 
tilstrækkelig. 
</p><p>
»Vi bliver nødt til at vide præcis, hvad der er sket i København den 14. og 
15. februar, og så vil vi også gerne vide, hvor gerningsmanden har været 
undervejs i sit liv, så vi kan sætte ind de med rigtige instrumenter og ikke 
overreagere«, siger Pia Olsen Dyhr til DR Nyheder. 
</p><p class=" bl-elem">
De borgerlige partier og SF vil have regeringen til at redegøre for en række 
konkrete forhold, blandt andet omkring sikkerheden ved Krudttønden og det 
efterfølgende beredskab ved synagogen i København samt samarbejdet med 
svensk politi om beskyttelsen af tegneren Lars Vilks. 
</p>	
</div>
</div></body></html>
