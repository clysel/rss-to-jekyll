---
layout:     post
title: 	    "Belgisk EU-sikkerhedsvagt blandt fem dræbte i Mali"
post_author:	    
post_date:	    Sat, 07 Mar 2015 14:17:40 +0100
post_site:	    politiken.dk 
post_link:	    http://politiken.dk/udland/ECE2577630/belgisk-eu-sikkerhedsvagt-blandt-fem-draebte-i-mali/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En af de fem, der blev dræbt ved et skudangreb fredag aften på en natklub i 
Malis hovedstad, Bamako, var en belgier, der arbejdede som sikkerhedsvagt 
for EU's kontor i byen.
</p><p>
Det oplyser den belgiske udenrigsminister, Didier Reynders, og EU's 
udenrigschef, Federica Mogherini, lørdag ved afslutningen af EU's uformelle 
udenrigsministermøde i Riga i Letland.
</p><p>
Begge siger, at alt tyder på, at der er tale om et terrorangreb.
</p><p>
De øvrige dræbte er en fransk ingeniør og tre maliere, hvoraf en af flere 
kilder opgives til at være en pige.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2577366/maend-draeber-fem-personer-paa-restaurant-i-mali/">Mænd dræber fem personer på 
restaurant i Mali</a></p><p>
Udenrigschef Mogherini, den franske udenrigsminister, Laurent Fabius, og 
EU-præsident Donald Tusk giver udtryk for, at angrebet styrker deres 
allerede faste beslutning om at bekæmpe terrorisme i alle dens former.
</p><p>
»Den Europæiske Union vil ikke lade sig skræmme af terrorisme, hverken hjemme 
eller ude. Vi vil holde fast i vores stærke opbakning til Mali og dets folk 
i deres indsats for at genskabe fred, sikkerhed og en fungerende retsstat«, 
hedder det i en erklæring fra Tusk.
</p><p>
»Danmark står sammen med andre internationale partnere i at støtte den maliske 
regering i snarest muligt at opklare dette modbydelige angreb«, lyder det 
også fra udenrigsminister Martin Lidegaard (R), der fordømmer angrebet på 
det skarpeste.
</p><h3>
To er muligvis anholdt
</h3><p>
Nyhedsbureauet Reuters citerer maliske sikkerhedskilder for oplysningen om, at 
to er anholdt efter angrebet på natklubben La Terrasse.
</p><p>
Klubben er populær blandt udlændinge i Bamako, der ligger i den sydlige del af 
Mali, hvor der længe har været relativt fredeligt, mens der er udbredt 
politisk vold i den nordlige del af landet.
</p><p>
Franske styrker fravristede for to år siden kontrollen over det nordlige Mali 
fra separatistiske islamister med forbindelse til al-Qaeda, men oprørerne 
har siden fortsat deres angreb i den tidligere franske koloni.
</p><p>
Franske styrker oprustede indsatsen mod oprørerne for to år siden, men 
oprørerne fortsætter med at lancere angreb. Frankrig har flere end 3000 
soldater i Vestafrika for at bekæmpe militante, der har tilknytning til 
al-Qaeda.
</p><p>
Det bliver den danske generalmajor Michael Anker Lollesgaard, der skal være ny 
styrkechef for FN's fredsbevarende mission i Mali, Minusma, har FN's 
generalsekretær, Ban Ki-moon, meddelt.
</p><p class=" bl-elem">
Ifølge Udenrigsministeriet har Danmark i øjeblikket 13 mand i Minusma.
</p>	
</div>
</div></body></html>
