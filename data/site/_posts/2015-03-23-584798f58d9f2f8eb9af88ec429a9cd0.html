---
layout:     post
title: 	    "Nye tilskud til tænder: Er du en rød, gul eller grøn patient?"
post_author:	    
post_date:	    Mon, 23 Mar 2015 11:13:27 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2600132/nye-tilskud-til-taender-er-du-en-roed-gul-eller-groen-patient/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Hvilken farve er du?</h4>
<div class="fakta-body" data-buildingblock="embedded_factboxlink">
<p>
Grønne tænder
</p><p>
Du tilhører den grønne kategori, hvis du ikke har aktiv sygdom i tænderne, 
tandkødet eller mundhulen i øvrigt. Hvis du er grøn, vil du blive indkaldt 
til undersøgelse hos tandlæge eller tandplejer med 12-24 måneders mellemrum. 
I forbindelse med hver enkelt undersøgelse vil du kunne få en tandrensning 
med tilskud fra din region. Du kan sagtens bede om at få tænderne renset 
oftere, men der er kun tilskud til tandrensninger til grønne patienter 
maksimalt én gang om året.
</p><p>
Gule tænder 
</p><p>
Du er i den gule kategori, hvis du har aktiv sygdom i tænder, tandkød eller 
mundhule, samtidig med at tandlægen vurderer, at du selv sammen med 
tandlægen kan medvirke til en bedre sundhedstilstand, fx ved at holde igen 
med søde sager, stoppe med tobaksrygning og være endnu grundigere med 
tandbørsten. Som gul patient vil du blive indkaldt til én eller flere 
fokuserede kontrolundersøgelser i løbet af året. Du vil i det omfang, der er 
nødvendigt i forhold til din sygdom, kunne få tilskud til mere end én 
tandrensning om året.
</p><p>
Røde tænder
</p><p>
Du er i den røde kategori, hvis du har aktiv sygdom i tænder, tandkød eller 
mundhule, og tandlægen vurderer, at du ikke er i stand til selv at gøre det 
bedre og derfor har behov for hyppigere tandlægebesøg. Tandlægen sætter 
forebyggelse og behandling i gang, og du vil blive indkaldt efter behov – 
typisk oftere end en gul patient. Der er tilskud til den nødvendige 
forebyggende og kontrollerende behandling, herunder tandrensninger.
</p><p class=" bl-elem"><i class=" bl-elem">Kilde: Danmarks Tandlægeforening</i></p>
</div>
</div><p>
Er du en rød, gul eller grøn tandlægepatient? 
</p><p>
Svaret på det spørgsmål vil din tandlæge oplyse fra april måned, hvor nye 
nationale kliniske retningslinjer fra Sundhedsstyrelsen træder i kraft. 
</p><p>
Farven indikerer, hvor ofte du bør gå til tandlæge. Grønne tænder behøver ikke 
tilses af tændlægen oftere end en gang om året eller hver andet, mens de 
røde tænder har aktiv sygdom i tænder eller tandkøb og oftere skal til 
tandlægen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2434691/10-gode-raad-mod-daarlig-aande/">10 gode råd mod dårlig ånde</a></p><p>
»Det er ikke noget nyt, at vi som tandlæger skal indkalde patienter ud fra en 
individuel faglig vurdering. Men det er nyt, at det kommer til at foregå ud 
fra retningslinjer, der gælder for alle. Et af formålene med 
retningslinjerne er at motivere folk til at blive endnu grundigere med 
tandbørsten og tandtråden. Patienterne får i endnu højere grad et medansvar 
for at holde tænderne sunde og raske, siger Susanne Kleist, formand for 
Tandlægeforeningens Klinikejerudvalg i en pressemeddelse. 
</p><p>
De nye farvekoder er er samtidig ensbetydende med ens tilskud, grønne 
patienter får sjældere tilskud til sine tandlægebesøg end de røde patienter. 
Når Sundhedsstyelsen har valgt denne model, skyldes det, at pengene vil gå 
til de patienter med størst behov. Men den enkelte patient vil fremover 
fortsat kunne gå til tandlæge, så ofte man ønsker - og pengepungen tillader. 
</p><p>
»Befolkningen skal ikke gå hyppigere til tandlæge end nødvendigt er, og derfor 
er det fremover tandlægen, der skal vurdere, hvor hyppigt man skal komme til 
tandlæge«, siger socialdemokraternes sundhedsordfører, Flemming Møller 
Mortensen til DR Nyheder. 
</p><h3>
Bedre hjælp til folk med paradentose 
</h3><p>
Indtil nu er alle danskere uanset tandsundhed blevet indkaldt med samme 
tidsinterval. Danmark er ifølge Danmarks Tandlægeforening det første land i 
verden, der indfører et system, hvor tandlægen vurdere patienternes 
tandsundhed, og ud fra det indkalder med forskellige mellemrum. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2381320/tandlaeger-bruger-boret-alt-for-ofte/">Tandlæger bruger boret alt 
for ofte</a></p><p class=" bl-elem">
Når det nye trafiklyssystem indføres 1. april, indføres samtidig et nyt 
systematisk tilbud til folk med paradentose. Nogle patienter vil - oplyser 
tandlægerne - i begyndelsen få lidt større udgifter, fordi de skal gå oftere 
til tandlæge end hidtil. Men det nye forebyggelses- og behandlingsforløb 
skulle gerne sikre, at folk med mundsygdommen får en bedre tandsundhed, så 
de efter noget tid ikke behøver at komme så ofte hos tandlægen. 
</p>	
</div>
</div></body></html>
