---
layout:     post
title: 	    "»Vi krydser fingre hele tiden, men er kun forsigtigt optimistiske«"
post_author:	    
post_date:	    Tue, 17 Mar 2015 20:08:18 +0100
post_site:	    politiken.dk 
post_link:	    http://politiken.dk/udland/int_mellemoesten/ECE2590816/vi-krydser-fingre-hele-tiden-men-er-kun-forsigtigt-optimistiske/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I den lille landsby Moshav Alnagor nær Nazaret i den nordlige del af Israel 
går Kirsten Epstein, der er pensioneret socialrådgiver, og krydser fingre. 
</p><p>
Hun håber, at det denne gang vil lykkes at få Israels nuværende 
ministerpræsident, Benjamin Netanyahu, afsat. I Moshav Alnagor stemmer de 
fleste på det gamle arbejderparti med Netanyahus udfordrer, Isaac Herzog, i 
spidsen. 
</p><p>
»Vi krydser fingre hele tiden, men er kun forsigtigt optimistiske. De fleste 
her frygter, at Netanyahu i sidste ende vil få held til at danne regering 
med de højreorienterede, religiøse partier. Og det vil være en katastrofe, 
hvis du spørger mig. Men Isaac Herzog har ikke så mange partier, han kan 
samarbejde med, så det bliver vanskeligt«, vurderer hun. 
</p><div class="art-quote article-box">
<p class="quote"/>
<blockquote>
<p class="quote-txt">
Netanyahu taler til folks maver og ikke til deres hjerner.
</p>
<p class="sender">
Kirsten Epstein 
</p>
</blockquote>
</div><p/><p>
Kirsten Epstein synes, at de seneste måneders valgkamp har været hård uden dog 
at blive umenneskelig i sin tone. 
</p><h3>
Netanyahus skrækkampagne 
</h3><p>
Men hun er irriteret over det, som hun betegner som Netanyahus »skrækkampagne 
om Iran, der får atomvåben og den slags« mod valgkampens slutning. 
</p><p>
»Netanyahu taler til folks maver og ikke til deres hjerner. Han har flere 
gange fremhævet, at Isaak Herzog og Tzipi Livnis (tidligere justitsminister 
og leder af partiet Hatnua, red.) ikke er stærke nok til at klare sig mod 
stærke fjender udefra. Men det er jo ikke rigtigt. Når det gælder Israels 
sikkerhed, er det ikke regeringschefen, der er den afgørende. Hæren er der 
jo stadig, og den er lige god, uanset hvem der er ved magten«, siger hun og 
fortsætter: 
</p><p>
»Jeg oplever, at Isaac Herzog taler til folks hjerner. Han tænker sig om, og 
han har tydeligt understreget, at det ikke nytter noget, at Israel bliver en 
lille højreorienteret, isoleret, religiøs stat i Mellemøsten. Vi er nødt til 
at være med i verden og verdenssamfundet«, siger hun. 
</p><p><b class="ext-link">ANALYSE</b><a class="embeddedlink" href="http://politiken.dk/udland/ECE2590310/analyse-efter-et-valg-om-boligpriser-venter-striden-om-krig-og-fred/">Efter et valg om boligpriser venter 
striden om krig og fred</a></p><p>
Kirsten Epsteins søn, Dan Ritov, er landmand i Moshav Alnagor. 
</p><p><b class="ext-link">OVERSIGT</b><a class="embeddedlink" href="http://multimedia.pol.dk/archive/00921/Israel-Valg-J15122_921281a.jpg">Forstå dagens israelske valg</a></p><p>
Han oplever, at al snak om at få gang i fredsprocessen med palæstinenserne har 
været som blæst ud af valgkampen. 
</p><p>
»Politikerne har stort set ikke nævnt fredsprocessen de seneste tre måneder. 
Det virker som om, at de er bange for, at det vil skræmme vælgerne væk, hvis 
de taler om det. I stedet har Netanyahu fokuseret på, hvordan Israel kan stå 
stærkt overfor Iran, mens arbejderpartiet og venstrefløjen har fokuseret på 
arbejdsløsheden og den svære økonomiske situation, som mange israelere 
befinder sig i«, siger han og forklarer, at mange - særligt yngre israelere 
- i øjeblikket har svært ved at betale husleje og andre faste udgifter. 
</p><h3>
Stor usikkerhed præger valget 
</h3><p>
Politikens seniorkorrespondent Herbert Pundik, der bor i Tel Aviv, forklarer, 
at udfaldet er det israelske valg er præget af ganske stor usikkerhed. 
</p><p>
»Alt er bevægeligt i øjeblikket«, siger han. 
</p><p>
De seneste meningsmålinger har givet Herzogs arbejderparti 24 mandater, mens 
Netanyahus parti står til 20 mandater. Samtidig har valgforskere påpeget, at 
omkring fem procent af vælgerne først vil beslutte sig for, hvor de skal 
sætte deres kryds, når de står i valgkabinen. 
</p><p>
»Og disse fem procent kan være afgørende for, hvem der kommer i regering. Så 
det er stort set umuligt på forhånd at sige noget kvalificeret om, hvem der 
vinder. Og de to partiledere sveder blod for øjeblikket«, forklarer Herbert 
Pundik. 
</p><p>
Han har i valgkampen blandt andet hæftet sig ved, at ingen af de jødiske 
partier har bragt spørgmålet om den kuldsejlede fredsproces til debat. 
</p><p>
»Krisen mellem israelere og palæstinensere har stået på i årtier. Den er 
blevet en del af den virkelighed, som folk befinder sig i. Den daglige 
tilværelse her handler om priserne på forbrugsvarer og manglende boliger til 
ikke mindst de unge. Problemet med relationen til palæstinenserne er et 
langtidsproblem, som ikke bekymrer de almindelige israelere i dagligdagen«, 
siger Herbert Pundik. 
</p><p><b class="ext-link">LÆS</b><a class="embeddedlink" href="http://politiken.dk/udland/ECE2590307/sikkerhedschefer-bryder-tavsheden-og-gaar-imod-netanyahu/">Sikkerhedschefer bryder tavsheden og går 
imod Netanyahu</a></p><p>
Benjamin Netanyahu har særligt i valgkampens afsluttende fase forsøgt at bruge 
sikkerhedspolitikken som sin force. Herzog har bedyret, at han, hvis han 
vinder valget, straks vil tage kontakt til den palæstinenske leder, Mahmoud 
Abbas. 
</p><p>
»Men ingen vælgere tror for alvor på, at han selv tror på, at det er 
realpolitisk muligt at genoptage fredsprocessen. Israel er omgivet af kaos - 
i Syrien, Jordan og Egypten - og israelerne ønsker faktisk bare at fastholde 
status quo på den front. De frygter, at enhver ændring vil betyde, at 
situationen bliver forværret. Og derfor har ingen politikere haft lyst til 
at markere mere og andet end god vilje. Ingen af dem har nogen konkrete 
planer for en fredspolitik«, forklarer Herbert Pundik. 
</p><p>
Han vurderer, at Netanyahus fokus på Iran og landets muligheder for at 
fremstille en atombombe, kan vise sig at få en effekt på vælgerne. 
</p><p>
»Han har spillet på en panik-propaganda, der handler om, at hele Israels 
eksistens kan være i fare. Og israelerne er - blandt andet på grund af deres 
historie - temmelig ømfindtlige, når det drejer sig om trusler mod deres 
eksistens. Derfor er de modtagelige for en panik-propaganda, som den 
Netanyahu har forsøgt sig med«, siger Herbert Pundik. 
</p><p>
Valgurnerne i Israel lukker klokken 21 i aften, og klokken 22 ventes de første 
exitpolls at være klar. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00921/Mideast_Israel_Elec_921555y.jpg" alt="" border="0"/><span class="caption"><span class="f-img-caption">valg. 
</span>Den ultraortodokse jødiske rabbiner Gershon Edelstein gør klar til at stemme i Bnei Brak, Israel. Foto: AP</span></span></p>	
</div>
</div></body></html>
