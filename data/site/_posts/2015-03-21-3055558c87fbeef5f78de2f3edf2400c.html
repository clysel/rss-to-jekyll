---
layout:     post
title: 	    "Børns mobbehistorier: »Jeg græder og overvejer at tage mit eget liv«"
post_author:	    
post_date:	    Sat, 21 Mar 2015 22:05:31 +0100
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2596909/boerns-mobbehistorier-jeg-graeder-og-overvejer-at-tage-mit-eget-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
MOBNING</h4>
<div class="fakta-body" data-buildingblock="embedded_factboxlink">
<ul><li>De skadelige virkninger af mobning kan have psykiske og helbredsmæssige 
konsekvenser langt op i voksenalderen. </li><li>Otte procent af eleverne i femte klasse siger, at de bliver mobbet 2-3 gange 
om måneden eller mere. I 7. klasse gælder det syv procent, i 9. klasse 
gælder det for fire procent. </li><li>Epinion har spurgt 1.038 forældre om deres oplevelse af mobning.</li><li>35 procent oplever ’i mindre grad’ eller ’slet ikke’ et samarbejde i klassens 
forældregruppe. </li><li class=" bl-elem">63 procent svarer, at de har brug for mere viden om, hvordan de kan forhindre 
mobning. </li></ul><p><i class=" bl-elem">Kilde: Statens Institut for Folkesundhed, TrygFonden og Børns Vilkår </i></p><p class=" bl-elem">
Læs mære om kampagnen hos <a href="http://www.bornsvilkar.dk/devoksnesansvar#.VQwVxo6G88Q" target="_blank">Børns 
Vilkår her</a>. 
</p>
</div>
</div><p>
Mobning og grove drillerier er hverdag for mange børn og unge. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2596822/raad-til-foraeldre-saadan-forebygger-i-mobning/">Råd til forældre: Sådan 
forebygger i mobning </a></p><p>
På Børns Vilkårs hjemmeside kan børn og unge anonymt skrive til en brevkasse, 
der har modtaget beretninger om mobning i hundredevis. 
</p><p>
Her er syv af historierne: 
</p><p>
»Jeg er blevet mobbet det meste af mit liv pga. min vægt, og fordi jeg lugter 
af røg, da begge mine forældre ryger. Mange i min familie er døde, men det 
hårdeste var da min morbror blev skudt i hovedet i 2006 og døde ved en jagt 
ulykke. Min selvtillid er røget ned i kulkælderen, og selvmordstanker har 
kørt rundt i hovedet på mig i 2 år. Jeg græder hver dag. Jeg er virkelig tæt 
på at give op. Jeg har brug for hjælp!!!«
</p><p>
- Pige 11 år 
</p><p>
»Jeg startede med at blive mobbet en dag i matematik, hvor vi skulle tegne en 
tegning af vores skolegård. Da jeg havde lavet sandkassen og fodboldbanen 
råbte de andre i min gruppe op om, at det var grimt og helt forkert, og så 
blev jeg ked af det og gik op til min lærer men så ringede det og jeg fik 
ikke sagt det. Da jeg kom hjem skrev min far en besked til min lærer men hun 
har ikke gjort noget og siden er jeg blevet drillet af min tidligere ven ( 
vi har haft så mange problemer at vi ikke er venner længere) om at jeg ikke 
kunne tegne, og at det var min skyld, at vi var uvenner, og hun kigger surt 
på mig og skriver sms'er til mig om, at jeg er dum og alt muligt andet, og 
nu har jeg ikke lyst til at tage i skole mere hvad skal jeg gøre?? Jeg er 
desperat«. 
</p><p>
- Pige, 12 år 
</p><p>
»Jeg bliver mobbet rigtig meget af drengene i min klasse fordi at jeg er lav 
og har store fortænder. De sparker mig, kalder mig perker(er lidt mørk), og 
løber efter mig de stoper ikke selv om jeg græder og siger stop«
</p><p>
-Pige 9 år 
</p><p>
»Jeg bliver hele tiden drillet i skolen. Med jeg ikke kan noget, og at jeg 
bare er dum og irriterende, og de slår mig hele tiden og alt muligt andet, 
og jeg er desværre en person som ikke har nogen venner, og det driller de 
mig også med. :( jeg har haft rigtig mange selvmord tanker pga dette. :( Og 
jeg er altid alene og jeg er hele tiden ked af det, og jeg kan ikke klare 
det mere. Hvad skal jeg gøre eller et eller andet, andet? :)«
</p><p>
-Dreng 15 år 
</p><p>
»Jeg bliver mobbet, fordi jeg er ordblind, og så bliver jeg også kaldt Amalie 
fra paradise hotel, fordi at jeg nogle gange siger nogle dumme ting og jeg 
synes ikke at det er sjovt men jeg er sådan en, der griner over alt og ikke 
tør vise, at jeg er ked af noget eller bliver ked af det, men hvad skal jeg 
gøre... Hjælp mig for jeg vil ikke i skole fordi at jeg er ked af det og 
græder hver nat og det er hele min klasse selv min bedste veninde og min 
mine lærer og det er også min far det er bare alt og alle jeg er så ked af 
det hvad skal jeg gøre..«
</p><p>
-Pige 13 år 
</p><p>
»Der er nogle fra 9. Klasse, der mobber mig. De tog mig ud på et toilet, og 
der holdt de mig fast og slog mig. Jeg prøvede at råbe på hjælp, men en af 
dem holdt mig for munden, og det gør de næsten hver dag, og hvis de ikke gør 
det i skolen, så tæver de mig efter skole, og hvis jeg siger det til nogen, 
så tæver de dem, jeg siger det til, og der er kun en af mine rigtig gode 
venner, han fandt ud af det, fordi han så det«. 
</p><p>
-Dreng 13 år 
</p><p>
»Jeg er en pige på 11 år, som er blevet mobbet i snart 3 år, og jeg har aldrig 
rigtigt tænkt over det som om at det var noget alvorligt. Og jeg har prøvet 
mange ting som f.eks at tale med mine forældre og lærer om det, men det har 
bare gjort det endu værre! Og jeg er på grænsen af, at jeg ikke ved hvad jeg 
skal gøre af mig selv! Jeg er blevet mobbet på de sociale medier og også i 
skolen, og jeg finder mig ikke mere i det. Nogle gange har jeg bare lyst til 
at løbe hjem! Jeg tror måske at det har noget at gøre med at jeg er 
Pakistaner? Fordi at jeg altid er blevet kaldt Chili!!! Og jeg er også 
begyndt i en ny klasse, hvor jeg er den eneste muslim. Og der blir jeg endu 
mere mobbet, end jeg gjorde i min gamle klasse! :(«
</p><p class=" bl-elem">
- Pige 11 år 
</p>	
</div>
</div></body></html>
