---
layout:     post
title: 	    "Alene: »Jeg følte, jeg var den eneste, der fik et barn på den her måde«"
post_author:	    
post_date:	    Sun, 19 Apr 2015 12:37:51 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2631042/alene-jeg-foelte-jeg-var-den-eneste-der-fik-et-barn-paa-den-her-maade/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alle de andre i fertilitetsklinikkens venteværelse var par. Man sidder mange 
timer i sådan et venteværelse, når man næsten er 40 år og prøver at blive 
gravid. Så Lene Kjær Larsen havde god tid til at komme til at føle sig 
alene. Alene om at skulle være forælder. Og alene om at have truffet 
beslutningen om at blive solomor. 
</p><p>
»Jeg følte, jeg var den eneste i hele verden, der fik et barn på den her 
måde«, siger Lene Kjær Larsen, der i dag er 41 år. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2621718/nu-er-det-undersoegt-det-er-ikke-en-saerlig-type-kvinder-der-faar-boern-alene/">Nu er det undersøgt: Det er ikke 
en særlig type kvinder, der får børn alene</a></p><p>
Personalet på fertilitetsklinikken på Odense Universitetshospital, hvor hun 
blev behandlet, var søde og rare, men altid meget professionelle. Efter at 
hun var blevet henvist af sin egen læge, krævede det kun 10 minutters 
samtale om, hvilken donor hun ønskede. Så startede først hormon- og siden 
også fertilitetsbehandlingerne. Fra hun kom ind, til slangen med sæd havde 
været oppe i hende, og hun var ude igen, gik der ikke mere end 5 minutter. 
</p><p>
»Det er meget upersonligt. Det er jo noget, personalet gør hele tiden. Hvis 
man har set, hvordan man inseminerer grise, er det faktisk lidt af det 
samme«, siger Lene Kjær Larsen. 
</p><p>
Hun begyndte hurtigt at spørge, om der fandtes grupper for singlekvinder, der 
forsøgte at blive gravide. Lene Kjær Larsen manglede nogle, hun kunne tale 
med om alle de ting, der skete med hendes krop, og hendes tanker og hendes 
liv. Men fertilitetsklinikken kunne ikke hjælpe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2216496/solomor-mit-barn-trives-som-alle-andre/">Solomor: Mit barn trives som 
alle andre</a></p><p>
»Det øjeblik, de registrerede hjertelyd, gav de mig hånden og sagde tillykke. 
Så var jeg ude af klinikkens system«, siger den 41-årige odenseaner. 
</p><p>
Men hun gav ikke op, og med lidt stædighed fandt Lene Kjær Larsen frem til 
flere facebookgrupper, hvor solomødre skriver sammen og deler stort og småt, 
og hvor nogle også mødes fysisk. 
</p><p>
Det hjalp hende straks at dele sine udfordringer med andre, der forstod netop 
hendes situation, og som hun kunne dele hverdagens mange tanker med. Og 
spørge helt lavpraktisk ind til alt fra babymad til tilskudsordninger. 
</p><p>
»Og så kan det forhåbentlig føre til, at Noah får andre donorbørn at spejle 
sig i, når de mange spørgsmål både fra ham og andre begynder at dukke op«, 
siger Lene Kjær Larsen. 
</p><p>
Selv om de færreste af mødrene i facebooksgrupperne ville have gjort det selv 
af frygt for reaktionerne, bakker de Lene Kjær Larsen op i at lade sig 
interviewe til Politiken. 
</p><p>
»Vi føler lidt, at omverdenen trænger til at blive mere oplyst om det her. Jeg 
er jo ganske almindelig. Mit liv har bare ikke artet sig, så jeg fik den 
klassiske familie«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2354804/dansk-forskning-fertilitetsboern-er-normalt-begavede/">Dansk forskning: 
Fertilitetsbørn er normalt begavede</a></p><h3>
I sidste øjeblik 
</h3><p>
Som 20-årig var Lene Kjær Larsen sikker på, at der kun var 5 år til, at hun 
skulle være mor. Men årene gik, og selv om hun før har forsøgt at blive 
gravid, endte ingen af hendes forhold med, at hun fik en familie. Først som 
39-årig traf hun beslutningen om at blive singlemor. Derfor skulle det gå 
stærkt. For hun ville aldrig have råd til selv at betale fertilitetsforløbet 
og kunne kun få gratis behandling, til hun fyldte 40 år: 
</p><p>
»Jeg troede, at man bare fik en insemination, og så blev man gravid. Det gør 
man ikke. Som 40-årig er der kun 6 procents chance«. 
</p><h3>
Gav næsten op 
</h3><p>
Lene Kjær Larsen nåede næsten at give op. Men efter sjette og sidste 
insemination begyndte hendes søn at blive til inden i hende. Nu sidder Noah 
20 måneder gammel og leger med klodser og larmer. Han ligner noget fra en 
reklame for bløde babytæpper med sit lyse, lette hår, sine middelhavsfarvede 
øjne og svungne, lange øjenvipper. Moaarh, afbryder han tit. Lene Kjær 
Larsen svarer ham, åbner en dåse majs og mader ham, mens hun taler. Senere 
rejser hun sig pludselig for at lugte til hans ble og konstaterer, at »næ, 
du har bare slået en prut, skat«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE1901148/kvinder-i-40erne-foeder-rekordmange-boern/">Kvinder i 40'erne føder 
rekordmange børn</a></p><h3>
Alt det svære 
</h3><p>
Lene Kjær Larsen elsker sin dreng. Hun er stolt over sit projekt og sin lille 
familie. Men hun lever med en evig snert af dårlig samvittighed over ikke at 
have givet Noah en far. 
</p><p>
Hun står indimellem i situationer, hun simpelthen ikke havde tænkt over. For 
eksempel da et barn spurgte hende, hvorfor det aldrig er Noahs far, der 
henter ham i vuggestuen. Det er svært at forklare et barn, og så er det godt 
at dele det med andre i facebooksgruppen. Men især én episode har brændt sig 
fast. Engang mødte Lene Kjær Larsen en gruppe mænd, der var hendes bekendte 
fra før, Noah blev født. Da hun fortæller dem, at hun er solomor, bliver de 
»trykket på deres mandighed«: 
</p><p>
»De sagde blandt andet: »Hvordan fanden kan du byde dit barn ikke at give ham 
en far«. Det er nok det værste, man kan sige til mig. Det synes jeg er så 
grimt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE1929230/fertilitetsturister-stroemmer-til-danmark/">Fertilitetsturister strømmer 
til Danmark</a></p><p>
Lene Kjær Larsen har forberedt sig på at støtte Noah. Han skal fra starten 
vide, at han er donorbarn. Hun har gemt et papir, hvor hun har sat ring om 
et foto af den kvindelige læge, der gjorde hende gravid. Og hun har også et 
print af den mandlige donors profil og barnebillede af ham. Men Noah vokser 
også op uden bedsteforældre, fordi begge Lene Kjær Larsens forældre er døde. 
Heldigvis har hendes søster både en kæreste og to sønner i 20’erne, som 
fylder meget i Noahs liv. Og hun leder efter reservebedsteforældre. For det 
er hårdt at være alene om en lille dreng. Der er mange timer, hun mangler én 
at dele med: 
</p><p class=" bl-elem">
»Det er utrolig ensomt at få et barn. Det var jeg lidt overrasket over. Når 
Noah er lagt i seng kl. 19 hver aften, er jeg jo låst. Men så er der jo 
altid livlinen på Facebook«. 
</p>	
</div>

</div></body></html>
