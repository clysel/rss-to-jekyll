---
layout:     post
title: 	    "Fremmede arter skal på EU-dødsliste"
post_author:	    
post_date:	    Sat, 02 May 2015 22:30:27 +0200
post_site:	    politiken.dk 
post_link:	    http://politiken.dk/klima/ECE2652360/fremmede-arter-skal-paa-eu-doedsliste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Indsatsen mod dræbersnegle, hybenroser, grå egern og en lang række andre 
invasive arter skal optrappes kraftigt. 
</p><p>
Ifølge en ny EU-forordning skal de arter, der truer EU’s biologiske 
mangfoldighed, på en såkaldt dødsliste. Og de arter har alle medlemslandene 
pligt til at bekæmpe – i Danmark har indsatsen hidtil langt overvejende 
været frivillig for stat, kommuner og private. 
</p><p>
Naturstyrelsen har derfor netop sendt en opgave i udbud, hvor handlingsplanen 
mod invasive arter grundlæggende skal revideres. 
</p><p>
Arterne skal risikovurderes, og indsatsen mod dem skal prioriteres. 
</p><p>
»Vi reviderer så hurtigt, vi kan. Opgaven skal være færdig inden udgangen af i 
år, og inden udgangen af 2016 skal der være en ny samlet redningsplan«, 
siger miljøminister Kirsten Brosbøl (S). 
</p><h3>
Udkonkurrerer naturlig vegetation 
</h3><p>
Invasive arter er dyr og planter, der spredes til områder, som de ikke selv 
ville kunne sprede sig til, og som har en negativ effekt på den oprindelige 
biodiversitet. 
</p><p>
De færreste haveejere vil vel sætte spørgsmålstegn ved, at dræbersneglen er en 
plage, men det er ikke kun for køkkenhaven. 
</p><p>
Sneglene forrykker også balancen i vore økosystemer, blandt andet ved at 
fortrænge den hjemmehørende sorte skovsnegl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2051175/aggressive-arter-truer-den-danske-krebs-paa-livet/">Aggressive arter truer den 
danske krebs på livet</a></p><p>
Det samme gælder det grå egern, der nok kan virke nuttet ved første øjekast, 
men den amerikanske art vil fordrive vores eget hjemlige røde egern, hvis 
den for alvor får fodfæste. Det er allerede sket i Storbritannien. 
</p><p>
Hybenrose – eller rynket rose – opfattes nok af mange danskere som en skattet 
og naturlig del af det danske kystlandskab. 
</p><p>
Men den stammer oprindelig fra det nordøstlige Asien, og den sætter så mange 
og tætte rodskud, at den kan udkonkurrere den naturlige vegetation i et 
område. 
</p><h3>
Skæv dansk sortliste 
</h3><p>
Den danske indsats på området er i årevis blevet kritiseret kraftigt. Ngo’er, 
forskere og de økonomiske vismænd fastslog i fjor, at indsatsen er alt for 
ukoordineret og præget af hovsaløsninger, hvilket gør den ineffektiv og 
dyrere end nødvendigt. 
</p><p>
Hertil kommer, at handlingsplanen fra 2008 aldrig rigtig er blevet fulgt af 
handling. 
</p><p>
Vismændene pegede især på, at det er samfundsøkonomisk hul i hovedet at lade 
den danske indsats være frivillig – fordi det på lang sigt bedre kan betale 
sig at sætte effektivt ind over for de mest skadelige arter så hurtigt som 
muligt. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kigger også på de arter, der set med danske briller har behov for indsats
</p>
<p class="sender">
</p><p class=" bl-elem">Kirsten Brosbøl, miljøminister</p> 

</blockquote>
</div><p>
Og professor Jens-Christian Svenning fra Aarhus Universitet fremhævede, at der 
ikke var forskningsmæssigt belæg for en række af arterne på den danske 
’sortliste’ over uønskede dyr. For eksempel har man brugt et tocifret 
millionbeløb på at bekæmpe den invasive mårhund fra 2011-15, selv om den 
ifølge Svenning »overordnet er en rimelig neutral ny art«.</p><p>
»Og mårhunden er stadig på sortlisten«, konstaterer aarhusprofessoren i dag. 
</p><p>
Han tilføjer, at flere andre arter på listen har været her så længe, at det 
dårligt giver mening at tale om, at de er invasive. 
</p><p>
»Listen har rød hestehov med – den har været her siden middelalderen«, siger 
Jens-Christian Svenning. 
</p><p>
Han er generelt slet ikke imponeret over myndighedernes reaktion, siden 
kritikken kom frem. 
</p><h3>
Halter på forebyggelsen 
</h3><p>
Biolog i Danmarks Naturfredningsforening (DN) Bo Håkansson er enig i, at der i 
dag »ikke rigtig er nogen overordnet prioritering af noget som helst«. 
</p><p>
Men han hæfter sig ved, at opgaven med at opdatere handlingsplanen trods alt 
er kommet i udbud nu. 
</p><p>
»Det er rigtig godt, at der nu endelig skal laves en fagligt lødig 
prioritering«, siger Håkansson. 
</p><p><b class="ext-link">SØREN RYGE</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2622936/soeren-ryge-hoer-eksperten-fortaelle-om-roundup/">Eksperten fortælle om Roundup</a></p><p>
Han er dog bekymret for, at man kommer til at fokusere for meget på 
bekæmpelsen og ikke nok på forebyggelse af, at arterne kommer ind i landet. 
</p><p>
»Det halter ekstra meget på forebyggelsen, og det går ud over især skovnaturen 
og skoverhvervet. For eksempel kan insekter komme med træpaller fra Asien, 
og det er grundlæggende tåbeligt, at man i havecentre kan købe japansk 
pileurt og andre invasive arter, der er dybt problematiske«, siger Bo 
Håkansson. 
</p><p>
DN frygter også, at det kun bliver de arter, som kommer på EU’s dødsliste, som 
der bliver penge til at forebygge og bekæmpe effektivt. 
</p><h3>
Forbud mod salg fra havecentre 
</h3><p>
Men det behøver man ikke at frygte, siger miljøministeren. 
</p><p>
»Mange indsatser bliver obligatoriske for os, fordi der er tale om krav fra 
EU. Men vi er også i gang med at se på, hvordan vi kan arbejde bedre med de 
ting, der er udfordringer specifikt her hos os. Vi kigger også på de arter, 
der har behov for indsats, set med danske briller«, siger Kirsten Brosbøl. 
</p><p>
Hun tilføjer, at hvis planter som japansk pileurt kommer på EU’s dødsliste, er 
problemerne med forebyggelse løst. 
</p><p class=" bl-elem">
»For så vil det blive forbudt at sælge i havecentre og andre steder. Men det 
kan også ske for arter, som kun er særlig skadelige i Danmark«, siger 
miljøministeren. 
</p>	
</div>

</div></body></html>
