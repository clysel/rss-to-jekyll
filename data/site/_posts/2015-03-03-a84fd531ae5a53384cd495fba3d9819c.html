---
layout:     post
title: 	    "800 kabineansatte hos Norwegian risikerer at blive sendt hjem"
post_author:	    
post_date:	    Tue, 03 Mar 2015 17:14:19 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2572120/800-kabineansatte-hos-norwegian-risikerer-at-blive-sendt-hjem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Strejken blandt piloterne i det norske flyselskab Norwegian bliver udvidet 
betydeligt onsdag morgen, hvis parterne ikke forinden er nået til enighed. 
</p><p>
Det vil betyde, at 800 kabineansatte bliver sendt hjem, fordi der ikke er 
nogen til at flyve passagerflyene. 
</p><p>
»Det siger sig selv, at hvis piloterne ikke kommer på arbejde, så må vi sende 
de kabineansatte hjem. Der er tale om op til 800«, siger Norwegians 
informationschef, Lasse Sandaker-Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2571030/norwegian-strejke-saadan-er-du-stillet/">Norwegian-strejke: Sådan er du 
stillet</a></p><p>
Pilotstrejken tog fart i lørdags, da 70 Norwegian-piloter gik i strejke. 
</p><p>
De strejkende er ansat i flyselskabets skandinaviske datterselskab Norwegian 
Air Norway (NAN), og årsagen til striden er uenighed om pension, løn og 
forsikring. 
</p><h3>
Mange afgange rammes 
</h3><p>
Onsdag udvides strejken til yderligere 650 strejkende piloter, hvis parterne 
ikke bliver enige. 
</p><p>
Der er ikke noget overblik over, hvor mange flyafgange der rammes. 
</p><p>
»Vi sidder lige nu og arbejder på at få overblikket over morgendagens 
flyvninger«, siger Lasse Sandaker-Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2571678/685-norwegian-piloter-i-danmark-sverige-og-norge-strejker-fra-midnat/">685 Norwegian-piloter i 
Danmark, Sverige og Norge strejker fra midnat</a></p><p>
Tirsdag formiddag var 17 flyvninger aflyst. 
</p><p class=" bl-elem">
Hvis strejken fortsætter onsdag, vil det ifølge norsk radio og tv, NRK, ramme 
75 procent af Norwegians trafik i Norge. 
</p>	
</div>
</div></body></html>
