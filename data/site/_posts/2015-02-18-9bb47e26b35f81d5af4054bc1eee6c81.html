---
layout:     post
title: 	    "Den blideste mand i Vesten giver musikken nyt liv"
post_author:	    
post_date:	    Wed, 18 Feb 2015 11:35:22 +0100
post_site:	    politiken.dk 
post_link:	    http://politiken.dk/kultur/musik/ECE2551002/den-blideste-mand-i-vesten-giver-musikken-nyt-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
José Gonzalez: Vestiges &amp; Claws. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Imperial/Playground.
</p></div>
</div><p>
Hans tone er så blid, så blid, men det skal man ikke tage fejl af. 
</p><p>
Når José Gonzalez lader fingrene spille hen over den klassiske guitar og lader 
sin stemme kærtegne mikrofonen, er det<i> ikke </i>små følsomme 
kærlighedssange og <i>sweet nothings, </i>der bliver hvisket dig i 
øret. 
</p><p>
Det er tværtimod de største af de store temaer, der bliver vendt i den 
ultrabløde svenskers mund. Hvorfor er vi sat her på Jorden? Hvor begynder og 
slutter vores ansvar? Den slags. 
</p><h3>
Argentinske rødder 
</h3><p>
Der er gået otte år, siden Gonzalez sidst lavede en soloplade. I mellemtiden 
har han været involveret i forskellige projekter og haft travlt som medlem 
af Junip, men nu har han heldigvis fået tid til at lave sit tredje album 
efter ’Veneer’ (2003) og ’In Our Nature’ (2007). 
</p><p>
Og selv om han ikke er svær at genkende på den silkebløde musikalske gangart, 
er der ikke desto mindre sket pænt store omvæltninger for den 36-årige 
sanger og guitarist fra Göteborg med de argentinske rødder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2546798/superpianist-viste-sit-unikke-format-trods-tomgang-ved-soloaften/">Superpianist viste sit unikke 
format trods tomgang ved soloaften</a></p><p>
De argentinske rødder er ikke uvæsentlige. José Gonzalez passede ind i den nye 
nordiske folkbølge med norske Kings of Convenience, men på ’Vestiges &amp; 
Claws’ er der en sart, detaljeret opfindsomhed i musikken, delvis indspillet 
hjemme i køkkenet i Göteborg, som trods det faste akustiske fundament har en 
del til fælles med tonefaldet hos den argentinske elecronica- 
dagligstuekunstner Juana Molina. 
</p><p>
Gonzalez har vinket farvel til noget af minimalismen fra hans første plader. 
Hvor han igennem årene ikke mindst har vakt opmærksomhed takket være sine 
fortolkninger af bl.a. Joy Divisioon og The Knife, har han denne gang 
udelukkende valgt egne sange og suppleret sit følsomme guitarspil med en 
ganske lille smule percussion, der faktisk gør en stor forskel. Som når han 
på ’Stories We Build, Stories We Tell’ pludselig trækker brokker fra en 
ørkenblues fra Mali ind i musikken. 
</p><h3>
En passende vuggevise 
</h3><p>
José Gonzalez er så beroligende et bekendtskab, at mange har fortalt ham, at 
de bruger hans musik til at berolige børnene, når de ikke vil sove. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/northside/ECE2440667/northside-festival-offentliggoer-de-foerste-navne/">Northside Festival 
offentliggør de første navne</a></p><p>
Helt så indslumringsagtig er musikken ikke denne gang. Blid og følsom, jovist, 
men med uro, længsler, vrede og bekymring skvulpende rundt mellem 
nylonstrengene. 
</p><div class="art-quote article-box">
<p class="quote"/>
<blockquote>
<p class="quote-txt">
Blid og følsom, jovist, men med uro, længsler, vrede og bekymring 
skvulpende rundt mellem nylonstrengene
</p>
</blockquote>
</div><p>
Også på det syv minutter lange ’What Will’ siver de vestafrikanske rytmer ind 
i musikken og giver den et liv, den ikke har haft før.</p><p>
’Vestiges &amp; Claws’ er albummet, José Gonzalez har taget tilløb til 
siden 2007. Det subtilt producerede album med den organiske lyd og de 
eftertænksomme sange har en dybde i sin smukke lak, som gør det til en 
plade, man vil blive ved med at vende tilbage til og nyde og inhalere på den 
lange bane. 
</p><p>
I en anden musikalsk ramme ville sangene have kunnet lyde som grønne 
prædikener, men indrammet af Gonzalez’ stemme og guitar sluger man gerne 
store ord som »what will be our legacy/ faith in dogma or reasoning/ what 
will it be? if our will is free/ refine our tools and use our wings«. 
</p><p class=" bl-elem">
Inspirerende og opløftende på flere planer. 
</p><p class="art-ext-other">

</p>	
</div>
</div></body></html>
