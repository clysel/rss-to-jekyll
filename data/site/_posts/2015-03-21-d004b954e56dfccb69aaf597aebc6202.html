---
layout:     post
title: 	    "Stolte naboer til nationalpark: »Det er morsomt, det er her på vores egn«"
post_author:	    
post_date:	    Sat, 21 Mar 2015 19:17:28 +0100
post_site:	    politiken.dk 
post_link:	    http://politiken.dk/indland/ECE2598389/stolte-naboer-til-nationalpark-det-er-morsomt-det-er-her-paa-vores-egn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De to veninder Irene Nielsen og Hanne I. Pedersen har taget plads ved et bord 
foran den store slotslade på Ledreborg Slot. Trods en stiv kuling nyder de 
en is og en vikingepølse fra den lokale landmand. 
</p><p>
Sammen med stolte lokale, naturentusiaster med rygsæk og børnefamilier på 
lørdagsudflugt er de i dag mødt op til indvielsen af Sjællands første, og 
Danmarks fjerde nationalpark, Skjoldungernes Land, ved Lejre nær Roskilde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2597924/i-dag-indvies-sjaellands-foerste-nationalpark/">I dag indvies Sjællands første 
nationalpark</a></p><p>
»Kronprinsen kom, så det trak jo lidt«, siger Hanne I. Pedersen, men bliver 
hurtigt afbrudt af sin veninde. 
</p><p>
»Det var nu ikke kun derfor, jeg kom«, siger Irene Nielsen. 
</p><p>
Ud over Kronprins Frederik var blandt andet miljøminister Kirsten Brosbøl med 
til at indvie den nye nationalpark. Og miljøministeren forventer, at den nye 
titel som nationalpark vil bidrage til, at flere danskere kommer ud i 
områdets unikke natur. 
</p><p>
»Jeg håber meget, at det store lokale engagement, der er blevet lagt for dagen 
for at få projektet op at stå også fremadrettet vil gøre, at man kan udnytte 
nationalparktitlen til, at flere danskere kommer ud i naturen«, siger 
Kirsten Brosbøll. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Naturpark__bner_ved_922760y.jpg" alt="" border="0"/><span class="caption"><span class="f-img-caption">Indvielse. 
</span>Gratis vikingepølser var et hit ved indvielsen af Sjællands første nationalpark. Foto: Janus Engel</span></span></p><p/><h3>
Sixpencehatte og Fjällräven 
</h3><p>
Indenfor i slotsladen, der danner centrum for dagens indvielse, står et 
vaskeægte vikingskib og rundt i laden har lokale erhvervsdrivende opstillet 
stande, hvor de fremmødte kan smage på alt fra urokse fra Herthadalen, øl 
fra Herslev Bryghus og frisk gårdmælk fra Lejre. Her går sixpencehatte og 
Fjällräven-jakker tæt rundt side om side med skinnende borgmesterkæder. 
</p><p>
Nationalparkens grænser går på tværs af de tre kommuner, Lejre Kommune, 
Roskilde Kommune og Frederikssund Kommune, og de tre borgmestre var alle 
mødt op for at fejre indvielsen af den nye nationalpark. 
</p><p>
»Folk kender Roskilde festival, domkirken og vikingeskibene, men vi har også 
den her fantastiske natur. Det er ikke en urnatur som vi kender den fra 
Grand Canyon, men en menneskeskabt natur, men den er mangfoldig og der er 
rigtig mange oplevelser i den«, siger Joy Mogensen, der er borgmester i 
Roskilde Kommune. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ferieidanmark/ECE2566549/sjaelland-har-faaet-sin-foerste-nationalpark/">Sjælland har fået sin første 
nationalpark</a></p><p>
Den nye nationalpark strækker sig over et areal på i alt 170 kvadratkilometer, 
og omfatter blandt andet fjordlandskaber med et unikt fugleliv, løvskove og 
herregårdslandskaber kombineret med en række kulturelementer, blandt andet 
Roskilde Domkirke, som i forvejen er på UNESCO’s verdensarvliste. 
</p><p>
»Der er en stor formidlingsopgave med at fortælle historien for området, men 
med både den unikke natur og kultur i området, tror jeg, at de to ting i 
kombination vil gøre, at det forhåbentlig bliver en succes. Vi ved 
nationalparkbrandet betyder noget. Det har vi kunne se de andre 
nationalparker i Danmark, der blandt andet har kunne bruge det til at 
markedsføre lokale produkter, men også til at tiltrække flere turister til 
gavn for erhervslivet«, siger Kirsten brosbøll. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/Naturpark__bner_ved_922761y.jpg" alt="" border="0"/><span class="caption"><span class="f-img-caption">Indvielse. 
</span>Museumsleder Louise Sebroe fra Selsø Slot var mødt op til indvielsen i en kjole fra 1734. Foto: Janus Engel</span></span></p><h3>
Er der flere skumfiduser? 
</h3><p>
Selv om mange af de lokale erhvervsdrivende inde i laden byder både 
smagsprøver og fortællinger om, hvad lokalområdet har at byde på, er det 
uden for slotsladen, at dagens længste kø skal findes. Her fylder duften af 
brændt brød og saftige pølser luften. Det er den lokale landmand Michael 
Svane fra Hesselbjerggård, der uddeler gratis vikingepølser. 
</p><p>
Netop maden var da også et trækplaster i sig selv til dagens åbning. I hvert 
fald for Thorsten Søndergaard Larsen og hans familie, der havde taget turen 
fra Bagsværd til det midtsjællandske. 
</p><p>
»Vi er taget herud for at få lidt frisk luft og smage på nogle gode ting«, 
siger han, mens familiens ældste børn Marta og Asger på 12 år er i gang med 
at skrabe papbægret for det sidste is. 
</p><p>
Selvom familien ikke har været her før, tror Thorsten Søndergaard Larsen, at 
den sammenhæng der er mellem natur og kultur i området, fremover kan lokke 
familien med ud. 
</p><p>
»Man kan helt sikkert trække nogle tråde ud til for eksempel Assasin's Creed 
eller Harry Potter, der gør, at vi måske kan sælge en tur herud igen til de 
små teenagere«, siger han. 
</p><p>
Den køber børnene dog ikke uden forbehold. Da Politikens udsendte spørger, om 
de kunne blive lokket med en tur ud i nationalparken igen, lyder svaret 
prompte. 
</p><p>
»Ja, hvis der er is« 
</p><p>
Familiens yngste, Ella på 5 år, vil hellere grille flere skumfiduser, men der 
er ikke flere. Så familien går på opfordring af Thorsten Søndergaard Larsen 
en tur ud i den historiske slotshave. 
</p><p><a class="embeddedlink" href="http://politiken.dk/rejser/nyheder/ferieidanmark/ECE2456776/nyt-dansk-unesco-sted-oplever-rekordtilstroemning/">Nyt dansk Unesco-sted oplever rekordtilstrømning </a></p><p>
Tilbage på ved bordet foran slotsladen, har de to veninder rejst sig. Ligesom 
de øvrige fremmødte er de ved at krydse de mange småsten på den store 
gårdsplads og er på vej hjem. 
</p><p>
Det er dog hverken første eller sidste gang, de to veninder besøger Ledreborg 
Slot. De bor nemlig begge i nærheden og har gennem mere end 50 år nydt godt 
af områdets skove, natursvævebanen i slotsparken og den specielle atmosfære 
omkring slottet. 
</p><p>
»Det er morsomt, det er her på vores egn, at vi har fået en nationalpark«, 
siger Irene Nielsen. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00922/Naturpark__bner_ved_922763y.jpg" alt="" border="0"/><span class="caption"><span class="f-img-caption">Indvielse. 
</span>Både lokale, naturentustiaster og børnefamilier på tur var mødt op til indvielsen af Nationalpark Skjoldungernes Land. Foto: Janus Engel</span></span></p>	
</div>
</div></body></html>
