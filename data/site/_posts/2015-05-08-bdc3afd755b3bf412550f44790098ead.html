---
layout:     post
title: 	    "Jens Jørn Spottag spiller en flagrende Lars von Trier i langtrukken komedie"
post_author:	    
post_date:	    Fri, 08 May 2015 22:20:41 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2661171/jens-joern-spottag-spiller-en-flagrende-lars-von-trier-i-langtrukken-komedie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det mente vi </h4>
<h5>
om de to foregående forestillinger</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://politiken.dk/kultur/scene/teateranmeldelser/ECE2661171/jens-joern-spottag-spiller-en-flagrende-lars-von-trier-i-langtrukken-komedie/" alt="" border="0"/></span></p><p>
I den nærmest antropologiske jagt på sandheden bag manden med det smørrede 
grin føres vi ind i et svimlende David Lynchsk spejlkabinet af 
fiktioner inden i fiktioner, hvor vi, der sidder tavse nede i salen, bliver 
til Casper C, og Casper C bliver til os 
</p><p><i class=" bl-elem">- Kristian Husted om 'Casper Christensen komplekset', Politiken 17. nov. 2013 
</i></p><p><span class="img-contimg-fl-center"><img class="image inlineLightBox" src="http://politiken.dk/kultur/scene/teateranmeldelser/ECE2661171/jens-joern-spottag-spiller-en-flagrende-lars-von-trier-i-langtrukken-komedie/" alt="" border="0"/></span></p><p>
Det bliver ikke bare en satire over Hornsleth som ombejlet og forkætret 
star, men over mediesamfundets hang til at puste sine udvalgte op i 
overmenneskelig størrelse 
</p><p class=" bl-elem"><i class=" bl-elem">- Monna Dithmer om 'Udslet Hornsleth', Politiken 8. marts. 2011 </i></p>
</div>
</div><p>
Lars von Trier overvejede at slå en rigtig mongol ihjel i ’Idioterne’. Siger 
han. I teaterforestillingen 'Von Trier, Persona Non Grata' på Teater V. 
</p><p>
Måske provokerer han bare. 
</p><p>
Ligesom dengang på den famøse pressekonference i Cannes, da han sagde, at han 
»forstod Hitler« og blev ekskluderet fra festivalen som persona non grata. 
Men det er ikke spørgsmålet. Spørgsmålet er, om alt kan siges. Eller rettere 
sagt: Er alt tilladt – i kunstens tjeneste? 
</p><p>
Det spørgsmål har været omdrejningspunktet i dramatiker Jakob Weis' trilogi om 
kunst og de tre kunstnere Kristian von Hornsleth, Casper Christensen og nu 
Lars von Trier. 
</p><p><b class="ext-link">LÆS ANMELDELSE</b><a class="embeddedlink" href="http://politiken.dk/kultur/scene/ECE2134168/nyt-begavet-teaterstykke-viser-os-hvem-casper-christensen-er/">Nyt begavet teaterstykke 
viser os, hvem Casper Christensen er</a></p><p>
'Von Trier, Persona Non Grata' handler ikke så meget om von Triers filmkunst, 
som det handler om hans persona. Ham, vi kender fra medierne. Provoen Lars. 
Mediekonstruktionen von Trier. 
</p><p>
Tiden er nu, og vi møder »verdens bedste filminstruktør«, som han selv siger, 
midt i sit livs værste krise. Hjemme i privaten, der i Rikke Juellunds 
scenografi med rå, nøgne betonvægge ligner en førerbunker. Hvilket ikke er 
tilfældigt, eftersom pressekonferencen i Cannes og identifikationen med 
Hitler står centralt. 
</p><p>
Von Trier er såret efter den oplevelse. En slagen mand. 
</p><h3>
Mand i frit fald 
</h3><p>
Jens Jørn Spottag spiller Trier, og han er så langt fra den fattede, 
sarkastiske knudemand, vi kender fra medierne, som tænkes kan. Han 
speedsnakker og flagrer forvirret omkring, mere Woody Allen end Lars von 
Trier. 
</p><p>
Zentropa-manden og livsledsageren Peter Aalbæk Jensen (Hans Henrik Clemensen) 
forsøger at tale ham tilbage i kampen. For ’Ålen’ er allerede i gang med at 
planlægge nye skandaler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2657305/guide-disse-reumert-forestillinger-kan-du-stadig-se/">Guide: Disse 
Reumert-forestillinger kan du stadig se</a></p><p>
Han er en interessant figur i Weis' skarpe manuskript. Han er købmanden, der 
blotlægger forbindelserne imellem penge, kunst og provokationer. »Du laver 
kunst, jeg laver penge«, som han siger. 
</p><p>
Men kan Trier levere varen eller er han færdig? I starten virker Spottags spil 
ufrivilligt komisk og parodieret. Men efterhånden bliver han mere ubehagelig 
og pågående. En mand i frit fald, som mere end penge søger sandhed. Succes 
og anerkendelse, jaja. Men autenticitet. Nærvær. Koste, hvad det vil. 
</p><h3>
En æstetisk konstruktion 
</h3><p>
To skuespillere er indkaldt til at genopføre fadæsen fra Cannes, nu som film. 
Karin Bang Heinemeier og Caspar Philipson vil gøre hvadsomhelst for at få 
rollerne. Smide tøjet. Kneppe instruktøren. Der er ingen grænser, heller 
ikke for Spottag-Triers ydmygelser med kameraet i den ene hånd og pikken i 
den anden. 
</p><div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p><b>Teater V, 'Von Trier, Persona Non Grata'. </b></p><p class=" bl-elem">
Manus: Jakob Weis, iscen.: Pelle Koppel, scen. og kostumer: Rikke Juellund, 
lysdesign: Mads Nielsen, komponist: Marcus Aurelius Hjelmsborg. Til 31. maj.
</p>
</div>
</div><p>
Dermed kommer forestillingen på subtil vis alligevel til at handle om von 
Triers filmkunst og det livssyn, der viser sig i filmene. Findes der 
overhovedet nogen virkelig Lars von Trier inde bag alle maskerne – ’persona’ 
betyder maske – og er det i så fald relevant for kunsten? Kan alt reduceres 
til æstetik, også Trier selv?</p><p>
»Du er først og fremmest en æstetisk konstruktion, en myte«, siger Ålen. 
</p><p>
Men må også mongolen ofres på kunstens alter i en højere sags tjeneste? Eller 
jøden, der i en improvisation reduceres til den lydlige kvalitet af ordets 
udtalelse? 
</p><p>
»Man kan sgu da ikke bare reducere jøde til en lyd!«, siger Heinemeier, 
moralsk forarget. 
</p><p>
Men Triers kunst handler ikke om moral, den handler om sandhed. Eller hvad? 
Det spørgsmål holder forestillingen åbent til det sidste. 
</p><h3>
Udpensler pointerne 
</h3><p>
Og det er her, filmen knækker for Weis og iscenesætter Pelle Koppel. Anden del 
består af en retssag, hvor von Trier har stævnet holdet bag 
teaterforestillingen for uretmæssigt at have fiktionaliseret hans liv. 
</p><p>
Dermed har de gjort sig skyldige i den samme forbrydelse som Trier selv, når 
han i sine film reducerer mennesker til æstetik. Hvis altså det er en 
forbrydelse. Er det ikke bare kunstnerisk frihed – og bør den ikke være 
absolut, i ytringsfrihedens hellige navn? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2635880/dramatiker-bag-von-trier-forestilling-naegter-at-sige-noget/">Dramatiker bag Von 
Trier-forestilling nægter at sige noget </a></p><p>
Det spørgsmål vendes og drejes i retssagen. Desværre. Første del har allerede 
stillet spørgsmålet i dramatiseret form og spiller fortrinligt. Anden del 
udpensler pointerne, bare i en anden form. 
</p><p>
Dermed ender Teater V og Jacob Weis' trilogi i en juridisk metadiskussion om 
kunst, etik og ytringsfrihed. Det virker som en evaluering af hele 
trilogien, og er for så vidt en logisk afslutning. 
</p><p>
Men kunstnerisk set virker retssagen som et overflødigt påhæng til denne 
forestilling, der ville stå skarpere uden. Mere menneske og færre 
spekulationer, ville Trier nok sige. 
</p><p class=" bl-elem">
Hvis han altså findes. 
</p>	
</div>

</div></body></html>
