---
layout:     post
title: 	    "Teknologigiganter vil udvide på medicinalbranchens felt "
post_author:	    
post_date:	    Sat, 04 Apr 2015 17:20:31 +0200
post_site:	    politiken.dk 
post_link:	    http://politiken.dk/oekonomi/ft/ECE2613593/teknologigiganter-vil-udvide-paa-medicinalbranchens-felt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et døgn efter at Apple for få uger siden lancerede en ny platform til 
lægevidenskabelig forskning, havde titusinder af brugere af Apples iPhone 
meldt sig til fem forskellige forskningsprojekter, der involverer nogle af 
USA’s mest anerkendte lægevidenskabelige forskningsinstitutioner. 
</p><p>
For eksempel vil et cancercenter med tilknytning til Harvard University måle 
de langsigtede virkninger af kemoterapi ved at bede mennesker, der har 
overlevet brystkræft, om at indsende oplysninger om deres energiniveau og 
humør. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2358102/medicinalkaempe-skyder-droemmekapital-i-dansk-biotekselskab/">Medicinalkæmpe skyder 
drømmekapital i dansk biotekselskab</a></p><p>
Og en anden undersøgelse under ledelse af Stanford University vil bruge 
iPhones indbyggede sensorer til at forske i sammenhængen mellem fysisk 
aktivitet og hjertelidelser. 
</p><p>
Apples nye ResearchKit er det seneste eksempel på, hvordan teknologibranchens 
interesse for sundhed vokser, i takt med at der opstår nye muligheder for at 
måle folks velbefindende ved hjælp af mobilteknologi. 
</p><div class="art-quote article-box">
<p class="quote"/>
<blockquote>
<p class="quote-txt">
Der er flere hundrede millioner iPhone-brugere, som med glæde ville medvirke 
til den slags, hvis bare det ikke var så besværligt
</p>
<p class="sender">
Jeff Williams, Apple 
</p>
</blockquote>
</div><p>
Apps fra skridttællere og pulsure til alkometre og ægløsningsberegnere giver 
allerede adgang til et væld af sundhedsoplysninger. ResearchKit viser 
potentialet i at kombinere disse data på måder, som måske kan kaste lys over 
sundhedstendenser i den brede befolkning. </p><p>
Ifølge Jeff Williams, Apples chef på området, vil forskellige former for 
software gøre iPhonen til et »meget effektivt redskab til diagnosticering« 
og kunne løse nogle af den kliniske forsknings problemer, herunder 
vanskeligheder med at rekruttere patienter til undersøgelser. 
</p><p>
»Der er flere hundrede millioner iPhone-brugere, som med glæde ville medvirke 
til den slags, hvis bare det ikke var så besværligt«, siger han. 
</p><h3>
Nye samarbejder 
</h3><p>
Apple er ikke alene om at satse på området. Google har investeret i to 
firmaer, som forsøger at drive deres egen forskning på baggrund af 
lettilgængelige lægevidenskabelige data. 
</p><p>
Det ene, 23andMe, tester dna og råder over en database med genetiske 
oplysninger fra 85.000 kunder, som har gjort brug af firmaets dna-tester til 
under 700 kroner. Det andet er Calico, der fokuserer på aldersbetingede 
lidelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2431315/moderne-medicin-udfordrer-handicappedes-identitet/">Moderne medicin udfordrer 
handicappedes identitet</a></p><p>
Roche og Pfizer, to af verdens største medicinalvirksomheder, har indgået 
aftale med netop 23andMe om at bruge firmaets data til forskning. Men for 
nylig gik det californiske firma et skridt videre i retning af at udvikle 
sine egne lægemidler, da det ansatte Richard Scheller, der er tidligere 
udviklings- og forskningschef i Genentech, Roches bioteknologiske selskab. 
</p><h3>
Mest for de sunde 
</h3><p>
For traditionelle lægemiddelfirmaer er det foruroligende, at Google og Apple 
nu bevæger sig ind på deres domæne. Kun en lille del af et lægemiddels værdi 
ligger nemlig i selve pillen eller indsprøjtningen. Derfor er det 
interessant for dem, om de nye teknologiske virksomheder i Silicon Valley og 
andre steder vil kunne gøre sig gældende i forsknings- og 
udviklingsprocessen. 
</p><div class="art-quote article-box">
<p class="quote"/>
<blockquote>
<p class="quote-txt">
De, der har størst udbytte, er mennesker med kroniske lidelser, men mange 
sundheds-apps er ikke designet til de mennesker
</p>
<p class="sender">
David Bates, innovationschef 
</p>
</blockquote>
</div><p>
Ifølge David Bates, innovationschef på Brigham and Women’s Hospital i Boston, 
Massachusetts, ligger den dag langt ude i fremtiden. Det meste af de 
teknologiske firmaers aktivitet har hidtil koncentreret sig om applikationer 
til fitness, der kan motivere brugerne, og ikke så meget egentlige 
sundhedsfaglige data. </p><p>
»De, der har størst udbytte (af digital sundhed), er mennesker med kroniske 
lidelser, men mange sundheds-apps er ikke designet til de mennesker«, siger 
David Bates. Målgruppen er altså velstillede motionsfanatikere med iPhones 
og ikke dem, der har mest brug for at ændre livsstil. 
</p><h3>
Et spørgsmål om sikkerhed 
</h3><p>
For at kunne gavne forskningen skal sundheds-apps tilknyttes elektroniske 
patientjournaler, tilføjer David Bates. I de fleste lande er der dog stadig 
betydelige systemiske barrierer for, at det kan ske, og ikke mindst 
bekymring om databeskyttelse. 
</p><p>
Der udvikles flere og flere kliniske apps, såsom blodsukkermålere, der kan 
hjælpe diabetikere med at holde styr på deres blodsukker. Men før de kommer 
på markedet, skal de underkastes samme strenge godkendelsesprocedure som 
medicinsk udstyr såsom pacemakere og stenter, der anvendes ved 
ballonudvidelsesoperationer. 
</p><p>
Joe Jimenez, administrerende direktør for den schweiziske medicinalvirksomhed 
Novartis, mener, at sundheds- og teknologivirksomheder bør samarbejde og 
dele ekspertise. Novartis samarbejder da også allerede med Google om at 
udvikle en ’smart’ kontaktlinse, der kan måle blodsukkeret i tårevæske og 
overføre oplysningerne til en mobil enhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2416624/er-du-klar-til-fremtiden/">Er du klar til fremtiden?</a></p><p>
»Novartis er en af de største kontaktlinseproducenter, men vi ved intet om 
mikroprocessorer eller sensorer«, siger Joe Jimenez. 
</p><p>
Ved at samarbejde, forklarer han, kan de to industrier udvikle banebrydende 
teknologi, der bidrager til at opfylde de stigende krav til sundhedssektoren 
i en verden, hvor der bliver stadig flere ældre. Og der er ingen tvivl om, 
at både Google, Apple og andre teknologivirksomheder vil have en del af 
kagen. 
</p><p><i class=" bl-elem">Oversættelse: Lorens Juul Madsen og Helle Albeck</i></p><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
