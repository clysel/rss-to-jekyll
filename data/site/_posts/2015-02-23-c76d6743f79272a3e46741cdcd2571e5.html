---
layout:     post
title: 	    "Briter: Dansk officer skyld i to af vore soldaters død"
post_author:	    
post_date:	    Mon, 23 Feb 2015 19:14:05 +0100
post_site:	    politiken.dk 
post_link:	    http://politiken.dk/udland/ECE2559801/briter-dansk-officer-skyld-i-to-af-vore-soldaters-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En dansk løjtnants manglende viden om og uddannelse i brugen af et kraftigt 
britisk missil var ifølge den britiske hær og lederen af et ligsyn i den 
sydengelske by Salisbury årsagen til, at to britiske soldater den 14. januar 
2009 ved et uheld blev dræbt af deres egne. Det skriver flere britiske 
medier. 
</p><p>
Det, der skulle have været et angreb på fjendtlige stillinger i den såkaldt 
grønne zone nord for Gereshk i Helmandprovinsen, udviklede sig til en 
tragedie, da den danske officer beordrede britiske soldater til at affyre et 
kraftigt skulderbårent Javelinmissil mod en formodet fjendtlig stilling. 
</p><p>
I stedet for at ramme fjenden blev en britisk kaptajn og en korporal dræbt af 
missilet, der også sårede to andre soldater, da det slog ned i den formodede 
fjendtlige stilling - der i virkeligheden var briternes egen 
observationspost. 
</p><p><b class="ext-link">BRITISK EKS-OFFICER</b><a class="embeddedlink" href="http://politiken.dk/magasinet/interview/ECE2371694/britisk-eks-officer-dansk-indsats-i-afghanistan-var-naiv/">Dansk indsats i Afghanistan 
var naiv</a></p><div class="art-fakta article-box">
<h4 class="">
JAVELIN</h4>
<div class="fakta-body" data-buildingblock="embedded_factboxlink">
<p>
Skulderbårent missilsystem, beregnet til nedkæmpelse af pansrede køretøjer, 
mindre fartøjer, bygninger, kampvogne og helikoptere. 
</p><p>
Missilet affyres af to personer; en sigter på målet og en betjener det 1,2 
meter lange raketstyr. Kan ramme mål op til 2,5 km. borte. 
</p><p class=" bl-elem"><i class=" bl-elem">Kilde: Lockheed Martin</i></p>
</div>
</div><p/><p>
I området ved Gereshk havde de danske soldater på det tidspunkt ofte 
kommandoen over deres britiske kollegaer, og under ligsynet er det kommet 
frem, at de britiske soldater, der affyrede missilet, fulgte den danske 
officers ordre 
</p><h3>
Ligsyn undersøger alle dødsfald 
</h3><p>
I Storbritannien undersøges alle britiske soldaters død i kamp ved et retligt 
ligsyn under ledelse af en ligsynsmand, der afhører vidner. Det tager typisk 
flere år, før disse ligsyn gennemføres, og normalt afsluttes de med en 
konstatering af, at det var fjendtlige styrker, der ’ulovligt dræbte’ 
britiske soldater. 
</p><p>
Men i Salisbury forklarede først ligsynsmanden for Wiltshiredistriktet, David 
Ridly, at ordren til den fatale beskydning blev givet af en dansk officer, 
der ikke var trænet i brugen af våbnet og sikkerhedsprocedurerne. 
</p><p><b class="ext-link">KRITIK</b><a class="embeddedlink" href="http://politiken.dk/udland/ECE2355249/officer-i-ny-bog-indsats-i-helmand-var-helt-forfejlet/">Officer i ny bog: Indsats i Helmand var 
helt forfejlet</a></p><p>
Derefter forklarede major Robert Taylor ifølge britiske medier, hvordan den 
ansvarlige officer først selv skal kigge i missilsystemets sigtemidler, før 
han giver den endelige ordre til affyring. 
</p><p>
Robert Tayler har været ansvarlig for den britiske hærs uddannelse i brugen af 
de varmesøgende missiler, der indeholder stor sprængkraft og egentlig er 
beregnet til at smadre fjendens pansrede køretøjer. 
</p><p>
Våbensystemet er indrettet på en måde, så kun en mand ad gangen kan se gennem 
sigtemidlerne og dermed sikre sig, at det er det rigtige mål. 
</p><p>
»Derfor vil den ansvarlige officer selv ved selvsyn bekræfte målet«, 
forklarede major Taylor under ligsynet. Den britiske instruktør beklagede, 
at han ikke tidligere havde fået kendskab til tragedien, så man kunne have 
strammet op på procedurerne. 
</p><h3>
Dansker udeblev fra undersøgelsesafhøring 
</h3><p>
Det danske forsvar har ikke ladet den danske officer, der blev omtalt som ’<i>Soldier 
A</i>’, møde frem ved ligsynet og afgive forklaring, selv om briterne havde 
bedt om det. 
</p><p>
»Beklageligvis har de (danskerne, red.) afvist det, efter de i første omgang 
havde oplyst, at de ville deltage. Den kendsgerning, at de dræbte familier 
var repræsenteret ved deres advokater, er formentlig årsagen til, at de 
ombestemte sig«, vurderede lederen af ligsynet, David Ridly. 
</p><p>
Han oplyste, at danskeren i stedet har afgivet en skriftlig forklaring, der 
senere vil blive læst op. 
</p><p>
Presseofficer Erik Bøttger fra fra Værnsfælles Forsvarskommando i Karup kan 
ikke umiddelbart forklare, hvorfor Danmark ikke har sikret, at den danske 
officer afgiver forklaring. 
</p><p>
»Vi er nødt til at vide noget mere, det er en retlig undersøgelse«
</p><p><i class=" bl-elem">Hvorfor deltager den danske hær ikke i opklaringen, briterne var vores 
allierede i Afghanistan?</i></p><p>
»Det kan jeg ikke umiddelbart svare på, men vi er ved at undersøge sagen«, 
siger Erik Bøttger. 
</p><h3>
Auditører ville ikke rejse sag 
</h3><p>
Ifølge hans oplysninger er danskerens mulige ansvar for drabet på de to 
britiske kollegaer blev undersøgt af det danske auditørkorps, den militære 
anklagemyndighed, der valgte ikke at sigte og tiltale officeren for 
overtrædelse af den militære straffelov. 
</p><p><b class="ext-link">FOTOS</b><a class="embeddedlink" href="http://politiken.dk/fotografier/ECE2028336/se-camp-price-blive-pakket-ned/">Se Camp Price blive pakket ned</a></p><p>
Javelin-missiler er ikke udviklet til angreb på fjendtlige soldater i 
almindelige stillinger, men i Helmand opstod der en praksis, hvor de 
kraftige missiler alligevel blev brugt mod ikke-pansrede våben. Beskydningen 
af den britiske stilling er ikke det eneste tilfælde af såkaldt ’<i>friendly 
fire</i>’ med Javelin. 
</p><p>
I oktober 2007 blev to danske soldater dræbt af et tilsvarende missil affyret 
fra britiske stillinger under en større ildkamp med Taleban i samme område. 
</p><p class=" bl-elem">
Dengang blev sagen også undersøgt af både britiske og danske myndigheder, 
konklusionen var, at briterne havde overtrådt en række sikkerhedsregler i 
kampens hede, men den britiske militære anklagemyndighed mente ikke at den 
tragiske fejl kunne føre til nogen straf mod de britiske soldater, der 
dengang var under kommando af deres egne officerer. 
</p>	
</div>
</div></body></html>
