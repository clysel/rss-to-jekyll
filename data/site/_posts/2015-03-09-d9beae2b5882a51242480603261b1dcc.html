---
layout:     post
title: 	    "Danmark snydes for Apple Watch i første omgang"
post_author:	    
post_date:	    Mon, 09 Mar 2015 21:29:14 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2580420/danmark-snydes-for-apple-watch-i-foerste-omgang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark er ikke i blandt de lande, der får lov at købe Apple Watch først. 
</p><p>
Det stod klart, efter Apple holdt deres store forårs-pressemøde i Yerba Buena 
Center i San Francisco kl. 18 dansk tid i aften. Her præsenteredes flere 
nyheder, men fokus var på den endelige offentliggørelse af Apples smartur, 
Apple Watch. 
</p><p><b>Dansk lancering ukendt</b><br/>
Som så ofte før med nye Apple-produkter er hverken Danmark, Sverige eller 
Norge blandt de lande, der først får fingre i Apple Watch. Kun ni lande får 
adgang til at starte med, og hvis man som dansker vil købe et Apple-smartur, 
skal man en tur til f.eks. Tyskland eller Storbritannien. Det kan man gøre 
fra 24. april, og Apple starter forudbestilling på nettet 10. april. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2580372/efter-iphone-og-ipad-kommer-nu-apple-watch/">Efter iPhone og iPad kommer nu 
Apple Watch</a></p><p>
Det eneste, Apples topchef Tim Cook ville sige om øvrige lande, var, at 
firmaet arbejder hårdt på at få uret ud flere steder. Der blev ikke sluppet 
nogle detaljer ud om konkrete lanceringstidspunkter. Til gengæld kender vi 
nu til priserne på smarturet. Der er forskellige modeller at vælge imellem, 
men fælles for dem alle er, at de er noget dyrere end konkurrenterne. 
</p><p>
Alle versionerne af Apple Watch fås i en dameudgave (38mm bred) og en 
herreudgave (42mm bred). Den billigste udgave af Apple Watch, man kan købe, 
er den såkaldte Sport-udgave. Den er billigst, fordi remmen er lavet af 
gummi, der fås i et væld af farver. Samtidig er urkassen lavet i aluminium. 
Men derudover er funktionaliteterne helt de samme som de andre modeller. 
</p><p><b>66.500 kroner for et Apple Watch<br/></b>Sport-udgaven starter ved 349 dollar for den lille model, eller cirka 
2.300 kroner før danske skatter og afgifter. Vil man have den ’almindelige’ 
Apple Watch-udgave med urkasse i rustfrit stål og rem i samme materiale, 
starter priserne ved 549 dollar for den lille model, eller cirka 3.600 
kroner før danske skatter og afgifter kommer på. Man kan dog købe mere 
eksklusive remme, så den samlede pris kan komme helt op 7.000 kroner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2561734/nyt-pebble-smartur-vil-komme-apple-watch-i-forkoebet/">Nyt Pebble-smartur vil komme 
Apple Watch i forkøbet</a></p><p>
Den allerdyreste model starter helt oppe i topklassen. Man skal slippe omtrent 
66.500 kroner før danske skatter og afgifter for at købe et Apple Watch i 
den såkaldte ’Edition’-serie, der er en limited edition-udgave af uret i 18 
karat guld. Og det er blot startprisen. 
</p><p>
Dermed har Apple lagt sig prismæssigt 20-25% højere end konkurrenterne fra LG, 
Samsung, Sony eller Pebble. Det er dog ikke usædvanligt, at Apples priser er 
højere end konkurrenternes tilsvarende produkter, det samme fænomen kan man 
finde på såvel smartphones som tablets og bærbare computere. 
</p><p><b>Ny MacBook er ultratynd</b><br/>
Apple benyttede også lejligheden til at lancere en ny MacBook, der er den 
tyndeste, firmaet hidtil har lavet. Den er blot 13,1 mm tyk på det tykkeste 
sted og vejer 900 gram. Den har en skærm med en høj opløsning på 2304x1440 
pixels og et helt nyudviklet tastatur, der skulle gøre tastning mere præcis 
og behagelig. Den starter ved 11.299 kr. og er tilgængelig i Danmark fra 10. 
april. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2561741/snart-kan-du-tale-dansk-med-din-iphone/">Snart kan du tale dansk med 
din iPhone</a></p><p>
Som noget nyt fås den nye MacBook også i guld, samt den Space Gray-farve, vi 
kender fra iPhone. Den kommer dog også i den sædvanlige Mac-sølvfarve. Apple 
lancerede også et nyt sundheds-initiativ, hvor man kan melde sig som 
frivillig i medicinske forsøg, hvor dataindsamling sker via ens smartphone 
og sendes til forskerne direkte. 
</p><p class=" bl-elem">
Endelig er den amerikanske pris på Apple TV-boksen blevet sænket, men Apple 
har endnu ikke oplyst, om dette også gælder i Danmark. Og så har Apples 
øvrige MacBooks fået en række opdateringer i form af nye processorer mm. 
</p>	
</div>
</div></body></html>
