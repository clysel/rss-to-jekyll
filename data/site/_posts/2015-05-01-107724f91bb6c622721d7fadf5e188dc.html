---
layout:     post
title: 	    "10 canadiske øer der er et besøg værd"
post_author:	    
post_date:	    Fri, 01 May 2015 06:00:49 +0200
post_site:	    politiken.dk 
post_link:	    http://politiken.dk/rejser/temarejser/ECE2649270/10-canadiske-oeer-der-er-et-besoeg-vaerd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p/><h3>
Entry Island 
</h3><p>
Entry Island er en to kilometer bred og tre kilometer lang ø ud for østkysten 
af de såkaldte Magdalen Øer, og en del af den canadiske Quebec-provins. Øen 
ligger 12 kilometer fra Cap-Aux Meules, og hovederhvervet er fiskeri, med 
hummerfiskeri som det primære. Men her bliver også landet store fangster af 
krabber, muslinger, makrel, tun og sild. Der bor blot 130 fastboende på 
denne klippeø, der rejser sig markant op af havet og er det første, du får 
øje på, når du kommer sejlende med færgen fra Magdalen. Her er grønne bakker 
og dale, og det er ikke mindst de åbne vidder, der tiltrækker turister. Øens 
højeste punkt er Big Hill, der med sine 174 meter giver et godt udsyn over 
det frodige landskab. Du finder en enkelt restaurant på øen, hvor du kan 
overnatte på det lokale Bed&amp;Breakfast. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1378273/kom-med-ombord-paa-en-af-verdens-smukkeste-togstraekninger/">Kom med ombord på en af 
verdens smukkeste togstrækninger </a></p><h3>
Georges Island 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Georgesisland_web_932469y.jpg" alt="" border="0"/><span class="caption"><span class="f-img-caption">FOTO: 
</span>Dennis Jarvis, flickr/Creative Commons</span></span>
Georges Island er en lille ø i Halifax Harbour i Nova Scotia og et sted af 
stor nationalhistorisk betydning. Fra midten af 1800-tallet til Anden 
Verdenskrig var der konstant militær aktivitet på øen, som spillede en 
central rolle i forsvaret af havnen. Og her findes masser af levn fra 
dengang, da øen fungerede som forsvarsværk. For den historisk interesserede 
er her masser at gå på opdagelse i. For eksempel de underjordiske tunneller, 
Fort Charlotte, og tidligere fængelsbygninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2596405/pristjek-tjek-nabobyen-foer-du-booker-flybillet-til-usa-eller-canada/">Pristjek: Tjek nabobyen, før 
du booker flybillet til USA eller Canada</a></p><h3>
Greenly Island 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Puffin_Peeping_932485y.jpg" alt="" border="0"/><span class="caption"><span class="f-img-caption">FOTO: 
</span>Robert F. Bukaty/AP Photo</span></span>
Denne ø ligger i Blanc Sablon i Quebec nær grænsen til Newfoundland. Det var 
her flyet Bremen landede den 13. april 1928 efter den første øst-vestlige 
tur over Atlanterhavet. Den første, der opdagede flyet, var drengen Antoine 
Letemplier, der løb hjem til sine forældre, mens han råbte »flyvende fisk 
flyvende fisk«. I dag er Greenly Island også kendt for noget, der kan flyve, 
nemlig et væld af havfugle, der slår sig ned på denne barske klippeø og 
yngler, hvorfor gæster kun er velkomne på øen i forårsmånederne med en 
særlig tilladelse. Det store arbejde for at beskytte disse mange fuglearter 
er af største nødvendighed, da eksempelvis antallet af søpapegøjer er faldet 
fra 62.000 fugle i 1935 til 23.000 i 1995. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2417022/kontroversielt-museum-er-aabnet-i-canada/">Kontroversielt museum er åbnet 
i Canada</a></p><h3>
Pictou Island 
</h3><p>
I Northhumberland Strædet ligger den lille ø Pictou mellem Nova Scotia og 
Prince Edward Island. Øen er syv kilometer lang og tre kilometer bred, men 
ikke desto mindre er her er noget for enhver smag, hvad enten du er 
interesseret i fugle eller blomster eller sætter pris på en god badestrand, 
hvoraf de bedste er East End Beach og John Dan´s Cove Beach. De første 
beboere slog sig ned her i begyndelsen af 1800-tallet, og der var primært 
tale om skotske og irske immigranter. De ernærede sig primært ved landbrug 
og fiskeri. Naturen er frodig med grønne skovstrækninger og hvide 
sandstrande, og de få fastboende værner om den særlige ro og harmoni, der 
kendetegner denne ø. Her er stort fokus på bæredygtighed, og elektriciteten 
kommer primært fra solceller. Særligt i sommerhalvåret er her mange 
turister, som indlogerer sig i de mange sommerhuse og hytter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE1405765/her-er-vejen-de-kalder-verdens-smukkeste/">Her er vejen, de kalder 
verdens smukkeste</a></p><h3>
Lennox Island 
</h3><p>
Lennox Island har i årtusinder været hjemsted for indfødte fra den såkaldte 
Mi´kmaq stamme. Ved hjælp af arkæologiske fund og diverse overleveringer kan 
dette oprindelige folk dateres 10.000 år tilbage. En af øens store 
attraktioner er da også vandreture i forfædrenes fodspor gennem skovene og 
ad hemmelige stier, der er spækket med historie. Turene går blandt andet 
forbi steder, hvor vigtige personer og en af stammens ældste, Joe Tuplin, 
menes at have boet. Naturen på øen har ikke kun sikret mad og husly men også 
i generationer været leveringsdygtig i ingredienser til at kurere sygdom. 
Den dag i dag findes der såkaldte Mi’kmaq healere på øen, som benytter de 
originale plantebaserede opskrifter. Få for eksempel et indblik i, hvordan 
feber kan dæmpes med bark fra bestemte træer, og hvordan en te lavet på 
særlige rødder booster immunforsvaret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2481124/ja-ja-new-york-er-da-fed-men-har-du-overvejet-denne-storby/">Ja, ja, New York er da fed, 
men har du overvejet denne storby?</a></p><h3>
Harrington Harbour 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Harrington-Harbour__932517y.jpg" alt="" border="0"/><span class="caption"><span class="f-img-caption">FOTO: 
</span>Claude Robillard, flickr/Creative Commons</span></span>
Harrington Harbour ligger i Quebec og blev tidligere kaldt Hospitalsøen. Øen 
fik dette navn da lægen Wilfred Grenfell efter et besøg på øen i slutningen 
af det 19. århundrede fik bygget et hospital og grundlagde den medicinske 
mission i regionen. De første indbyggere var fiskere fra Newfoundland, og 
den primære indtægtskilde er den dag i dag fiskeri af blandt andet hummer 
pigvar, helleflynder og torsk. De fleste af øens træhuse ligger på den ene 
side af klippeøen med udsigt over havet, og ved sidste folketælling lød 
indbyggertallet på knap 300. Her er ingen veje og ingen biler - al transport 
foregår på cykel eller gåben. The Rowsell House er et af de første huse, der 
blev bygget her, og i dag er det indrettet til museum, hvor du kan få et 
fint indblik i kulturen ved hjælp af originale dokumenter og anden 
memorabilia. 
</p><p>
LÆS OGSÅ 
</p><h3>
Victoria Island 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/LakeThetis_flickr_w_932531y.jpg" alt="" border="0"/><span class="caption"><span class="f-img-caption">Lake 
</span>Thetis. FOTO: A. Davery, flickr/Creative Commons</span></span>
Victoria Island er verdens ottende største ø og med sine 217.291 
kvadratkilometer Canadas anden største ø. Er du vild med livet på vandet, er 
søerne Langford lake og Thetis lake et oplagt udflugtsmål. Du kan sejle, 
fange fisk eller bare læne hovedet tilbage og nyde synet af de store 
skovstrækninger, der folder sig ud ved søernes bredder, finde kikkerten frem 
og studere det rige fugleliv, eller lade ungerne gå på jagt med fiskenettet 
fra en af de utallige badebroer. Strandene på Victoria og i særdeleshed 
Esquimalt Lagoon og China Beach har lækre gryder og sandklædte klitter, hvor 
du kan finde læ og indtage frokosten. Havet, der omgiver Victoria Island, er 
kendt for sit rige dyreliv, og det er muligt at komme på hvalsafari med en 
guide, der kan lære dig mere om blandt andet hvaler, søløver og havfugle. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/turengaartil/nordamerika/canada/ECE2208819/spis-dig-igennem-vancouver/">Spis dig igennem Vancouver</a></p><h3>
Sable Island 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Sablehorse_web_iSto_932538y.jpg" alt="" border="0"/><span class="caption"><span class="f-img-caption">FOTO: 
</span>Julie Marshall, iStockphoto</span></span>
Hvis du elsker heste, skal du tage til Sable Island, hvorom det siges, at her 
er flere heste end mennesker. Øen hjemsted for mere end 400 fritgående 
heste. Den lille ø ligger 300 kilometer sydøst for Halifax og 175 kilometer 
sydøst for det nærmeste faste punkt på fastlandet, Nova Scotia i 
Atlanterhavet. En mulig forklaring på, hvordan de vilde heste oprindeligt 
kom til øen, lyder på, at de kom svømmende fra nogle af de mange skibsvrag i 
farvandet der omgiver øen. men Forskere skyder dog den teori ned og mener i 
stedet, at hestene er blevet sat ud på øen. I 2011 blev en stor del af øen 
udlagt til nationalpark og er hjemsted for en stor diversitet, når det 
gælder såvel flora som fauna, og heriblandt den såkaldte Sable Island hest. 
Du finder også flere fuglekolonier, ligesom gråsælen yngler langs øens 
kyster. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/nordamerika/canada/ECE2596806/canadas-natur-gemmer-paa-de-vilde-dyr/">Canadas natur gemmer på de 
vilde dyr</a></p><h3>
Toronto Islands 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00932/Torontoisland_flick_932550y.jpg" alt="" border="0"/><span class="caption"><span class="f-img-caption">FOTO: 
</span>Robert Lesser, flickr/Creative Commons</span></span>
Toronto Islands blev tidligere kaldt Hiawatha og er en kæde af små øer i 
Toronto i Ontario. Øerne ligger lige ud for byens centrum og er populære som 
rekreativt område. Flere færgeoverfarter forbinder øerne med fastlandet, og 
under overfarten er der god udsigt til Torontos skyline. Færgerne er de 
samme, som blev brugt så langt tilbage som i 1930erne og forbinder således 
fortid og nutid. Der er ikke biler på øen, men du kan have din cykel med på 
færgen, ligesom du flere steder kan leje cykler. Du også kan leje kanoer og 
kajakker, hvis du har lyst til at udforske området, hvor et fint system af 
kanaler forbinder de forskellige små øer. Centre Island Beach er det oplagte 
valg, hvis du har familien med, og I trænger til en dukkert, mens det på 
stranden ved Hanlans Point er muligt at bade nøgen – som et af de få steder 
i hele Canada. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/bilferie/ECE1120610/top-10-legendariske-roadtrips-i-usa/">Top 10: Legendariske roadtrips 
i USA</a></p><h3>
Oak Island 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Oak_web_istock_932562y.jpg" alt="" border="0"/></span>
Oak Island ligger i Lunenburg County på den sydlige bred af Nova Scotia. Den 
frodige ø, der er dækket af træer, er en af i alt 360 små øer i Mahone Bay. 
I 1795 skulle 18-årige Daniel McGinnis efter sigende have set nogle mænd i 
færd med at grave på øen i ly af mørket. Sammen med et par venner begyndte 
han at grave efter den formodede skat på det sted, hvor han fandt en 
fordybning i jorden i den sydøstlige ende af øen. Dog uden held. Men 
rygterne om nedgravede skatte rundt om på øen lever den dag i dag og 
tiltrækker hvert år håbefulde skattejægere. Bliver du træt af at jagte 
skjulte skatte, er øens fyrtårn en spændende seværdighed. I mange år var det 
blandt verdens største. 
</p><p class=" bl-elem"><i class=" bl-elem">Kilde: <a class=" bl-elem" href="http://www.techlays.com" target="_blank">www.techlays.com </a></i></p>	
</div>

</div></body></html>
