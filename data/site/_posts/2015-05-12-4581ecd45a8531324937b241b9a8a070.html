---
layout:     post
title: 	    "Danskerne kan se frem til lunere sommer"
post_author:	    
post_date:	    Tue, 12 May 2015 21:06:22 +0200
post_site:	    politiken.dk 
post_link:	    http://politiken.dk/indland/ECE2667045/danskerne-kan-se-frem-til-lunere-sommer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er gode nyheder til dem, som holder af den danske sommer. I hvert fald ser 
det ud til, at sommeren 2015 bliver en af de lune af slagsen.
</p><p>
DMI's energimeteorolog Steen Hermansen forklarer, at det kan blive omkring én 
grad varmere end det normale. Men som vi kender det danske vejr, vil det 
skifte frem og tilbage hen over de kommende måneder.
</p><p>
»Kalendermånederne juni, juli og august ser lidt blandede ud, men overordnet 
så kunne det god se ud til, at vi får en tør og lun periode i slutningen af 
juni og begyndelsen af juli«, siger han i DMI's sommerpronogse.
</p><p>
Den lune periode i slutningen af juni og starten af juli, som Steen Hermansen 
omtaler, ligger lige oveni et tidsrum, hvor vejret interesserer mange 
danskere.
</p><p>
Det er nemlig her, at de danske studenter udklækkes og fejres, og at Roskilde 
Festival afholdes. Studenterne og festivalgæsterne kan formentlig se frem 
til dage, hvor temperaturen sniger sig op på 25 grader.
</p><p>
Hvis man vil i badetøjet og nyde det danske havvand, så må man dog højest 
sandsynligt væbne sig med en smule mere tålmodighed.
</p><p>
»Vi skal nok frem til slutningen af juli og ind i august, hvis vi vil have 
klassisk strandvejr«, siger meteorologen.
</p><p>
Selvom prognoserne ser gode ud, hvis man altså kan lide godt vejr, så vil der 
alligevel komme perioder med køligt og ustadigt vejr.
</p><p>
»Og med det ustadige vejr vil formentlig også følge byger med regn - i visse 
tilfælde kraftige«, siger Steen Hermansen.
</p><p class=" bl-elem">
Nedbørsmængden hen over sommeren forventes at blive på det normale niveau 
eller en smule under.
</p>	
</div>

</div></body></html>
