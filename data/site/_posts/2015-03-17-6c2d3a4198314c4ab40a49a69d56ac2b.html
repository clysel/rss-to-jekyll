---
layout:     post
title: 	    "Endnu en stærk taktisk manøvre fra Morten Olsen"
post_author:	    
post_date:	    Tue, 17 Mar 2015 15:47:59 +0100
post_site:	    politiken.dk 
post_link:	    http://politiken.dk/debat/profiler/soerenmikael/ECE2591607/endnu-en-staerk-taktisk-manoevre-fra-morten-olsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Længe har det stået indlysende klart, at Morten Olsen er i gang med sin sidste 
periode som træner for det danske fodboldlandshold. 
</p><p>
Siden han i et interview med Politiken 1. november erklærede sig 100 procent 
uenig i beslutningen om at spare ligalandsholdets vinterrejse til træning 
under varmere himmelstrøg væk, har landstræneren åbenlyst været så meget på 
kant med Dansk Boldspil-Union (DBU), at det aldrig ville være kommet på 
tale, at han skulle fortsætte i jobbet. 
</p><p>
Det tilbud kunne DBU ganske enkelt aldrig have fundet på at give ham. 
</p><h3>
Et lille taktisk mesterværk 
</h3><p>
Derfor var det en manøvre på grænsen til et lille taktisk mesterværk, da 
Morten Olsen overrumplede sin arbejdsgiver med en hård, men ikke desto 
mindre fuldstændig fair tackling i forbindelse med den nok som omdiskuterede 
udtagelse af landsholdet til kampene mod USA og Frankrig. 
</p><p>
Isoleret set er det mildt sagt udramatisk, når en medarbejder erklærer, at han 
har tænkt sig at forlade jobbet, når kontrakten udløber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2591431/morten-olsen-stopper-som-landstraener---naeste-sommer/">Morten Olsen stopper som 
landstræner - næste sommer</a></p><p>
Når det gælder så eksponeret en tjans som landstrænerposten, vækker det 
selvfølgelig opsigt. 
</p><div class="art-quote article-box">
<p class="quote"/>
<blockquote>
<p class="quote-txt">
Isoleret set er det mildt sagt udramatisk, når en medarbejder erklærer, at han 
har tænkt sig at forlade jobbet, når kontrakten udløber. Når det gælder så 
eksponeret en tjans som landstrænerposten, vækker det selvfølgelig opsigt 
</p>
<p class="sender">
Søren-Mikael Hansen 
</p>
</blockquote>
</div><p>
Og når det sker i et offentligt forum, uden at DBU har fået mere end et par 
minutters forberedelse på meddelelsen, giver det erklæringen ekstraordinær 
gennemslagskraft og Morten Olsen et psykologisk overtag i resten af 
DBU-karrieren og for den sags skyld tiden derefter.</p><p>
Når det lykkes fodboldlandsholdet at kvalificere sig til næste sommers 
EM-slutrunde i Frankrig, vil det kun understrege hans position som en 
særdeles succesrig landstræner - vel sagtens den bedste nogensinde, selv om 
Richard Møller Nielsen sikrede Danmark det nærmest naturstridige trofæ i 
1992. 
</p><p>
Skulle det mod forventning kikse, kan Morten Olsen selvfølgelig ærgre sig, 
beklage og så slå fast, at hans tid forlængst er erklæret er forbi, således 
at det er overladt til DBU's nye sportslige ledelse at gå i offensiven på 
landsholdets vegne. 
</p><h3>
Beslutningen har truffet for længe siden 
</h3><p>
Da DBU's formand i efteråret søgte at lukke munden på Morten Olsen med en 
skarp erklæring om, at al kritik kun burde foregå internt, svarede 
landstræneren straks igen ved landsholdstræningen dagen efter og 
understregede, at han altid ville kritisere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/historiskefoto/ECE2591690/foto-morten-olsen-siger-farvel-efter-34-aars-landsholdstjeneste/">Foto: Morten Olsen siger 
farvel efter 34 års landsholdstjeneste</a></p><div class="art-quote article-box">
<p class="quote"/>
<blockquote>
<p class="quote-txt">
Isoleret set er det mildt sagt udramatisk, når en medarbejder erklærer, at han 
har tænkt sig at forlade jobbet, når kontrakten udløber. Når det gælder så 
eksponeret en tjans som landstrænerposten, vækker det selvfølgelig opsigt 
</p>
<p class="sender">
Søren-Mikael Hansen 
</p>
</blockquote>
</div><p>
Og det er han så blevet ved med - senest i forbindelse med ansættelsen af 
DBU's talentudviklingschef, da Morten Olsen erklærede, at hans nuværende 
assistent, Peter Bonde, ville have været det rette mand til jobbet.</p><p>
Det understreger kun, at Morten Olsen længe inden den offentlige erklæring 
havde truffet sin beslutning om, at 16 år som landstræner for Danmark er 
nok. 
</p><h3>
Langt aftræk er en fordel for DBU 
</h3><p>
Når DBU er kommet sig over at blive taget med bukserne nede (og i øvrigt har 
forhandlet aftalen om aflønning af landsholdspillerne på plads), kan det 
imidlertid vise sig at være en fordel for fodboldunionen, at Morten Olsen 
definitivt har trukket sig fra jobbet. 
</p><p>
Det er indlysende for kandidater verden over, at der til sommer er en stilling 
som landstræner i Danmark ledig, så potentielle afløsere har god tid til at 
forberede det eventuelle karriereskifte. 
</p><p>
Samtidig slipper DBU for at benytte sig af diplomatiske vendinger og 
høflighedsfraser i forhold til den afgående landstræner. Jobbet <b>er</b> 
ledigt, Danmark <b>skal</b> have ny landstræner, så det er helt legitimt for 
dansk fodbolds sportslige ledelse at afsøge markedet. 
</p><p>
Nogle bookmakere har allerede erklæret Michael Laudrup som favorit. 
</p><p>
Det er da også nærmest utænkeligt, at DBU vil holde sig fra at kontakte ham, 
så spørgsmålet i den sammenhæng kan kun være, om Michael Laudrup selv synes, 
at han er færdig med sin langt mere lukrative karriere som klubtræner. Hvis 
han selv vil, går jobbet til Michael Laudrup. 
</p><p>
Det oplagte alternativ er Kasper Hjulmand, der har sat sig selv på pause efter 
fyringen i Mainz, men alligevel står som eksponent for den type fodboldspil, 
det vil være attrativt at det det danske fodboldlandshold præstere. 
</p><h3 class="tvheader">Morten Olsen: »Det har aldrig bare været et arbejde - det har været en livsstil«</h3>
<p class=" bl-elem"/>	
</div>
</div></body></html>
