---
layout:     post
title: 	    "Kamstrup skal udskifte 1500 elmålere om dagen for Dong"
post_author:	    Sanne Wittrup
post_date:	    Thu, 26 Mar 2015 11:03:00 +0000
post_site:	    ing.dk 
post_link:	    http://ing.dk/artikel/kamstrup-skal-udskifte-1500-elmaalere-om-dagen-dong-175081
---
<html><body><div><section class="body"><p>Det bliver målergiganten Kamstrup, der i 2017-2010 skal udskifte samtlige Dong Energy Eldistributions elmålere i Nordsjælland, Storkøbenhavn og på Frederiksberg med fjernaflæste elmålere.</p>
			<p>Kontakten, som er vundet efter et EU-udbud, omhandler både levering og opsætning af en million elmålere og kommunikationssystemer samt den efterfølgende drift i op til 15 år.</p>
			<p>Opsætning af de nye målere forventes sat igang i 2017, hvor selskabet skal udskifte omkring 1500 elmålere pr arbejdsdag frem til 2020.</p>
			<p>Den endelige kontrakt mellem Dong Energy og Kamstrup forventes underskrevet i april.</p>
			<p>»Cirka 1.500 elnetkunder vil dagligt få udskiftet deres måler i perioden 2017 til 2020, og vi vil sammen med Kamstrup gøre vores yderste for, at det sker på en for kunderne tilfredsstillende måde,« siger Morten Buchgreitz, koncerndirektør i DONG Energy i en pressemeddelelse.</p>
			<p><figure class="plugin right zoomable"><img data-original-image="http://ing.dk/sites/ing/files/omnipower_3_phase_elmaaler.jpg" src="http://ing.dk/sites/ing/files/styles/w1120_media_right/public/omnipower_3_phase_elmaaler.jpg?itok=ryMLq94D" alt=""/><figcaption> Elmåleren Omnipower, som Kamstruip skal installere hos Dong Energy Elnets kunder. </figcaption></figure></p>
			<p>Installering af de nye målere betyder, at Dong Energy's elnetkunder fremover ikke skal aflæse elmåleren en gang om året, men i stedet får målt deres energiforbrug en gang i timen.</p>
			<p>Kamstrup leverer i forvejen elmålere til Nordenergi, hvor 91.000 husstande i det nordjyske forsyningsområde skal være koblet på det intelligente elnet senest i 2015.</p>
			<p>Dong Energy er blandt de aller sidste elnetselskaber i Danmark, som får udskiftet de gammeldags elmålere til fjernaflæste. Defor vil udskiftning af Dong Energys 1 mio. elmålere betyde, at hele Danmark i 2020 vil være forsynet med fjernaflæste el-målere.</p>
			
			<p>Dong Energys kunder får installeret en såkaldt <a href="https://www.kamstrup.com/da-dk/produkter-loesninger/smart-grid/electricity-meters/residential-electricity-meters">OMNIPower</a> elmåler.</p>
			<p>Ifølge producenten byder måleren på en valgfri ZigBee® Smart Energy 1.1-kommunikationskanal til Home Energy Management eller Home Area Networks. Forsyningsselskaber kan sende priser, advarsler og tekstmeddeleler til energidisplays og lignende enheder gennem OMNICON-kommunikationsinfrastrukturen.</p>
			<p>De mange elmålere betales af forbrugerne over elregingen.</p>
		</section></div></body></html>
