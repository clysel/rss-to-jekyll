---
layout:     post
title: 	    "Årets første skybrud er blevet målt ved Vejle"
post_author:	    
post_date:	    Tue, 05 May 2015 19:59:25 +0200
post_site:	    politiken.dk 
post_link:	    http://politiken.dk/indland/ECE2656497/aarets-foerste-skybrud-er-blevet-maalt-ved-vejle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Årets første skybrud herhjemme er i eftermiddag blevet målt på DMI's måler ved 
Vejle. Her faldt 19 millimeter regn mellem klokken 15.30 og klokken 15.50, 
oplyser DMI. 
</p><p>
Vagtchef Henrik Dam, Sydøstjyllands Politi, siger til Ritzau, at de store 
regnmængder i området ikke har givet den helt store polititravlhed. 
</p><p>
»Regnen har ikke forårsaget færdselsuheld, men vi har da fået anmeldelser om 
oversvømmede kældre, kloakdæksler, der er blevet skudt op afvandet, og jord, 
der er skyllet ud over vejene«, siger Henrik Dam. 
</p><p>
Ifølge klimatolog Michael Scharling, DMI, er et skybrud i maj måned tidligt, 
men det er ikke første gang, at der er kommet så store vandmængder på én 
gang i maj. 
</p><p>
Af en statistik, som DMI har lavet, fremgår det, at der i de seneste år har 
været skybrud i maj hvert år. Flest skybrudsdage var der i maj sidste år, 
hvor tallet nåede op på fire, mod tre i 2013. 
</p><p class=" bl-elem">
Hertil kommer så dage med kraftig regn, som ikke lever op til definitionen på 
et skybrud, nemlig at der skal falde mindst 15 millimeter nedbør på 30 
minutter eller derunder. 
</p>	
</div>

</div></body></html>
