---
layout:     post
title: 	    "Fodboldredaktøren: FCK's fanbase vokser - i Hobro, Randers, Farum og Aalborg"
post_author:	    
post_date:	    Mon, 04 May 2015 07:13:56 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2653412/fodboldredaktoeren-fcks-fanbase-vokser---i-hobro-randers-farum-og-aalborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
FC København vil altid være favorit i en pokalfinale – fordi FCK spiller på 
hjemmebane i Parken. Københavnerne har dog kun vundet fem af de ni finaler, 
de har været involveret i siden 1995. Men favoritværdigheden vil ligge meget 
tungt på Ståle Solbakkens mandskab om en halv snes dage, Kr. Himmelfartsdag, 
i opgøret mod FC Vestsjælland, der debuterer som finalist. 
</p><p>
Nok hiver vestsjællænderne mange fans med til hovedstaden til den største kamp 
i Slagelse-klubbens historie. FCK’erne vil imidlertid helt sikkert få den 
største opbakning fra tribunerne og torsdag 14. maj have ekstra mange 
’tilhængere’ ude i landet, i Randers, Farum, Hobro, Aalborg og på den 
københavnske vestegn, i Brøndby. 
</p><p>
For hvis FCK, der efter alt at dømme slutter på andenpladsen i Superligaen, 
vinder pokalen, får Superligaens nummer fire adgang til at forsøge lykken i 
kvalifikationsturneringen til Europa League straks efter sommerpausen. Det 
er ikke mere sådan, at taberen i pokalfinalen kan få en billet til Europa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2653130/fck-holder-esbjerg-nede-i-nedrykningssumpen/">FCK holder Esbjerg nede i 
nedrykningssumpen</a></p><p>
FC Vestsjælland og FCK mødes tre dage før finalen i næste runde i Superligaen, 
hvor Michael Hansens mandskab har løftet sig flot og hentet ti point i de 
seneste fem kampe og forstærket håbet om, at det måske alligevel kan lykkes 
at redde livet i den bedste række. Under den nye træner, der afløste Ove 
Pedersen sidste år, var planen, at vestsjællænderne skulle være mere 
boldbesiddende og kombinere mere. Men det har givet mest bonus, at holdet 
spiller med flere, gode lange bolde, mere direkte og med saft og kraft i 
duellerne. 
</p><p>
Det var helt fortjent, at Osama Akharraz i overtiden kunne sikre 
vestsjællænderne 2-1-sejren i et spændende opgør mod FC Nordsjælland, der 
skuffede ved at gå tidligt i stå og havde stort besvær med at værge sig mod 
vestsjællændernes offensiv i anden halvleg. Hjemmeholdet spillede med stor 
energi, optimisme og gejst og har for tiden i målmand Thomas Mikkelsen og 
eks-AGF’eren Anders Kure i midterforsvaret et par spillere, der rammer 
topformen. 
</p><h3>
FCK piftet ud og hyldet til sidst 
</h3><p>
Det er fint for spændingen i den resterende del af sæsonen, at FC Vestsjælland 
vandt igen. Og det er værd at bemærke, at Slagelse-holdet mangler at møde 
SønderjyskE og Esbjerg i tredje- og næstsidste runde. Esbjerg er i krise nu, 
og cheftræner Niels Frederiksen er under stort pres. Syv kampe (to af dem i 
pokalturneringen) i træk uden en sejr. Det er skidt. Vestjyderne, med Daniel 
Larsson som en giftig frontløber, spillede ellers en stærk første halvleg i 
Parken og havde kontrachancer til at lave en afgørende scoring efter pausen. 
Esbjerg fik lukket godt af for FCK-backen Ludwig Augustinsson og optrådte 
med selvtillid og aggressivitet. 
</p><p>
Men FCK’erne, der blev piftet ud ved pausen, tog sig sammen og sled sig ind i 
kampen med kraftfuldt spil. Nicolai Jørgensens 2-1-sejrsmål kom efter 
fortræffeligt opspil – og scoringen bragte også stor jubel hos 
finalemodstanderne i Slagelse, som nu kun er tre point fra 10. pladsen. 
</p><div class="art-fakta article-box">
<h4 class="">
runde 27</h4>
<div class="fakta-body" data-buildingblock="embedded_factboxlink">
<p><b>Fredag</b></p><p><b>Lørdag</b></p><ul><li class=" bl-elem"><b>17.00</b> Silkeborg-SønderjyskE 2-2</li></ul><p><b>Søndag</b></p><ul><li><b>14.00</b> FC Vestsj.-FC Nordsj. 2-1</li><li><b>17.00</b> FC København-Esbjerg 2-1</li><li class=" bl-elem"><b>19.00</b> OB-Brøndby 0-2</li></ul><p><b>I aften</b></p><ul><li class=" bl-elem"><b>19.00</b> FCM-Randers FC (TV3 Sport 1)</li></ul><p class=" bl-elem"/>
</div>
</div><p>
I bronzestriden understregede Brøndby-holdet igen, at der nu også ligger mange 
point at hente på udebane. 2-0 over OB var tredje sejr på fremmed græs på 
stribe, da gæsterne gjorde det klart for fynboerne, at de næppe kan komme op 
i øverste tabelhalvdel, som mange i OB ellers har troet efter en god periode 
med syv point i tre kampe. </p><h3>
Bronzeduel: Brøndby mod AaB 
</h3><p>
Brøndbys første halvleg var flot, taktisk, spillemæssigt og med en perfekt 
indstilling og et højt pres. Spillet over kanterne, hvor backerne Johan 
Larsson og 1-0-målscorer Riza Durmisi var meget aktive og veloplagte, gjorde 
ondt på OB. Johan Larsson kan sagtens blive til lige så stor gavn og glæde 
for Brøndby, som landsmanden Augustinsson bliver for FCK. Daniel Agger gik 
ud, igen, men Brøndby spillede med stor disciplin og koncentration i 
defensiven i det meste af tiden efter pausen og lod sig ikke ryste for alvor 
af hjemmeholdets massive, offensive satsning. 
</p><p>
Thomas Franks mandskab står godt nu i bronzestriden, hvor AaB for alvor med 
5-0-afklædningen af Hobro meldte sig tilbage. Ålborgenserne, der skal til 
Brøndby på søndag, spillede i perioder lige så fint og dynamisk som i 
mesterskabssæsonen. Tremålsskytten Nicklas Helenius kan blive i AaB i næste 
sæson, eftersom Aston Villa ikke vil have ham tilbage. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2653223/broendby-slog-ob-paa-to-gyldne-minutter/">Brøndby slog OB på to gyldne 
minutter</a></p><p>
Og måske henter AaB Kasper Kusk hjem fra Twente, hvor han ikke trives. Så AaB 
vil nok også i næste sæson spille en rolle øverst i rækken, hvor holdet for 
et år siden havde overhalet FCM, der lignede en mester. 
</p><p class=" bl-elem">
FC Midtjyllands suverænitet og imponerende styrke i denne sæson understreges 
af, at Glen Riddersholms hold, der tager imod Randers FC i aften i Herning i 
27. spillerundes sidste kamp, har 16 point flere end på samme tidspunkt 
sidste år. Og i det midtjyske vil mange huske, og sikkert helst glemme, at 
FCM kun erobrede ti point i de sidste syv runder i foråret 2014. Derfor 
endte det med, at AaB vandt guld, FCK sølv og FCM kun bronze. Hvis FCM får 
ti point i de sidste syv kampe nu, er det nok til at holde fast i 
førstepladsen. 
</p>	
</div>

</div></body></html>
