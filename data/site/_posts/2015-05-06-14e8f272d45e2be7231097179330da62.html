---
layout:     post
title: 	    "De kalder det fastfood: I Syrien spiser de katte for at overleve"
post_author:	    
post_date:	    Wed, 06 May 2015 12:58:17 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2656859/de-kalder-det-fastfood-i-syrien-spiser-de-katte-for-at-overleve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
En ny rapport tegner et billede af rædsler og umenneskelige lidelser under 
borgerkrigen i Syrien, som den udspiller sig i landets største by, Aleppo: 
Et helvede på jord, siger en beboer. Børnelig med hovederne sprængt af. 
Bombeofre med tarme hængende ud af maven. Og en befolkning, der må spise 
katte for at overleve. 
</p><p>
I Aleppo har flere end 3.000 civile beboere mistet livet gennem det sidste år 
som følge af angreb med ulovlige tøndebomber fra præsident Bashar al-Assads 
regime. Alene gennem den sidste måned er der af aktivister registreret 
mindst 85 af disse angreb med 110 civile dødsofre i en by, der siden 
borgerkrigens begyndelse for fire år siden har været et blodigt centrum for 
kampen mellem regeringshæren og oprørsgrupperne. 
</p><h3>
De flytter under jorden uden lys og uden frisk luft 
</h3><p>
Øjenvidner beskriver i Amnesty Internationals nye rapport 'Død overalt: 
Krigsforbrydelser og brud på menneskerettigheder i Aleppo', hvordan 
tøndebomberne rammer skoler, hospitaler, moskéer og markeder fyldt med 
mennesker. Folk er tvunget til at opholde sig i kældre og tør ikke gå 
udenfor. Der er hverken lys eller frisk luft, og over bygningerne er der 
konstant helikoptere eller kampfly. Skoler og felthospitaler er flyttet 
under jorden i mørke beskyttelsesrum for at søge ly for bombardementerne. 
</p><p>
En tøndebombe er en metalbeholder - typisk en olietønde eller en større tank - 
der er fyldt med et eksplosivt stof, benzin og metalstykker. Den bliver 
smidt ned fra en helikopter og anretter stor ødelæggelse, hvor den slår ned 
og eksploderer. Det er et våben, der er ulovligt at anvende, da det er 
upræcist og rammer civile. Præsident Assad har i et interview for nylig 
afvist, at hans militær bruger tøndebomber. 
</p><p>
»Vi har bomber, missiler og kugler. Der er ingen tøndebomber. Vi har ikke 
disse tønder«, sagde Bashar al-Assad til britiske BBC, der var på besøg i 
hans palads i hovedstaden Damaskus. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/borgerkrigenisyrien/ECE2541160/200000-doede-10-millioner-paa-flugt-og-en-praesident-der-fejer-al-kritik-af-bordet/">Præsident Assad fejer al kritik 
af bordet</a></p><p>
Men ifølge Amnesty International og en række grupper af aktivister er 
sandheden altså den stik modsatte. 
</p><p>
»Livet for de civile i Aleppo bliver mere og mere ubærligt. Det skyldes 
regeringsstyrkernes udbredte overgreb i form af ondsindede og ubønhørlige 
luftangreb mod civile områder. Disse forkastelige og fortsatte angreb mod 
beboelseskvarterer er udtryk for en politik, der bevidst og systematisk går 
efter civile. Angrebene er krigsbrydelser og forbrydelser mod 
menneskeheden«, siger Philip Luther, direktør for Amnesty Internationals 
program i Mellemøsten og Nordafrika, i en skriftlig kommentar til rapporten. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Mideast_Syria_Alepp_934082y.jpg" alt="" border="0"/><span class="caption"><span class="f-img-caption">Ambulance. 
</span>Indbyggere i Aleppo fortæller i Amnestys rapport, at de aldrig ved, hvornår næste angreb kommer. De lever i konstant frygt for at dø. (arkivfoto) Foto: AP</span></span></p><p>
Han tilføjer, at regeringen i Syrien i stedet for målrettet at angribe 
oprørsgrupper ser ud til at have besluttet sig for en »kollektiv 
afstraffelse« af hele byens befolkning. Rapporten bygger blandt andet på 
interview med overlevende fra otte angreb mod tøndebomber. De beskriver i 
detaljer det forfærdende syn i Aleppos gader, efter at de ødelæggende bomber 
slår ned. 
</p><p>
»Jeg så børn uden hoveder. Kropsdele overalt. Jeg forestiller mig, at helvede 
ser sådan ud«, siger en lokal fabriksarbejder, der beskriver, hvad 
vedkommende så umiddelbart efter et angreb med tøndebomber på al-Fardous 
kvarteret sidste år. 
</p><h3>
Borgerne i Aleppo føler, at omverdenen har opgivet dem 
</h3><p>
Siden borgerkrigens begyndelse i marts 2011 er flere end fire millioner syrere 
flygtet ud af landet. Derudover har syv millioner set sig tvunget til at 
søge væk fra deres hjem på grund af angreb. Nogle flytter til helt andre 
dele af landet. Andre rykker sig blot få kilometer væk fra kampzonerne og 
flytter ind i forladte bygninger eller ruiner. 
</p><p>
Masseflugten betyder, at der i de mest krigshærgede områder som for eksempel 
Aleppo er ganske lidt lægeligt personale til at hjælpe ofrene. Én af de 
tilbageværende - en kirurg - siger, at han aldrig før har set så voldsomme 
skader som dem, tøndebomberne anretter. 
</p><p>
»Tøndebomben er det mest grufulde og skadelige våben. Vi har at gøre med en 
flerfold af skader. Så mange amputationer, tarme der hænger ud af kroppen. 
Det er for rædsomt«, siger lægen i rapporten. 
</p><p><b class="ext-link">LÆS FORTÆLLING</b><a class="embeddedlink" href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Fire år. 220.000 dræbte. 
En million sårede. 11 millioner på flugt. Hvorfor?</a></p><p>
Som eksempel på, hvordan regeringshæren målrettet går efter civile, nævner 
Amnesty International et angreb på et marked tæt pakket med mennesker i 
Sukkari kvarteret i juni sidste år. 150 personer stod i kø for at modtage 
kurve med mad fra en humanitær gruppe, da bomben slog ned. Manden, der 
solgte is, blev dræbt. Ham, der solgte sandwich, blev også slået ihjel. Og i 
legetøjsforretningen mistede ekspedienten livet, siger et øjenvidne. Gaderne 
var fyldt med blod, og de mennesker, som blev slået ihjel, er ikke dem, som 
aktivt kæmper i borgerkrigen, fortæller et andet vidne. 
</p><p>
Aleppo havde inden krigen fem millioner indbyggere. Der er ikke tal på, hvor 
mange der er flygtet, men de resterende føler sig ifølge rapporten forladt 
og opgivet af det internationale samfund, som trods gentagne fordømmelser af 
angrebene på civile i Syrien ikke har formået at beskytte befolkningen. 
Mindst 220.000 er dræbt, en million er såret. 
</p><p>
Ifølge Philip Luther fra Amnesty så opfatter regimet i Syrien den manglende 
internationale indgriben som et indirekte tegn på, at de blot kan fortsætte 
med at holde den civile befolkning i Aleppo som gidsler uden frygt for 
repressalier. 
</p><h3>
Oprørsgruppernes våben rammer også komplet tilfældigt 
</h3><p>
Derfor er det nødvendigt at rejse en sag om Syrien ved Den Internationale 
Krigsforbryderdomstol for at sende et nyt signal om, at de ansvarlige vil 
blive straffet, mener Amnesty, der tror, at en sådan sag kan være med til at 
bremse »spiralen af overgreb«. 
</p><p>
Rapporten dokumenterer også tre angreb på Aleppo med missiler. Blandt andet et 
angreb på en skole, hvor børn udstillede kunst. Dele af børn lå spredt, og 
der var blod overalt. Kroppene var flået i trævler, beretter et øjenvidne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Mideast_Syria_934087y.jpg" alt="" border="0"/><span class="caption"><span class="f-img-caption">Ødelæggelse. 
</span>Vidner tegner et gruopvækkende billede af, hvordan borgerkrigen ser ud i Aleppo. (arkivfoto) Foto: AP</span></span></p><p>
Men det er ikke kun regeringsstyrkerne, der begår overgreb og forbrydelser mod 
de civile i Aleppo. Det gør oprørsgrupperne også. 
</p><p>
De bruger upræcise våben som mortergranater og hjemmebyggede raketter og har 
600 civile dødsfald på samvittigheden alene i 2014. Indbyggere fortæller, at 
angrebene fra oprørerne rammer komplet tilfældigt. Du kan aldrig vide dig 
sikker. Du kan blive ramt nårsomhelst, siger en beboer. 
</p><p>
Dertil kommer, at både regeringsstyrkerne og oprørerne begår omfattende tortur 
mod deres fjender. Fængslede aktivister beretter om, hvordan de er blevet 
tæsket og har fået elektrisk stød i byens største fængsel. 
</p><h3>
De spiser katte og kaniner for at overleve 
</h3><p>
Amnesty International opfordrer parterne i borgerkrigen i Syrien til at stoppe 
alle bevidste angreb på civile, på bygninger, hvor civile kommer, og på veje 
og anden infrastruktur, hvor der opholder sig civile. Samtidig skal det være 
slut med angreb med eksploderende våben som for eksempel tøndebomber eller 
mortergranater i beboede områder. Amnesty kræver også et stop for tortur, 
bortførelser, tilfældige fængslinger, gidseltagning og anden mishandling, 
som både regeringsstyrker og oprørsgrupper står bag. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/borgerkrigenisyrien/ECE2532538/flertal-strammer-asyllov-mens-antallet-af-flygtninge-fra-syrien-styrtdykker/">Flertal strammer asyllov, mens 
antallet af flygtninge fra Syrien styrtdykker</a></p><p>
Samtidig med at beboerne i Aleppo lever i konstant frygt for, hvornår det 
næste angreb kommer, kæmper de en daglig kamp for at skaffe mad, drikke, 
medicin og elektricitet. Amnesty opfordrer til, at humanitære organisationer 
sikres beskyttet og uhindret adgang til at hjælpe de nødstedte. 
</p><p class=" bl-elem">
På grund af knaphed er fødevarer ekstremt dyre i de områder, som 
oprørsstyrkerne kontrollerer. Det betyder, at folk af nød er begyndt at 
dyrke grøntsager og opdrætte kaniner og katte med henblik på at spise dem. 
Disse dyr er blevet »Aleppos fastfood«, siger en lokal beboer i følge 
rapporten fra Amnesty. 
</p>	
</div>

</div></body></html>
