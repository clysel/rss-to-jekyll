---
layout:     post
title: 	    "Domstolsstyrelsen vælger samme leverandør til efterfølger til kriseramt it-system"
post_author:	    Jesper Stein Sandal
post_date:	    Fri, 27 Feb 2015 09:15:41 +0000
post_site:	    www.version2.dk 
post_link:	    http://www.version2.dk/artikel/domstolsstyrelsen-vaelger-samme-leverandoer-til-efterfoelger-til-kriseramt-it-system-86717?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Domstolsstyrelsen stod i 2013 med et it-system, som var tæt på at blive skrottet efter flere forsinkelser og budgetoverskridelser. Alligevel fik projektet lov til at fortsætte, og nu har styrelsen valgt leverandøren til udbygningen af platformen med et sagsbehandlingssystem til civile sager.</p>

<p>Det bliver Globeteam, som også stod bag den problematiske platform Juridiske Fagsystemer, JFS. Det oplyser Domstolsstyrelsen ifølge <a href="http://www.domstol.dk/om/Nyheder/oevrigenyheder/Pages/Globeteamskaldigitaliseredencivileretsproces.aspx">en pressemeddelelse</a>.</p>





<p>JFS  blev tre år forsinket og overskred budgettet med 38 millioner kroner, så det løb op i en samlet pris på 106 millioner kroner.</p>

<p>Ifølge Domstolsstyrelsen var Globeteams det mest fordelagtige af de to tilbud, som styrelsen havde modtaget efter først at fået 12 tilkendegivelser fra leverandører og prækvalificeret de fem af dem. Ud over Globeteam havde J. H. Schultz Information indgivet tilbud på systemet.</p>

<p>Det system, som nu skal udvikles, skal bygge på samme platform som JFS og omfatter sagsbehandlingssystem til civile sager samt en selvbetjeningsportal, så borgerne kan få adgang til civile sager.</p>
  </section></div></body></html>
