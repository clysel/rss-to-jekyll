---
layout:     post
title: 	    "Det er dyrt at blive revisor"
post_author:	    
post_date:	    Thu, 19 Mar 2015 09:50:55 +0100
post_site:	    politiken.dk 
post_link:	    http://politiken.dk/indland/uddannelse/ECE2593879/det-er-dyrt-at-blive-revisor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Revisoruddannelsen </b></h4>
<h5>
<b>Fakta </b></h5>
<div class="fakta-body" data-buildingblock="embedded_factboxlink">
<p>
Kandidatuddannelsen i revision (cand.merc.aud.) kan læses på CBS, SDU, Aarhus 
Uni. og Aalborg Uni., enten som 2-årigt fuldtidsstude eller selvbetalt 
deltidsstudie på op til 5 år.
</p><p>
For at komme ind skal man først have en bacheloruddannelse. Det kan være en 
erhvervsøkonomisk bacheloruddannelse (HA) eller HD i finansiering eller 
i regnskab og økonomistyring. 
</p><p>
Mange starter som revisorelever i en virksomhed, som betaler for 
HD-uddannelsen.
</p><p class=" bl-elem">
For at blive statsautoriseret revisor skal man efter sin kandidateksamen 2-4 
år i praktik i en revisionsvirksomhed, og herefter kan man tage eksamen 
til statsautoriseret revisor.
</p>
</div>
</div><p>
Foreløbig er de studerende i auditorierne på kandidatuddannelsen i revision på 
landets universiteter i gang med at tage en af de gratis uddannelser, som 
tilbydes i Danmark. Men til sommer vil omkring halvdelen af dem formentlig 
selv begynde at betale mere end 100.000 kroner for at få deres kandidatgrad. 
</p><p>
Fra optaget til sommer udbyder tre af landets fire kandidatuddannelser i 
revision – på CBS, SDU og Aarhus Universitet – nemlig uddannelsen som en 
deltidsuddannelse med brugerbetaling, og priserne for en kandidatgrad kommer 
til at ligge fra 102.000 kroner til 120.000 kroner. 
</p><p>
Det er konsekvensen af, at den såkaldte fremdriftsreform fremover gør det 
umuligt for de studerende at gennemføre deres uddannelse sideløbende med 
arbejde i et revisionsfirma, sådan som mere end halvdelen af de kommende 
cand.merc.aud’er gør i dag. 
</p><h3>
Anvendelige fra første dag 
</h3><p>
Reformen tvinger studerende til at komme hurtigere gennem deres studier, og 
med et sideløbende arbejde i revisionsbranchen er det ikke muligt at leve op 
til reformens krav – og dermed betaler staten ikke længere for uddannelsen. 
</p><p>
Derfor har uddannelser og revisionsbranche måttet finde på nye løsninger, 
fortæller sekretariatschef på CBS, Wilbert van der Meer. 
</p><p>
»Vi ville gerne finde en løsning for den store gruppe, der har haft 
fuldtidsarbejde ved siden af uddannelsen, og som har været 3-5 år om at 
gennemføre kandidatuddannelsen. Vi ville helst finde en løsning, så 
uddannelsen stadig var gratis, men det giver reglerne ikke mulighed for«, 
siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2433529/dansk-erhverv-flere-ting-i-fremdriftsreformen-boer-aendres/">Dansk Erhverv: Flere ting i 
fremdriftsreformen bør ændres</a></p><p>
Det vil stadig være muligt at tage uddannelsen på fuld tid uden 
revisionsarbejde ved siden af studiet, gennemføre den på to år og få den 
gratis. Men i de seneste mange år har revisoruddannelser og branchen været 
vant til at uddanne revisorer i tæt samarbejde og sideløbende med arbejde. 
</p><p>
»På den måde kan revisionsfirmaerne selv præge de studerende, og når de er 
færdige med deres uddannelse, er de anvendelige på arbejdsmarkedet fra 
første dag«, siger Wilbert van der Meer. 
</p><p>
De revisorstuderendes tætte tilknytning til arbejdsmarkedet afspejler sig i 
deres ledighedstal: I 2011 var ledigheden for nyuddannede 
revisionskandidater på 2 procent, mens den for de øvrige erhvervsøkonomiske 
kandidater var på 20,1 procent, og på andre akademiske områder er den endnu 
højere 
</p><h3>
Ingen økonomisk gevinst 
</h3><p>
Da Folketinget vedtog fremdriftsreformen, var det for at få de studerende til 
at gennemføre deres studier hurtigere. Det giver færre år, hvor staten skal 
udbetale SU, og flere år hvor de er færdiguddannede på arbejdsmarkedet og 
bidrager til statens økonomi med skat. 
</p><p>
Men når det gælder uddannelsen til revisor, er der ingen økonomiske fordele i 
at skrue uddannelsestempoet op, siger Foreningen Danske Revisorer (FSR). 
</p><p>
De studerende på revisoruddannelsen, som samtidig arbejder i et 
revisionsfirma, får nemlig løn og modtager derfor ikke SU under uddannelsen. 
</p><p>
»Man modtager ikke SU, men betaler faktisk skat igennem uddannelsen, så det er 
ikke en ekstra udgift for staten. Tværtimod. Det virker som en økonomisk 
boomerang, det man har kastet af sted med fremdriftsreformen«, siger 
erhvervspolitisk direktør i FSR Tom Vile Jensen. 
</p><h3>
Omsættes i praksis 
</h3><p>
For øjeblikket overvejer landets revisionsfirmaer, om de fremover skal betale 
uddannelsespengene for de revisorstuderende, og i hvor stort omfang det kan 
lade sig gøre. 
</p><p>
»I forvejen betaler virksomhederne typisk for en HD-uddannelse. Den koster 
omkring 100.000 kroner. Når man så lægger udgiften til en cand.merc.aud. 
oven i, er det en stor udgift. Vi er ved at være derhenne, hvor vores 
virksomheder faktisk betaler for hele uddannelsen af revisorer«, siger han. 
</p><p><i class=" bl-elem">Inden for de fleste andre områder fungerer det sådan, at man først tager 
sin uddannelse og derefter får erhvervserfaring. Hvorfor skulle det ikke 
også kunne fungere for revisorer?</i></p><p class=" bl-elem">
»For os er det vigtigt, at kandidaterne har praktisk erfaring og ved, hvordan 
man håndterer en kunde. Det kræver gerne en række års erfaring. I 
vekselvirkningen mellem arbejde og uddannelse lærer de at bruge det, de 
lærer på studiet. Det er væsentligt, at de kan lave regnskabsanalyser, 
gennemskue, hvor i revisionsprocessen man finder de ømme punkter i 
virksomheder, og det kræver erfaring inden for skatteområdet at omsætte 
skattemæssige forhold, som kan én ting i teorien, men noget andet i 
praksis.«, siger Tom Vile Jensen. 
</p>	
</div>
</div></body></html>
