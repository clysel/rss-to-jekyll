---
layout:     post
title: 	    "Sportsdøgnet: Mexico må opgive at arrangere VM-stævne"
post_author:	    
post_date:	    Wed, 18 Feb 2015 23:21:35 +0100
post_site:	    politiken.dk 
post_link:	    http://politiken.dk/sport/ECE2551470/sportsdoegnet-mexico-maa-opgive-at-arrangere-vm-staevne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Efter transfervinduets lukning må det stadig skrives 
kontrakter med spillere, der står uden klub. Det har West Ham udnyttet til 
at sikre sig den 33-årige brasilianer Nene, der det seneste år har spillet i 
Al-Gharafa i Qatar, men tidligere har scoret mål for bl.a. Paris SG, 
Espanyol, Monaco, Celta og Mallorca. 
</p><p><b>Svømning: </b>Guadalajara har måtte trække sig som arrangør af 
verdensmesterskaberne i 2017. Budgetterne for stævnet i Guadalajara har 
længe været under pres, og i dag meddelte det statslige sportsinstitut i 
Mexico til Fina, Det Internationale Svømmeforbund, at de faldende oliepriser 
har medvirket til, at økonomien ikke længere hænger sammen. Dette års VM 
skal afvikles i russiske Kazan. 
</p><p><b>Håndbold:</b> Nikolaj Marcussen har fået sig en ny klub, efter det i 
dag blev offentliggjort, at han forlader Skjern efter denne sæson. Den 211 
cm lange venstre back har underskrevet en kontrakt for de kommende to år med 
Bjerringbro-Silkeborg. 
</p><p><b>Tennis: </b>Caroline Wozniacki spiller i øjeblikket sin kamp i tredje runde 
af WTA-turneringen i Dubai, hvor der er røget en del seedede spillere i dag. 
Flavia Pennetta (verdens nummer 14) slog Angelique Kerber (nr. 12), Lucie 
Safarova (nr. 15) slog Venus Williams (nr. 11), Garbine Muguruza (nr. 24) 
slog Agnieszka Radwanska (nr. 8) og Karolina Pliskova (nr. 18) slog Ana 
Ivanovic (nr. 6) og Carla Suarez Navarro (nr. 13) slog andenseedede Petra 
Kvitova (nr. 3). Topseedede Simona Halep (nr. 4) vandt derimod sikkert 6-4, 
6-3 over Tsvetana Pironkova (nr. 57). 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Danmark_-_Tyrkiet_1_914506w.jpg" alt="" border="0"/><span class="caption"><span class="f-img-caption">KOLLEGER. 
</span>Kasper Schmeichel og Daniel Agger plejer at være selvskrevne til landsholdstruppen, men en lønstrid kan måske ændre på tingene.</span></span></p><p><b>Fodbold:</b> DBU vil finde alternative spillere for alle, der ikke 
accepterer lønnedgang inden 2. marts. Ingen undtagelser. »Skulle der mangle 
spillere, så udtager vi nogle andre«, sagde Dansk Boldspil-Unions 
administrerende direktør Claus Bretton-Meyer på et pressemøde onsdag. 
Spørgsmål: Hvis Christian Eriksen, Daniel Agger og Kasper Schmeichel ikke 
skriver under, så skal landsholdet vel spille med andre mod Serbien? »Det er 
en situation, vi kan ende i«. 
</p><p><b>Håndbold:</b> Onsdag skrev den norske landsholdsspiller Kristian 
Kjelling under på en treårig kontrakt med Drammen HK i den bedste norske 
håndboldliga, Eliteserien. Den 34-årige håndboldspiller slår dog fast, at 
han ikke er vendt hjem for at skrue tempoet ned, og at han stadig har store 
ambitioner. 
</p><p><b class="ext-link">KONFLIKT:</b><a class="embeddedlink" href="http://politiken.dk/sport/fodbold/ECE2552085/dbu-direktoer-er-klar-til-at-ofre-eriksen-og-agger/">DBU-direktør er klar til at ofre 
Eriksen og Agger</a></p><p><b>Fodbold:</b> Hobro IK har præsenteret det bedste regnskab i klubbens snart 
102 år lange historie. Fodboldafdelingen i Hobro IK kom ud af 2014 med et 
nettooverskud på næsten 2,1 millioner kroner efter et år, hvor omsætningen 
blev øget med hele 157 procent. 
</p><p><b>Ishockey: </b>New York Islanders med Frans Nielsen i oplæggerens rolle to 
gange vandt 4-1 over Carolina Hurricanes, og holdet er på andenpladsen efter 
Montreal i Eastern Conference. Der resterer endnu 24 kampe inden slutspillet 
i den nordamerikansek ishockeyliga, NHL, begynder i april. 
</p><p><b>Motorsport: </b>Formel 1-feltet tager torsdag hul på præsæsonens anden 
test. De fire dages testkørsler foregår på Circuit de Catalunya ved 
Barcelona, og Williams-teamet udmærker sig ved at have en kvinde bag rattet 
på testens første dag. Det er den 32-årige brite Susie Wolff, der kører 
Williams-holdets FW37, og hun vil i det hele taget får en større testrolle 
denne sæson med tid i bilen ved grandprixernes fredagstræninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/formel1/ECE2535238/formel-1-har-mistet-grebet-om-publikum/">Formel 1 har mistet grebet om 
publikum</a></p><p><b>Håndbold:</b> Landsholdsspilleren Nikolaj Markussen forlader Skjern, 
når hans etårige kontrakt udløber efter denne sæson. 26-årige Nikolaj 
Markussen har tidligere spillet i Nordsjælland Håndbold og i den spanske 
topklub BM Atlético Madrid. Han er noteret for 48 A-landskampe og har blandt 
andet vundet EM-guld i 2012 og VM-sølv i 2013. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/haandboldvmmaend/ECE2508383/den-hoejeste-bliver-den-lille-i-kamp-om-den-sidste-vm-plads/">Den højeste bliver den lille i 
kamp om den sidste VM-plads</a></p><p><b>Skiskydning:</b> 18-årige Anders Emil Schiellerup sikrede Danmark en 
sjælden medalje, da han vandt sølv ved VM i skiskydning for juniorer på 
banen nær Hvideruslands hovedstad Minsk.Den unge dansker ramte samtlige 20 
skiver, og var samtidig hurtig på skiene. Schiellerup var 4,7 sekunder 
langsommere end russeren Kirill Streltsov på den 12,5 kilometer lange 
rundstrækning, og han var 11 sekunder hurtigere end endnu en russer, Igor 
Sheltko, som tog bronzen. 
</p><p><b>Tennis: </b>Venus Williams kommer ikke til at forsvare sin titel i 
WTA-turneringen Dubai Duty Free Championships. Den amerikanske veteran tabte 
sin kamp i 3. runde til Lucie Safarova, der vandt sikkert i to sæt, 6-4, 
6-2. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/tennis/ECE2550250/wozniacki-vinder-en-sejtraekker-i-tredje-forsoeg/">Wozniacki vinder en sejtrækker 
i tredje forsøg</a></p>	
</div>
</div></body></html>
