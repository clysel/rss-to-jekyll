---
layout:     post
title: 	    "Høje boligpriser i København? Så skulle du bare se New York, Stockholm og Oslo"
post_author:	    
post_date:	    Wed, 11 Mar 2015 08:44:57 +0100
post_site:	    politiken.dk 
post_link:	    http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan godt være, at priserne for ejerlejligheder i København igen stiger 
kraftigt. Især hvis sammenligningen er Guldborgsund, Thisted eller andre 
kommuner i den danske provins. Mindre imposant ser det imidlertid ud, hvis 
man hæver blikket ud over Danmark. 
</p><p>
»København er blandt de billige hovedstæder, når det gælder ejerlejligheder«, 
siger boligøkonom Joachim Borg Kristensen fra Nykredit. 
</p><p>
Ikke engang i sammenligning med hovedstæderne i de nordiske nabolande kan 
priserne i København følge med, når det gælder prisen for en ejerlejlighed. 
</p><p class="art-ext article-box">

</p><p>Den gennemsnitlige kvadratmeterpris i det centrale København er 34.000 
kroner. Til sammenligning ligger prisen i Helsinki, Oslo og Stockholm på 
henholdsvis 44.000, 47.000 og 62.000 kroner, viser en ny analyse fra 
finanskoncernen Nykredit baseret på tal fra den internationale 
statistikdatabase Numbeo. 
</p><p>
Med andre ord er prisen for en ejerlejlighed i det centrale København næsten 
kun det halve af en tilsvarende i det centrale Stockholm. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i København 
rekord, men ny boble er ikke på vej</a></p><p>
De relativt lave priser i København går igen i en analyse fra Nationalbanken, 
der har sammenlignet den gennemsnitlige kvadratmeterpris for ejerlejligheder 
i København med priserne i en stribe europæiske hovedstæder. 
</p><p>
Generelt er boligpriserne steget betydeligt i store dele af Europa siden 
1990’erne – ikke mindst i storbyerne. Navnlig Skandinavien og Holland har 
haft en tendens til større stigninger i hovedstæderne end på landsplan. Men 
forskellene imellem landene er altså »betydelige«, konkluderer 
Nationalbanken. 
</p><div class="art-fakta article-box">
<h4 class="">
Serie</h4>
<h5>
Det delte land - og den skæve verden</h5>
<div class="fakta-body" data-buildingblock="embedded_factboxlink">
<p>
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p><p class=" bl-elem">
I dag udvider vi perspektivet og aflægger besøg i fem af verdens storbyer.
</p>
</div>
</div><p>Med udgangspunkt i tal fra 2012 konkluderer banken, at København er 
næstbilligst, hvis man sammenligner med Paris, Oslo, Stockholm, Amsterdam, 
Helsinki og Berlin. Kun den tyske hovedstad er billigere. Det samme gør sig 
gældende, hvis man korrigerer for den årlige disponible indkomst i de 
respektive byer. 
</p><h3>
Stukket af fra København 
</h3><p>
Sådan har det imidlertid ikke altid været. Hvor prisniveauet i midten af 
1990’erne var omtrent det samme i København, Oslo, Stockholm og Helsinki, er 
priserne i de tre sidstnævnte byer over tid stukket af fra København, 
fremgår det af analysen fra Nationalbanken. 
</p><p>
Men hvorfor? Der skal svares med forsigtighed, når emnet er boligpriser, fordi 
de er offer for et utal af faktorer. Politisk styring af boligmassens 
sammensætning, indkomstniveau, befolkningstæthed og meget andet. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har en mærkelig situation, hvor vi taler meget om, at det går så godt i 
København. Men det er, fordi vi sammenligner med resten af Danmark, hvor det 
går meget dårligt
</p>
<p class="sender">
Hans Thor Andersen, Aalborg Universitet 
</p>
</blockquote>
</div><p/><p>
Ikke mindst en bedre samfundsøkonomi i vores nabolande er dog en god 
hovedforklaring, siger forskningschef Hans Thor Andersen fra Statens 
Byggeforskningsinstitut på Aalborg Universitet. 
</p><p>
»Vi har en mærkelig situation, hvor vi taler meget om, at det går så godt i 
København. Men det er, fordi vi sammenligner med resten af Danmark, hvor det 
går meget dårligt«, siger han. 
</p><p>
Ikke blot har Norge og Sverige indtil videre undgået en ødelæggende 
boligboble. De to lande har også haft betydelig større realøkonomisk 
fremgang det seneste årti. 
</p><p>
»I det lys fremstår København lidt taberagtig«, siger Hans Thor Andersen. 
</p><p>
Hos Nykredit fremhæver boligøkonom Joachim Borg Kristensen, at norske og 
svenske låntagere også kan låne markant flere penge til et boligkøb. I grove 
tal kan borgere i Danmark typisk låne et beløb svarende til tre gange 
årsindkomsten. I Sverige og Norge er det over fem gange indkomsten. 
</p><p><b>Nemmere at udvide boligmassen </b></p><p>
Imidlertid er langtfra det hele økonomi. Især i takt med en stigende 
befolkningstilvækst spiller også naturen en afgørende rolle. 
</p><p>
»København oplever i lighed med Stockholm, Oslo, London og andre storbyer en 
markant befolkningstilvækst, som er med til at presse boligpriserne op. 
Alligevel er der ikke grundlag for, at de københavnske priser skal matche 
prisniveauet i de andre storbyer«, siger Joachim Borg Kristensen fra 
Nykredit. 
</p><p>
I Stockholm og Oslo er mulighederne for at opføre nye boliger nemlig begrænset 
i forhold til København, hvor kommunen de seneste år blandt andet har opført 
mange nye boliger i blandt andet Ørestad, Sydhavnen og Amager Strandpark, 
som kan påvirke markedet i hele byen. 
</p><p>
I den svenske hovedstad sætter skærgården imidlertid i høj grad en grænse for 
nybyggeriet, mens det samme gør sig gældende for fjorden i Oslo, hvor stejle 
klipper også gør det dyrt at bygge nyt. 
</p><p>
»I den danske hovedstad er det også mere enkelt at omdanne tidligere erhvervs- 
og havnearealer til boligområder, som vi blandt andet ser i Nordhavnen«, 
siger Joachim Borg Kristensen. 
</p><h3>
Metropoler i en liga for sig 
</h3><p>
Tager man videre ud til nogle af verdens største byer, vokser forskellen ned 
til de 34.000 kroner per kvadratmeter i København. 
</p><p>
Et utal af skyskrabere er med til at gøre Hongkong til en af verdens 
tættestbefolkede områder. Og det kan aflæses i boligpriserne. I den 
kinesiske millionby koster 1 kvadratmeter næsten 130.000 kroner. En del 
billigere slipper man i hovedstaden Beijing. Her er prisen ’kun’ 65.000 
kroner, viser Nykredits analyse på baggrund af tallene fra Numbeo. 
</p><p>
I Storbritannien er det ikke for sjov, når briter uden store indkomster 
bemærker, at de skal bo i noget nær et kosteskab, hvis de vil have sig en 
lejlighed i det centrale London. Her koster en ejerlejlighed i snit 100.000 
kroner per kvadratmeter. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/bolig/ECE2581426/manhattan-luksuslejligheder-skyder-op-som-tomme-glassoejler/">Manhattan: Luksuslejligheder skyder 
op som tomme glassøjler</a></p><p>
I The Big Apple på den anden side af Atlanten slipper man en anelse billigere 
end i den britiske hovedstad. En lejlighed i centrum af New York koster 
71.000 kroner per kvardratmeter. Næsten det samme som prisen for at eje en 
lejlighed tæt på Eiffeltårnet i Byernes By, Paris. De verdenskendte storbyer 
er ganske enkelt i en klasse for sig. 
</p><p>
»En international by med favorabel beskatning har større chance for at 
tiltrække en rig oliesheik, der køber ikke en, men måske flere lejligheder. 
Også selv om han sjældent er i huset, der kun bebos af de fem ansatte, som 
går rundt og støver af«, siger Morten Skak fra Syddansk Universitet. 
</p><p>
Hvis det er for dyrt i Hongkong, London eller New York, så kan man altså ty 
til det noget billigere København. Og skal det være endnu billigere, er 
Berlin eller Madrid et alternativ. I den tyske og spanske hovedstad er 
kvadratmeterprisen henholdsvis 26.000 og 27.000 kroner. 
</p><p><b class="ext-link">LÆS MERE</b><a class="embeddedlink">Hongkong: 20 millioner kroner. Bare 
på beløbet, tak! </a></p><p>
For en endnu lavere pris kan man slå sig ned i den argentinske hovedstad, 
Buenos Aires, hvor det koster knap 24.000 for hver kvadratmeter. Uden for 
eurozonen kan lejlighederne dog fremstå dyrere, når man måler i kroner, 
fordi euroen og dermed kronen for tiden står svagt. 
</p><p class=" bl-elem">
I øvrigt er priserne i København stadig i den billige ende, hvis man tager 
højde for den gennemsnitlige årsindkomst i de respektive byer, viser tallene 
fra Numbeo. 
</p>	
</div>
</div></body></html>
