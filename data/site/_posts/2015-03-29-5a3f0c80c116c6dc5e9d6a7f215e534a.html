---
layout:     post
title: 	    "Videnskabsredaktør: Tænk, hvis der ikke fandtes plastik"
post_author:	    
post_date:	    Sun, 29 Mar 2015 19:59:29 +0200
post_site:	    politiken.dk 
post_link:	    http://politiken.dk/viden/ECE2607822/videnskabsredaktoer-taenk-hvis-der-ikke-fandtes-plastik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jeg har svært ved at glemme den svømmetur. Jeg var på badeferie i Spanien og 
var på vej ind til kysten efter en lang svømmetur i det azurblå middelhav. 
De sidste meter afslutter jeg med et langt dyk, og da jeg bryder 
vandoverfladen igen, er jeg lykkelig. 
</p><p>
Lige indtil jeg mærker, at der er noget, der klæber sig til min ryg mellem 
mine skulderblade. Det lykkes mig at daske den ubudne gæst væk fra min ryg. 
Da jeg vender mig om, ligger der et brugt hygiejnebind og smiler til mig. 
Jeg skynder mig op af vandet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2606028/den-nye-jacques-cousteau-vil-rydde-op-i-verdenshavene/">Den nye Jacques Cousteau vil 
rydde op i verdenshavene</a></p><p>
Pludselig falmer stranden og omgivelsernes skønhed. Mine øjne har kun øje for 
affald. Og det er over det hele. Udtjente solcremer, plastikposer, sugerør, 
en gammel plastikspand, sodavandsdåser og et fiskenet i nylon. Mine 
rejsekammerater synes selvfølgelig, at det var skægt, at jeg var udstyret 
med et hygiejnebind på ryggen. Heldigvis affødte det også en diskussion om 
havets tilstand, og vi prøvede at forestille os et scenario, hvor plastik 
ikke fandtes. 
</p><h3>
Farvel kontaktlinser 
</h3><p>
Det får jeg også lyst til i dag, hvor man ved, at plastikforureningen i 
verdenshavene er større end nogensinde og samles på steder, hvor der er 
meget få øjenvidner. Så prøv at lukke øjnene, og forestil dig en verden uden 
plastik. Pludselig vil mange af dine venner bære tunge briller, fordi 
kontaktlinserne er forsvundet. 
</p><div class="art-quote article-box">
<p class="quote"/>
<blockquote>
<p class="quote-txt">
Plastikken er sandsynligvis ved at blive en del af vores geologiske arkiver og 
dermed vores historie
</p>
</blockquote>
</div><p/><p>
Man vil kunne lugte sig frem til kødet, osten og fisken i supermarkedet, fordi 
varerne pludselig mangler den lette og lufttætte emballage. Verdens 
stærkeste brand, Lego, vil også få travlt med at genopfinde sig selv, når de 
skal vinke farvel til legoklodsen. Bilernes kabiner vil også være udfordret, 
og bildesignere skal tænke nyt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2606026/plastik-i-havet-tager-livet-af-fugle-fisk-og-skildpadder/">Plastik i havet tager livet af 
fugle, fisk og skildpadder</a></p><p>
På hospitalerne vil der nok være en risiko for, at patienterne ville blive 
mere syge end raske efter et besøg. Hvordan skulle man for eksempel håndtere 
de steriliserede operationsinstrumenter, og hvad skulle blod, kemo og 
dialysevæsker opbevares i. Smartphones, tablets, bærbare computere og 
fladskærme vil også være en saga blot. Et farvel til elektroniske dimser, 
for hvordan skal de fødes med strøm, når plastikken, der skal isolere 
elkablerne, er væk. 
</p><p>
Konklusionen er klar. Plastik er kommet for at blive og er en uundværlig del 
af vores samfund. Det er let, langtidsholdbart og billigt. Paradoksalt nok 
er det også de egenskaber, som truer vores miljø. For eksempel bliver der 
årligt produceret 500 milliarder plastikposer, hvoraf en stor andel ender i 
havet eller på vore strande. 
</p><p>
Plastikforureningen rammer havets økosystem, og for eksempel forveksler 
havskildpadder plastikposer med deres yndlingsspise, vandmænd. Obduktioner 
af havskildpadder har vist, at mere end hver tredje havde plastik i maven. 
</p><h3>
En plastikædende drone 
</h3><p>
Heldigvis er der gode kræfter i gang, som forsøger at begrænse den livstruende 
forurening, og måske kommer gennembruddet fra den unge generation. For 
eksempel har den unge franske industrielle designer Elie Ahovi udviklet en 
plastikædende drone, som måske kunne blive en vej til at få verdenshavenes 
store plastiksupper ryddet af vejen på. Eller verdens nye Jacques Cousteau, 
den 20-årige hollænder Boyan Slat, som vi portrætterer i vores tema om 
plastikforurening i dette nummer af Viden. 
</p><p>
Selv om det måtte lykkes os at rydde op efter det store plastikeventyr, kan vi 
ikke løbe fra, at vi siden plastikkens opfindelse har mærket vores natur og 
miljø med en påvirkning, som vi ikke kender de sundhedsmæssige konsekvenser 
af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2603280/blaat-lys-i-sovevaerelset-kan-blive-det-nye-viagra/">Blåt lys i soveværelset kan 
blive det nye Viagra</a></p><p>
For plastikken er sandsynligvis ved at blive en del af vores geologiske 
arkiver og dermed vores historie. For når plastik smelter og størkner igen 
for eksempel i forbindelse med et lejrbål, en skovbrand eller en lavastrøm, 
bliver der dannet en ny slags stenart, som er en blanding af plastik, grus 
og småsten, som teoretisk set kan have en lang levetid. 
</p><p class=" bl-elem">
Så når fremtidens arkæologer graver sig ned i jordlagene, vil de med stor 
sandsynlighed kunne se, hvornår plastiktidsalderen startede, og hvornår 
plastikbelastningen var på sit højeste. Vi kan kun håbe, at geologien på 
sigt kan afsløre, at 2015 var et vendepunkt i kampen mod 
plastikforureningen. 
</p>	
</div>
</div></body></html>
