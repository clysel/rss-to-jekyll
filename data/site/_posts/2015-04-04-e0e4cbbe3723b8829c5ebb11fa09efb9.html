---
layout:     post
title: 	    "De døende kontaktannoncer er flaskeposter fra hjertet"
post_author:	    
post_date:	    Sat, 04 Apr 2015 20:49:44 +0200
post_site:	    politiken.dk 
post_link:	    http://politiken.dk/kultur/fomo/features_fomo/ECE2607212/de-doeende-kontaktannoncer-er-flaskeposter-fra-hjertet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Måske startede det der. I en biografsal i 1985. Madonna var mystisk, sexet og 
eftertragtet. I cykelshorts, touperet hår, sorte blonder og habitjakke. Mand 
leder efter kvinde og indrykker kontaktannonce med teksten. »DESPERATELY 
SEEKING SUSAN«. 
</p><p><a href="https://www.youtube.com/watch?v=PyV9m9C5P4o">’Helt vild med Susan’ 
hed filmen</a> hed filmen, hvor en kedelig husmor læser en kontaktannonce 
fra en mand, der desperat leder efter en ægte femme fatale. For mig betød 
den film en livslang fascination af kontaktannoncer. Jeg har siden da læst 
dem og samlet på dem. Ikke fordi jeg har været på jagt efter nye kærester 
eller nye venner, men fordi der er så mange historier og finesser i sådan en 
annonce. En lille præcis livshistorie udfoldet over et par linjer - som et 
haiku-digt over et menneskes længsler, begær og drømme. 
</p><p>
Soundtracket til enhver kontaktannonce må være Lionel Richies 
firsersødsuppehit »<a href="https://www.youtube.com/watch?v=b_ILDFp5DGA">Hello, 
is it me you're looking for</a>«, hvor der også spørges ud i det åbne rum. 
Dengang hvor der var rigtig mange kontaktannoncer i aviserne, var det en 
pragtfuld søndagsbeskæftigelse for denne lurer at drikke kaffe og tegne 
streger og pile hen over papiravisens spalter. Sådan: Ham der med »hund, 
højbed og have« skal jo bare møde hende, der »befinder sig bedst i 
gummistøvler«. 
</p><p>
Jeg er især begejstret, når folk er ultraspecifikke og lidt nørdede i deres 
annoncer. 
</p><p>
»Du skal være mellem 180 og 185 cm og bo i det indre København, helst mellem 
1100 og 1350 K«, stod der i en. Det er virkelig en dame, der udelukker ret 
mange, men tilgengæld, måske, indfanger noget meget præcist. 
</p><p>
»Søger meget frodig dame med omfangsrig bagdel og kæmpestore bryster, alderen 
50-75«, stod der i en anden, hvor manden udbad sig målene tilsendt på 
forhånd. 
</p><p>
»Sort kæreste søges«, skrev en tredje og pointerede, at latinoer og thaipiger 
også gerne måtte skrive til ham. 
</p><p>
»Hvem vil have et barn med mig?«, spørger en skruk mand. 
</p><p>
»Sejlerven« søges, spørges der mere uskyldigt et andet sted. 
</p><p>
Jeg har klippet mange af dem ud af aviserne gennem årene. Min egen lille 
guilty pleasure, hvor jeg snager i andres privatliv, på nu gulnet avispapir. 
Især bliver jeg begejstret, hvis nogen eftersøger nogen, de har set. Vi 
kender alle situationen. Måske står man i en boghandel eller et tog og 
udveksler blikke med en eller anden. Men man får ikke gjort noget ved det. 
Og bagefter plager tanken om, hvad der kunne have været. 
</p><div class="art-quote article-box">
<p class="quote"/>
<blockquote>
<p class="quote-txt">
Yo, du vil aldrig se mig svare på kontaktannoncer/ Den Gale Pose har flere 
ho's end alfonser 
</p>
<p class="sender">
Jokeren, rapper 
</p>
</blockquote>
</div><p>
Men det er ved at være småt med kontaktannoncerne. Netdating og sociale medier 
har fuldstændig overtaget de langsomme kontaktannoncers tidligere vigtige 
funktion med at bringe fremmede sammen. Men hvad er det, vi er ved at miste 
med disse kærlighedens svar på gækkebreve? </p><p>
Katrine Frøkjær Baunvig fra Aarhus Universitet er kulturforsker og beskæftiger 
sig med romantikken og kærlighedens kulturhistorie. Hun fortæller, at 
kontaktannoncer var et produkt af moderniteten. Da industrialiseringen i 
1800-tallet øgede mobiliteten, og folk flyttede fra de små landsbysamfund 
efter arbejde opstod, især i USA, fænomener som ’postordre-brude’, hvor mænd 
annoncerede efter en passende kvinde. 
</p><p>
»Denne bekvemme og globaliseringsvenlige parringsteknologi blev bredt ud og 
gjort tilgængelig og legitim for brede dele af befolkningen, også kvinder, i 
løbet af det 20. århundrede. At der er færre annoncer på tryk nu, er først 
og fremmest et udtryk for det trykte avismedies krise, for annoncen lever 
videre på nettets datingsites«, siger hun. 
</p><p><b>Kom frit frem med det personlige</b></p><p>
'Kom frit frem' hed en populær spalte her i Politiken. Den kørte fra 1974 og 
frem, fik en lille revival i 2004 og havde et par enkelte annoncer i 
2008-2009 under ’personlige’, men så var det også slut. Aarhus 
Onsdag-ugeavisen har stadig lidt kontaktannoncer, og Dagbladet Information 
bringer 1-2 kontaktannoncer om måneden. Jeg ringer til Informations 
annoncesælger, der afslører, under løfte om diskretion, at der er tale om 
den samme mand. Hun mener, at han er den sidste mand, der indrykker 
kontaktannoncer hos dem. Det koster ham 600 kroner hver gang. 
</p><p>
Som dedikeret kontaktannonce-lurer har jeg godt bemærket ham i Informations 
weekendtillæg i ny og næ. Senest, lørdag 14. marts, skrev han: 
</p><p>
»Jeg er en erotikglad og viril mand på 60 år og snarlig efterlønner. 
Interesse: Samfund, kultur og natur. Jeg søger en gæstfri kvinde som 
bolleveninde. Til varme og inspirerende elskovstimer. 35-80 år. Vedlæg 
venligst telefonnummer, København«. 
</p><p>
Okay, det var måske ikke ligefrem romantisk. Faktisk er den annonce nok et 
meget godt billede på, hvor vi er på vej hen med netdating og det direkte og 
specifikke. Til gengæld lever jeg op til alle mandens krav. Og det er jo 
ikke så tit, det sker i livet, men jeg er både mellem 35 og 80 år og 
gæstfri. Så i sagens tjeneste beslutter jeg at besvare hans annonce. Der 
skal jo være en første gang for alting, og jeg vil gerne spørge til hans 
erfaringer med kontaktannoncer, og hvorfor han ikke er hoppet på digital 
dating ligesom alle andre. 
</p><p>
Sjældent har jeg været så spændt, som da jeg indleder brevet med ordene: »Kære 
mand på 60 år«. Det skal printes ud og sendes med billetmærke på kuverten og 
frimærke. Information videresender det så, uåbnet, til mandens 
privatadresse. Og så skal han overveje, om han gider skrive tilbage til mig. 
Det er en langsommelig affære, men det er også virkelig spændende. 
</p><p>
Jeg mærker datinghistoriens vingesus. 
</p><p><b class="ext-link">REPORTAGE FRA TINDER</b><a class="embeddedlink" href="http://politiken.dk/magasinet/feature/ECE2275736/knalde-eller-kaffe-rapport-fra-dating-fronten/">Knalde eller kaffe? Rapport 
fra dating-fronten </a></p><p>
Som så mange andre danskere har jeg også en profil på Tinder. På den kan jeg 
komme i kontakt med alle mulige og umulige mænd på under et minut. Det er 
virkelig ikke særlig udfordrende. For et par uger siden kedede jeg mig for 
eksempel en morgen og bladrede rundt i mændene derinde. Swipede ja til en, 
der viste sig også at have sagt ja til mig, så der var et såkaldt 'match'. 
</p><p>
Manden skrev efter tre minutter. Så meget for at gå rundt med sommerfugle i 
maven i spænding ... Her følger, for de uindviede, et referat af en 
tidstypisk Tinder-samtale. Lad det være til skræk og advarsel til alle jer i 
faste, kærlige parforhold, der synes, at det må være SÅ spændende at være 
single og date rundt: 
</p><p>
Mand: »Hej...?«
</p><p>
Mig: »Hej med dig«. 
</p><p>
Mand: »Du ser sød ud«. 
</p><p>
Mig: »Tak. Det gør du også«. 
</p><p>
Mand: »Jeg kan godt lide at bagbinde piger«. 
</p><p>
Mig: »Det bliver et nej tak herfra«. 
</p><p>
Det var så ikke (heller) begyndelsen på et smukt venskab. Vi er på 
romantik-skalaen helt dernede, hvor en mands tredje tilnærmelse handler om 
bondage og seksuelle præferencer. Derfor bruger jeg ikke Tinder mere. Fordi 
alt hvad der hedder flirt, kurtisering og langsom tilnærmelse er væk. 
</p><p><b class="ext-link">LÆS MERE OM TINDER</b><a class="embeddedlink" href="http://politiken.dk/kultur/fomo/elskoghad/ECE2523723/9-grunde-til-at-slette-din-tinder-profil/">9 grunde til at slette 
din Tinder-profil</a></p><p>
Min mormor mødte faktisk sin mand nummer to gennem en kontaktannonce. Hun var 
enke, han var fraskilt, de var i 50'erne. De sagde til alle, at de havde 
mødt hinanden på en tennisbane, fordi de syntes, det andet var pinligt. Det 
har jeg aldrig forstået, det pinlige. Derimod synes jeg, der er noget enormt 
smukt ved at skrive en kontaktannonce, direkte fra hjertet og sætte ord på 
sine drømme. 
</p><p>
Sara Skaarup er sexolog og beskæftiger sig en del med det romantiske og 
forventninger til parforholdet. Hun beskriver kontaktannoncer som 
kærlighedens svar på at finde nålen i høstakken. 
</p><p>
»Det er jo en slags kærestebrev, man skriver ud i det ukendte. En flaskepost 
fra dit hjertes øde ø. Og så sidder man og håber, at den bliver set og 
samlet op af den rette. Men man ved det jo ikke. Man ved ikke, hvem der 
køber avisen lige den dag og læser annoncen«. 
</p><p>
Skaarup er også så gammeldags, at hun godt kan lide 
kontaktannonceformatet. Det er det med, at man gør sig umage. Man sætter sig 
og formulerer noget, ret præcist, omkring hvem man er, og hvad man drømmer 
om. 
</p><p>
»I gamle dage gjorde folk jo deres ypperste for at beskrive den kærlighed, som 
de længtes efter. Man formede sin tekst en gang for alle, brugte dagevis på 
at vælge sine ord. Og så rakte man ud efter kærligheden, den mystiske 
fremmede. Det går helt tilbage til Platons idé om at finde ens bedre 
halvdel«, siger sexologen. 
</p><p><b>En stang nougat i køleskabet</b></p><p>
Allerede næste morgen står jeg klar ved postkassen og rækker ud. Men manden på 
60 år har desværre ikke svaret, for der er ingen breve til mig. Faktisk kan 
jeg ikke huske, hvornår jeg sidst har modtaget et rigtigt brev? Det tager 
tid det her. Også selv om manden kun leder efter en såkaldt bolleveninde. 
</p><p>
Det med at gøre sig umage står ligesom tilgængelighed og tempo i kontrast til 
netdating. Her kan vi gå ind og rette i vores profiltekster hele tiden. Vi 
kan, som mange gør, starte med at skrive noget i retning af: 'Jeg ser lige, 
hvad Tinder er' eller 'noget om mig' - sådan lidt uforpligtende og ironisk. 
På Tinder kan man uploade en stribe billeder, fra alle vinkler og ferier, og 
opdatere med nye stemningsbilleder dagligt. Rigtig mange har slet ingen 
tekst eller måske kun et par stikord, men lader ellers billederne tale for 
sig selv. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er en erotikglad og viril mand på 60 år og snarlig efterlønner
</p>
<p class="sender">
Anonym kontaktannoncør 
</p>
</blockquote>
</div><p>
Jeg har personligt heller ikke gjort mig vildt umage med min Tinder-tekst, 
selv om jeg godt kan lide ord. Men det er som om, formatet ikke inviterer 
til seriøsitet. Til gengæld kunne jeg aldrig finde på at sige ja til nogen, 
der ikke havde skrevet noget personligt. Så det er da lidt dobbeltmoralsk. 
</p><div class="art-fakta article-box">
<h4 class="">
FAKTA</h4>
<h5>
KONTAKT &amp; DATING</h5>
<div class="fakta-body" data-buildingblock="embedded_factboxlink">
<p><b>1974:</b> Kom frit frem-kontaktannoncerne begynder i Politiken 
</p><p><b>1998: </b>Dating.dk åbner 
</p><p><b>1998:</b> Scor.dk åbner med fokus på sex 
</p><p><b>2002:</b> Boyfriend.dk åbner for bøsser 
</p><p><b>2003: </b>FarmerDating.dk åbner for singler på landet 
</p><p><b>2003:</b> Beautifulpeople.dk åbner for de smukke 
</p><p><b>2005:</b> Elitedaters.dk åbner for dem med en videregående uddannelse 
</p><p><b>2010:</b> VictoriaMilan.dk åbner for de utro 
</p><p><b>2011:</b> Cougarcentral.dk åbner for modne kvinder med smag for unge mænd 
</p><p class=" bl-elem"><b>2014:</b> Dating-appen Tinder slår bredt igennem 
</p>
</div>
</div><p>
På min profil står der: »Skrivedame, mor til dreng på 4 år, højere end de 
fleste og en dødsensfarlig modstander i en basketkamp. Har for det meste 
Chanel i håret og en stang nougat i køleskabet. Ryger ikke, løber ikke, 
bager ikke«. Altså ret overfladisk og fjollet. Og jeg nævner intet om, hvad 
jeg drømmer om, søger, sætter pris på, tænder på eller leder efter som det 
er normalt i ægte kontaktannoncer. Det er ægte 2015-bangebukset. </p><p>
»I kontaktannoncer måtte ordet alene gøre udfaldet, og derfor havde det enorm 
betydning at vælge de rette ord«, siger Sara Skaarup. 
</p><p>
»Nu overdøver billederne ordene, og vi går hurtigt videre, hvis vi ikke 
umiddelbart tænder seksuelt. Nu lyder jeg lidt langhåret, men derved går vi 
glip af det kæmpe menneskelige eventyr, som det er, når vi mødes. Hvordan et 
menneske bevæger sig, dufter, hvilken humor de har. Alt det bladrer du 
forbi«, fortsætter hun. 
</p><p>
Og det er jo rigtigt. Jeg forestiller mig en masse ting, når jeg læser en 
gammeldags kontaktannonce uden distraherende billeder. Får et billede på 
nethinden af, hvad det er for et slags menneske der kommunikerer til mig. 
</p><p>
Samtidig er der en helt anden gennemsigtighed i for eksempel Tinder-dating, 
fordi man straks man se, om man har fællesvenner på Facebook, og resten kan 
man lynhurtigt google sig frem til. Man mødes derfor ikke gennem ord, men 
gennem billeder, fakta og CV. 
</p><p>
Også forsker Katrine Frøkjær Baunvig er fascineret af kontaktannoncernes 
mystik. 
</p><p>
»Det er paradoksalt, fordi vi i dag er meget projektorienterede, når vi vælger 
partnere. Men samtidig ikke vil give slip på den ur-romantiske skæbnemættede 
idé om den eneste ene. Samtidig er der noget hengemt og nostalgisk over 
kontaktannoncer som en slags analoge-overlevere, der emmer af deres egen 
akutrørende ensomhed«, siger hun. 
</p><p>
Til avisens romantiske læsere kommer så her en ægte 
kontaktannonce-kærlighedshistorie. Based on a true story! For nogle år siden 
læste jeg en virkelig fin kontaktannonce: 
</p><p>
»Uni-professor søger efter mange år i udlandet varigt forhold til attraktiv og 
harmonisk (ikke-ryger) kvinde i passende alder. Jeg er fraskilt, medio 60, 
183/84, atletisk bygget, aktiv og still going strong, venlig, følsom, musisk 
interesseret og med et ret attraktivt udseende, inkl. de skrammer livet 
giver, politisk anti-VK«. 
</p><p>
Jeg klippede annoncen ud og sendte den til en fraskilt kvinde i 60'erne i min 
omgangskreds. Hun havde ikke på nogen måde bedt mig om hjælp til sit 
kærlighedsliv, men der var noget ved formuleringen »inkl. de skrammer livet 
giver«, som fik mig til at tænke på hende. Jeg så dem for mig, de to meget 
voksne mennesker med forliste ægteskaber bag sig, men stadig med drømme om 
noget nyt i behold. 
</p><p>
Jeg hørte først ingenting. En måned senere ringede det så en søndag 
eftermiddag på døren, mens jeg sad og spiste med mit barn. Ind træder hun 
med en nydelig, hvidhåret herre under armen. De rækker mig en flaske 
champagne og siger: »Vi er blevet kærester«. Se DET var begyndelsen på noget 
stort og smukt. 
</p><p>
Og det kan kontaktannoncer. 
</p><p><b>Dating som computerspil</b></p><p>
Kontaktannoncer er måske nok uddøende i Danmark, men i Tyskland og England og 
ikke mindst Asien er de stadig ganske udbredte. I England har The Guardian 
desuden stor succes med deres <a href="https://soulmates.theguardian.com/">Soulmates</a>-online-dating-univers, 
som i seriøsitet og format minder en del om kontaktannoncer med henblik på 
kærester eller ægteskab. 
</p><p>
»Men i Danmark er vi inspirerede af den mere legende og mindre seriøse 
amerikanske tilgang til dating. Jeg kalder det 'gamificering'. Tinder er 
slået så massivt igennem, fordi det minder om et computerspil. Det er sjovt 
og virker som en leg, hvor man f.eks. i Tyskland er mere traditionelle 
omkring ægteskab og familie«, fortæller Casper Høeg Radil, sociolog og 
ekspert i dating. 
</p><p>
Han fortæller, at i Danmark er vi ret langt fremme med internetdating, og at 
også seniorer der søger partnere er på nettet. Derfor skriver folk ikke 
kontaktannoncer mere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo en slags kærestebrev, man skriver ud i det ukendte. En flaskepost 
fra dit hjertes øde ø.
</p>
<p class="sender">
Sara Skaarup, sexolog 
</p>
</blockquote>
</div><p>
»Men onlinedating og Tinder har slet ikke den forpligtelsesgrad, som der er i 
kontaktannoncer. Det svarer mere til pre-dating, en selektionsmekanisme 
eller filtreringsfunktion, så kun de mellem 28 og 38 indenfor 50 kilometer 
år ser din annonce og kan kontaktes og muligvis kvalificeres til en 
kaffedate«, fortæller datingeksperten. </p><p>
Han mener også, at de garvede datere og nybegynderne ofte går galt i hinanden, 
fordi de garvede sagtens kan have planlagt 3-4 løse møder i løbet af en 
weekend, mens en nybegynder tror, at NU finder de kærligheden. Men så finder 
de kun en lunken latte på Baresso. 
</p><p>
»Yo, du vil aldrig se mig svare på kontaktannoncer/ <a href="https://www.youtube.com/watch?v=PmEpQqSKxPw">Den 
Gale Pose har flere ho's end alfonser</a>«, rappede Jokeren tilbage i 1996, 
hvor det altså var pinligt og taberagtigt at annoncere efter kærlighed 
og/eller sex. I dag har også Jokeren en Tinder-profil, og når selv 
førerhannen Jokeren gør det, så er dating vel blevet helt og aldeles 
mainstream? 
</p><p>
»Tabuet og det pinlige ved at internetdate er forsvundet i forhold til for 
10-12 år siden, da jeg begyndte at interviewe folk om det. Der er kun et par 
grupper, som stadig finder det pinligt. Det er de helt unge som 
gymnasieelever, hvor det lidt er et nederlag, hvis ikke du kan finde en at 
kysse med blandt de 800 andre på skolen. Og så i de øvre sociale lag - dem 
med mange penge og dem der er meget berømte. Der er det noget med at 
signalere, at man ikke dater hvemsomhelst, men kun folk fra samme sociale 
klasse«, siger Casper Høeg Radil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2544086/i-nye-datingprogrammer-helbredes-singler-af-pseudovidenskaben/">I nye datingprogrammer 
helbredes singler af (pseudo)videnskaben</a></p><p>
Tove Ditlevsen skrev en meget berømt kontaktannonce, da hun var blevet både 
berømt og rig. 
</p><p>
»Efter at være sluppet ud af et langt, ulykkeligt ægteskab, føler jeg mig 
ensom i denne verden, hvor alle danner par. Jeg er 52 år, 172 cm høj, slank 
og blond. Jeg har en 8-værelses lejlighed i København og et dejligt 
sommerhus. Penge mangler jeg ikke, men kærlighed. Jeg har skabt mig et 
navn indenfor litteraturen, men hvad hjælper det, når jeg savner en trofast 
og kærlig ven i en passende alder, helst bilist«, står der blandt andet. 
</p><p>
I den annonce var der potentielt et prestigetab på spil. Men det er ikke 
sikkert, at det ville være lige så opsigtsvækkende i dag. For nylig bad 
kunstneren Kathrine Ærtebjerg for eksempel journalisten skrive sit 
telefonnummer i en Politiken-artikel, da hun gerne ville have en kæreste. Og 
på tv er fladen proppet med datingformater og folk, der bliver matchet af 
eksperter for åben skærm. 
</p><p>
Men her halvanden uge senere har manden på 60 år stadig ikke svaret på mit 
brev. <i>It wasn’t meant to be</i>. 
</p><p>
*** 
</p><p><i class=" bl-elem">Flaskepost modtages på: </i></p><p><i class=" bl-elem">Politiken </i></p><p><i class=" bl-elem">Billetmrk: 2412 </i></p><p><i class=" bl-elem">Rådhuspladsen 37 </i></p><p class=" bl-elem"><i class=" bl-elem">1785 København V </i></p>	
</div>

</div></body></html>
