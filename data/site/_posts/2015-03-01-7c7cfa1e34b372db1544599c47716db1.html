---
layout:     post
title: 	    "Klarlund: Det er normalt, at lille dreng sveder om natten"
post_author:	    
post_date:	    Sun, 01 Mar 2015 08:30:19 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2567078/klarlund-det-er-normalt-at-lille-dreng-sveder-om-natten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
BENTE KLARLUND PEDERSEN</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p class=" bl-elem">
Brevkasse om hvordan vi holder raske mennesker raske. Bente Klarlund Pedersen 
er overlæge på Rigshospitalet, professor ved Københavns Universitet og leder 
af Trygfondens Center for Aktiv Sunhed og Danmarks Grundforskningsfonds 
Center for Inflammation og Metabolisme, der forsker i, hvordan fysisk 
aktivitet gavner sundheden. <a class=" bl-elem" target="_blank" href="mailto:bente.klarlund@pol.dk">bente.klarlund@pol.dk</a></p>
</div>
</div><p><b>Spørgsmål fra Susanne Ehrenreich:</b></p><p>
Jeg har en dreng på fire år, som har MBL-mangel og derfor meget tit er på 
penicillin, især her i vinterperioden, forebyggende. Derudover får han 
astmamedicin fast. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2563036/forskere-skal-undersoege-hvor-farligt-nattetisseri-er/">Forskere skal undersøge, hvor 
farligt nattetisseri er</a></p><p>
Jeg kan ikke forstå, hvorfor hans hovedpude er drivvåd, hans nattrøje og 
undertrøje ligeså, hver gang han har sovet i kort tid. Han ligger hver aften 
i vådt tøj, og der er svedperler i hans hår. 
</p><p>
Jeg synes ikke, det er naturligt, og vil gerne have en ordentlig forklaring 
på, hvad det kan skyldes. Derudover har jeg tit spekuleret på, om der er 
smertestillende eller beroligende medicin i penicillin, for hver gang vi 
prøver at holde pause med penicillinen, bliver han hurtigt urolig, har svært 
ved at sove og står op mange gange om natten. 
</p><p><b>Bente Klarlund Pedersen:</b></p><p>
MBL står for mannan-bindende lektin. Det er en komponent i den del af 
immunforsvaret, som udgør den første barriere mod infektioner. 
</p><p>
Fuldstændig mangel på MBL ses hos cirka 4 procent af den danske befolkning. 
Omkring 10 procent af befolkningen har en lav MBL-koncentration. Det er 
altså hyppigt forekommende at have ingen eller nedsat koncentration af MBL, 
og der er ikke tale om en sygdom, men en variation i immunsystemet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2527760/forskernes-hypoteser-derfor-har-mennesker-brug-for-soevn/">Forskernes hypoteser: Derfor 
har mennesker brug for søvn</a></p><p>
MBL er kun en af mange komponenter, der beskytter mod infektioner. 
</p><p>
MBL-mangel disponerer til luftvejsinfektioner og mellemørebetændelse, især hos 
børn under to år. Derefter aftager betydningen af MBL, i takt med at 
børnenes immunforsvar modnes og udvikles. 
</p><p>
De fleste voksne med MBL-mangel har ingen symptomer. Der er ingen grund til 
bekymring over, at din lille dreng sveder meget, når han sover. Det har 
ingen sammenhæng med MBL og er ikke i sig selv et tegn på, at han er syg. 
Det er helt normalt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2528773/malthe-falder-hele-tiden-i-soevn/">Malthe falder hele tiden i søvn</a></p><p class=" bl-elem">
Penicillin har ingen beroligende effekt og påvirker ikke børns 
aktivitetsniveau. 
</p>	
</div>
</div></body></html>
