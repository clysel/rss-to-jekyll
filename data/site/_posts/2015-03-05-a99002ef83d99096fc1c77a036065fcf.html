---
layout:     post
title: 	    "Riv byen ned: Søren Ulrik Thomsen blæser til kamp mod lys og luft"
post_author:	    
post_date:	    Thu, 05 Mar 2015 21:19:43 +0100
post_site:	    politiken.dk 
post_link:	    http://politiken.dk/ibyen/byliv/ECE2575206/riv-byen-ned-soeren-ulrik-thomsen-blaeser-til-kamp-mod-lys-og-luft/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ibyen-serie: Vi river byen ned </h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/ViiRiverByenNed_LOG_918473w.jpg" alt="" border="0"/></span></p><ul class=" bl-elem"><li>Hvilke tre bygninger ville du få revet ned i København, hvis du selv kunne 
bestemme?</li><li>I dag og de kommende uger sætter Ibyen kritisk fokus på hovedstadens 
arkitektur. Hvad fungerer ikke, og hvorfor ikke.</li><li>Vi spørger en række personer med sans for byliv og æstetik om, hvilke 
bygninger eller særlige områder, der generer dem mest i København. </li><li>Sidste fredag åbnede Politikens arkitekturanmelder Karsten R.S.Ifversen serien 
med at rive Unicef’s nye verdenslager, Rigshospitalet og Tuborg Havn 
ned, mens vores første gæst, kunstneren Per Arnoldi, fjernede 
tilbygningen til Østerport, Langelinie Pavillonen og tilbygningen til 
Ordrupgaard-samlingen.</li><li class=" bl-elem">Forleden var det så tidligere byplanborgmester Gunna Starck, der jævnede DI's 
hus på Rådhuspladsen, udvidelsen af Zahles Skole og de to bygninger, 
der huser/har huset Station 1 og Station 2 i hhv. St. Kongensgade og på 
Halmtorvet.</li></ul></div>
</div><p>
En by skal være kolossal, kompleks og kompakt for at være en rigtig storby. I 
de seneste årtier er København da også vokset betragteligt, og hvad den har 
tabt i kompleksitet med arbejderklassens udrensning og middelklassens 
monopolisering af de indre bydele, har den vundet via indvandringen. 
</p><p>
Til gengæld er byen i samme periode blevet stadig mindre kompakt grundet de 
hårdhændede saneringer, forstadsæstetikken og den ureflekterede dyrkelse af 
alt, hvad der er ’grønt’; plusordet som standser enhver diskussion.
</p><p>
Formålet er i det følgende at genetablere byens – her: Indre Nørrebros – 
karakter af labyrint og dermed værne om den lillebitte smule tæt og intens 
urbanitet, vi har tilbage i Danmarks eneste storby.
</p><p><b>1.</b><b>De to sider med nye 3-etagers huse på Blågårds Plads</b> 
rives ned og erstattes af huse af samme højde som de 5 etagers huse, der 
ligger på hver side af kirken.
</p><p>
Da man i sin tid byfornyede Indre Nørrebro, erstattede man de nedrevne karreer 
med bygninger, der fuldkommen ødelagde områdets unikke identitet, eftersom 
de ligner noget, der kunne ligge i en forstad til Kolding, og dertil er én 
til to etager for lave i forhold til de tilbageværende oprindelige bygninger.
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/vi_river_byen_ned_-_918489y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><p>
Når man her, som så mange andre steder på Indre Nørrebro, er gået et par 
etager ned i højde, er det formentlig for at lukke mere lys ind på pladsen, 
men hermed forpassede man den enestående mulighed for at lade Blågårds Plads 
være noget så skønt som en æske med en æske i – nemlig den forsænkede 
legeplads omkranset af Kaj Nielsen-skulpturer. 
</p><p>
Derfor skal de to sider med 3-etagers huse rives ned og erstattes med 
5-etagers, som i en eller anden forstand bør være i samklang med pladsens 
oprindelige (hvoraf kun et par huse i det sydvestlige hjørne ikke holdt 
samme klassiske 1880’er-garderhøjde som de øvrige). 
</p><p>
Her vil arkitekter naturligvis blive rædselsslagne ved tanken om historisme, 
hvad de mærkeligt nok ikke bliver, når det er såkaldt modernistisk byggeri, 
der parafraseres: Tænk på de nye pavilloner på Nørreport, der jo tydeligvis 
står på skuldrene af amerikanske streamline tankstationer fra 30’erne, for 
ikke at nævne Arne Jacobsens Texaco-tank på Strandvejen, men som ingen af 
den grund opfatter som sentimentalt tilbageskuende.
</p><p><b>2.</b><b>Hele Stengade på strækningen Baggesensgade-Korsgade</b> 
rives ned, og det grønne område fjernes.
</p><div class="art-fakta article-box">
<h4 class="">
Søren Ulrik Thomsen</h4>
<div class="fakta-body" data-buildingblock="embedded_factboxlink">
<p>
Forfatter. Født 8. maj 1956 i Kalundborg. Har læst litteraturvidenskab på 
Københavns Universitet. 
</p><p>
Debuterede med digtsamlingen ’City Slang’ i 1981 og har siden udgivet flere 
digtsamlinger, bl.a. ’Ukendt under den samme måne’ (1982), ’Hjemfalden’ 
(1991), ’Det værste og det bedste’ (2002), ’Rystet Spejl’ (2011) og 
essaysamlingen ’Repremiere i mit indre mørke’, 2009. 
</p><p>
Har senest udgivet ’Samlede Thomsen’ i 2014. Han har vundet flere priser 
heriblandt Otto Gelsted-prisen i 1985, Aarestrup-Medaillen i 1991 og 
Weekendavisens Litteraturpris i 1992. 
</p><p>
Blev tildelt Statens Kunstfonds livsvarige ydelse i 1995 og blev samme år 
medlem af den litterære institution Det Danske Akademi.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Hvor beplantningen var, bygges der 4-5-etagers huse helt ud til fortovskanten, 
så gaderummet atter bliver smalt, og hvor de nuværende forstadshuse lå, 
etableres der bebyggede baggårde. På den anden side af Stengade sløjfes den 
såkaldte Folkets Park, og blokken bebygges, så Prins Jørgens Gade igen 
bliver en rigtig gade. Og denne gang skal man huske at gøre plads til 
butikker i stueetagerne. </p><p>
Et af de mest eventyrlige steder i København er Elmegade, hvor der for et 
øjeblik opstår en labyrintisk stemning, fordi gaden står med sin ubrudte 
husrække og oven i købet ’knækker’ og dermed lukker udsynet i begge ender, 
men i samme øjeblik, man har krydset Nørrebrogade og kommer over i Stengade, 
fordufter stemningen – pludselig er man i Herlev, med det lave 
rødstensbyggeri med de store altaner og det grønne bælte af træer, der jo 
alligevel ikke er attraktivt som i forstaden, men snarere noget, man 
forbinder med hundelorte og kanyler, ligesom Folkets Park, der aldeles ikke 
er en park, men en byggetomt: Vil man på græs, ligger både Nørrebroparken og 
Fælledparken få minutter derfra. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/vi_river_byen_ned_-_918493y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><p>
Ved at genbebygge Stengade samt erstatte nybyggeriet i Baggesensgade, Korsgade 
osv. med huse af en højde, der anstår sig for et brokvarter (i Todesgade ved 
århundredskiftet helt op til 7 etager), kan man få et forløb af gader, der 
tilsammen vil udgøre et lille stykke bymæssig tæthed. 
</p><p>
Jeg kan allerede høre folk gyse og tale om Den Sorte Firkant, som om det var 
The Bronx, skønt vi i dag har muligheden for at få det bedste af den 
kondenserede urbanitet og undgå det værste – de fugtige korridorlejligheder 
og lokummet i gården – og på trods af at vi altså taler om et ganske lille 
stykke kompakt storby, nemlig fra Sankt Hans Torv til Åboulevard. Vil man 
have grønt, skal man bare sidde 7 minutter i et S-tog, så er der grønt 
herfra og til Esbjerg!
</p><p><b>3.</b><b>Alle de åbne gårdmiljøer med grillbænke og forkølet beplantning</b> 
skal jævnes med jorden og erstattes af baghuse.
</p><p>
Der mangler masser af billige boliger i København, og ved at fjerne de triste 
gårdmiljøer og bebygge dem med baghuse til folk med beskedne indtægter opnår 
man både at øge den sociale kompleksitet, som kendetegner en rigtig storby, 
og at intensivere den labyrintiske stemning: Bag enhver dør er der endnu en 
dør, for <i>there is more to the picture than meets the eye</i>.
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/vi_river_byen_ned_-_918492y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><p>
Er forslaget nostalgisk? Selv om det givetvis er en personlig nostalgi, der 
har givet mig en sensibilitet over for disse spørgsmål, er denne nostalgi jo 
hverken interessant eller inkriminerende i sig selv. Det afgørende må være, 
at den for mig at se har afstedkommet nogle erkendelser, der har en mere 
almen gyldighed: Nemlig, at urbanitet og bebyggelsesmæssig kompakthed hører 
sammen, hvad der blev tydeligt, da tætheden udtyndedes. 
</p><p class=" bl-elem">
En erkendelse af, at byens indre dele og dens forstæder er to forskellige 
toper med hver sin æstetik. Et rigtig smukt forstadsbyggeri er f.eks. 
Berners Vænge i Hvidovre, men det hører lige så lidt hjemme i Stengade som 
baggården i Nærum.
</p>	
</div>
</div></body></html>
