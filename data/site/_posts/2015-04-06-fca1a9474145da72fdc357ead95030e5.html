---
layout:     post
title: 	    "Inflationen eksploderer i krigs- og kriseramte Ukraine"
post_author:	    
post_date:	    Mon, 06 Apr 2015 22:30:58 +0200
post_site:	    politiken.dk 
post_link:	    http://politiken.dk/udland/fokus_int/fokus_krim/ECE2617725/inflationen-eksploderer-i-krigs--og-kriseramte-ukraine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>Indbyggerne i det kriseramte Ukraine kan dag for dag se, hvordan deres penge bliver mindre og mindre værd, da priserne på eksempelvis dagligvarer bare vokser.</p><p>Inflationsraten i den tidligere sovjetrepublik har ramt en ny rekord på 45,8 procent, oplyser de statistiske myndigheder i landet.</p><p>Efter et år med væbnet konflikt mellem prorussiske separatister og ukrainske sikkerhedsstyrker i øst står Ukraine midt i en alvorlig økonomisk krise med et budget, der ikke hænger sammen, og et påtrængende behov for hjælp.</p><p> Industrisektoren i den østlige del af landet er særlig ramt. Produktionen ligger på en femtedel af det sædvanlige.</p><p>Efter at mange udenlandske investorer den seneste tid har trukket sig, er værdien af landets valuta, hryvnia, siden årsskiftet faldet til omkring 50 procent.</p><p>Ukraine har modtaget flere internationale lånepakker, senest i marts et lån fra Den Internationale Valutafond, IMF, på fem milliarder dollar. Det er den første af flere udbetalinger.</p><p class=" bl-elem">Programmet fra IMF sender i alt 17,5 milliarder dollar til landet.</p>	
</div>

</div></body></html>
