---
layout:     post
title: 	    "Sæt strøm til din egen cykel: Nu kommer københavnerhjulet omsider"
post_author:	    
post_date:	    Sun, 26 Apr 2015 11:52:34 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640486/saet-stroem-til-din-egen-cykel-nu-kommer-koebenhavnerhjulet-omsider/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi kender alle til udtrykket ’at give nogen baghjul’. Og hvis du skifter din 
cykels bagerste hjul ud med The Copenhagen Wheel, kan du give dine 
medcyklister endnu mere baghjul. 
</p><p>
Det specielle hjul har simpelthen en motor indbygget, der kører på 
elektricitet, og som kan hjælpe dig, f.eks. når du skal op ad stejle 
stigninger. Og når du så ruller på frihjul ned ad bakken igen eller bremser, 
lader hjulet op, sådan at du har strøm til den næste bakke. 
</p><p><b class="ext-link">FOR TO ÅR SIDEN</b><a class="embeddedlink" href="http://politiken.dk/motion/ECE2132976/stroem-i-baghjulet-intelligent-el-cykelmotor-paa-vej-mod-det-danske-marked/">Strøm i baghjulet: 
Intelligent el-cykelmotor på vej mod det danske marked</a></p><p>
Det er dog ikke meningen, at hjulet skal gøre din cykel helt elektrisk. 
Tværtimod er københavnerhjulet blot lavet til at hjælpe dig, mens du træder 
i pedalerne. Jo hårdere du træder, jo mere kraft roterer hjulet med, sådan 
at det virker lidt, som om dine ben får superkræfter. 
</p><p/><h3>
Forbinder cykel med smartphone 
</h3><p>
Hvor meget hjulet skal kompensere med, kan du indstille i den tilhørende 
smartphone-app. Her kan du også låse hjulet som en ekstra cykellås, og du 
kan samtidig aflæse forskellige målinger, hjulet har foretaget. Det kunne 
f.eks. være, hvor langt du har cyklet, hvor mange kalorier du har forbrændt, 
hvor store stigninger du har overvundet, og så videre. 
</p><p>
Og så skulle man jo tro, at The Copenhagen Wheel var lavet i København. Men 
det er det ikke. Hjulet er i stedet skabt for mere end seks år siden af 
studerende på teknologiuniversitetet MIT i Boston, der efter endt uddannelse 
har oprettet firmaet Superpedestrian, der producerer hjulet. Efter en 
crowdfunding-kampagne fik firmaet så meget luft under vingerne, at det kunne 
sætte hjulet i produktion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE1965645/long-john-og-racere-se-den-nye-generation-af-elcykler/">Long John og racere: Se den 
nye generation af elcykler</a></p><p>
De første kunder, der forudbestilte hjulet tidligt, modtager dem i disse uger. 
Superpedestrian har dog haft svært ved at følge med efterspørgslen, så lige 
nu kan man bestille hjulet, men leveringen sker først, når alle de andre på 
listen har fået deres eksemplar tilsendt. 
</p><p>
De leverer også til Danmark, man skal blot forvente forsendelsesomkostninger 
på omkring 100 dollars, cirka 700 kroner. Selve hjulet koster 6.650 kroner 
før danske skatter og afgifter, som firmaet understreger, at man selv er 
ansvarlig for. 
</p><p class=" bl-elem"><i class=" bl-elem">The Copenhagen Wheel kan bestilles på <a class=" bl-elem" href="http://www.superpedestrian.com" target="_blank">www.superpedestrian.com</a></i></p>	
</div>

</div></body></html>
