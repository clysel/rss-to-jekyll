---
layout:     post
title: 	    "Myndigheder undersøger politichefers gratis billetter"
post_author:	    
post_date:	    Wed, 13 May 2015 20:49:09 +0200
post_site:	    politiken.dk 
post_link:	    http://politiken.dk/indland/ECE2667968/myndigheder-undersoeger-politichefers-gratis-billetter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Er det strafbart, at politidirektører modtager gratis billetter til 
teaterforestillinger og koncerter? Det vil den Uafhængige 
Politiklagemyndighed nu undersøge efter medieomtale. 
</p><p>
De seneste år har medierne kunne afsløre, hvordan de to politidirektører 
Jørgen Ilum fra Østjyllands Politi og Jens Kaasgaard fra Midt- og 
Vestjyllands Politi har modtaget gratis billetter til en teaterforestilling 
med Henrik Ibsens 'Hedda Gabler' og en koncert med Lady Gaga. Senest blev 
det i slutningen af april afsløret, at Jørgen Ilum mindst fem gange har 
modtaget gratis billetter til Aarhus Teater, og Jens Kaasgaard 14 gange har 
deltaget i forskellige kulturelle arrangementer i Herning Messecenter. 
</p><p>
På den baggrund har Den Uafhængige Politiklagemyndighed nu valgt at gå ind i 
sagen. Den Uafhængige Politiklagemyndighed oplyser, at der iværksættes en 
undersøgelse af, om der kan være begået strafbare forhold. 
</p><p>
»Vi er ikke så langt endnu, at vi kan sige noget om, hvilke paragraffer der 
kan være overtrådt. Nu skal vi først have kendsgerningerne på plads«, siger 
Kirsten Dyrman, direktør i Den Uafhængige Politiklagemyndighed til Ritzau. 
</p><p>
»Men der findes en række bestemmelser, som skal sikre, at der ikke sker 
sammenblanding af interesser«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1033498/politidirektoer-gaar-gratis-i-teatret/">Politidirektør går gratis i 
teatret</a></p><p><b>Ikke tale om gaver</b></p><p>
Sagen om de to politidirektørers gratis deltagelse i kulturelle arrangementer 
startede tilbage i 2010, da det blev afsløret, at både politidirektør i 
Midt- og Vestjyllands Politi Jens Kaasgaard og politidirektør i Østjyllands 
Politi Jørgen Ilum havde været gratis til teaterforestillinger og koncerter. 
</p><p>
I 2010 kun<span class="img-contimg-fl-left"><img class="image inlineLightBox" src="http://multimedia.pol.dk/archive/00936/Jens_Kaasgaard_936290w.jpg" alt="" border="0"/><span class="caption"><span class="f-img-caption">Undersøges. 
</span>Politimester Jens Kaasgaard fra Holstebro har deltaget gratis som publikum ved teater- og koncertbilletter. En sag, der nu undersøges nærmere. Foto: Claus Bonnerup (arkiv)</span></span>ne 
BT afsløre, at Jens Kaasgaard siden 2007 havde fået vip-billetter til 15 
gratis arrangementer i Herning Kongrescenter. Og i sidste uge kunne 
Metroxpress så fortælle, at Jens Kaasgaard siden afsløringen dengang 
efterfølgende havde deltaget i en række arrangementer i Herning Messecenter. 
</p><p>
I 2010 endte sagen på daværende justitsminister Lars Barfoeds bord, og han 
fastslog, at det som udgangspunkt er helt ok for en politidirektør at takke 
ja til den slags arrangementer. Derfor tager Jens Kaasgaard også Den 
Uafhængige Politiklagemyndigheds undersøgelse helt roligt. 
</p><p>
»Det er fint, de gør det, for så kan det blive lukket på en eller anden måde«, 
siger Jens Kaasgaard. 
</p><p>
Ifølge politidirektøren er grundlaget for de nye sager, den Uafhængige 
Politiklagemyndighed nu skal undersøge, det samme som de sager, 
justitsministeren i sin tid sagde god for. Han mener derfor heller ikke, at 
der er noget at komme efter. 
</p><p>
»Der er tale om en helt særlig type arrangementer, som man ikke kan købe sig 
adgang til. Det er arrangementer hvor alt lige fra kongehuset, ministre og 
folketingspolitikere til de lokale borgmestre, offentlige chefer, 
erhvervsliv og kunstnere deltager. Hvis jeg bare gik ind ad døren til en 
koncert og så tog hjem igen, så havde det jo ikke noget med repræsentation 
at gøre - så kunne jeg jo selv have købt en billet«, siger Jens Kaasgaard. 
</p><p>
»Det er ligesom jeg deltager i alle mulige andre arrangementer som for 
eksempel bispevielser. Jeg skelner ikke mellem, om det er en borgmester, 
politiker eller hvem det er, der holder det. Jeg vurderer, om det er inden 
for rammen af mit arbejde og har en repræsentativ karakter, og er det det, 
så deltager jeg, hvis jeg kan«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1054539/politidirektoer-slipper-for-retssag-om-vip-billetter/">Politidirektør slipper for 
retssag om VIP-billetter </a></p><p>
Ligesom Jens Kaasgaard har også politidirektør Jørgen Ilum været i medierne i 
lignende sager i både 2010 og i april 2015. 
</p><p>
Jørgen Ilums pressemedarbejder siger til Politiken, at han er opmærksom på, at 
Den Uafhængige Politiklagemyndighed nu har igangsat en undersøgelse, men at 
han ikke ønsker at udtale sig yderligere i sagen. 
</p><p>
I både 2010 og i den seneste sag i april 2015 har Jørgen Ilum ligesom Jens 
Kaasgaard henvist til, at der ikke er tale om gaver, men om repræsentative 
opgaver. 
</p><p><b>Ingen bagatel grænse</b></p><p>
Selvom de to politidirektører ikke kan se problemet i at deltage i forskellige 
teaterforestillinger og koncerter, har blandt andet Sten Bønsing, der er 
lektor i forvaltningsret ved Aalborg Universitet, forklaret, at det kan være 
problematisk at modtage gratis billetter, hvis ikke arrangementet er direkte 
arbejdsrelateret. 
</p><p>
»Reglerne er meget strikse på det her område, og der er ikke nogen 
bagatelgrænse for, hvad ansatte i den offentlige forvaltning må modtage i 
gave. En undtagelse er, at man godt kan tage mod en flaske vin, hvis man 
eksempelvis holder et foredrag, men rene gaver må man ikke tage imod. Selv 
en æske chokolade er for meget,« forklarer Sten Bønsing til Folkebladet 
Lemvig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1032672/politidirektoer-tog-imod-vip-billetter/">Politidirektør tog imod 
VIP-billetter</a></p><p>
Han understreger dog samtidig, at det er den tidligere justitsministers 
udtalelser på området, der må formodes stadig at gælde i dag. 
</p><p class=" bl-elem">
»Mig bekendt er der ikke noget i reglerne, der er ændret siden dengang, så jeg 
vil tro, at den vurdering stadig gælder,« siger han. 
</p>	
</div>

</div></body></html>
