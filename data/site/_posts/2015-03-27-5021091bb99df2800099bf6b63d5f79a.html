---
layout:     post
title: 	    "Sådan undgår du at spilde mad og penge i påsken"
post_author:	    
post_date:	    Fri, 27 Mar 2015 07:00:48 +0100
post_site:	    politiken.dk 
post_link:	    http://politiken.dk/forbrugogliv/forbrug/indkoeb/ECE2600776/saadan-undgaar-du-at-spilde-mad-og-penge-i-paasken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Danskerne smider mad til en værdi på næsten 280 millioner kroner ud i 
påskeugen viser en beregning fra Landbrug &amp; Fødevarer. 
</p><p>
En del af forklaringen er, at vi køber ind for 24 procent flere kroner i 
påskeugen sammenlignet med en gennemsnitlig uge i løbet af året. Men over 
halvdelen af det, vi køber ekstra ind, smider vi ud i skraldespanden, viser 
en beregning, som Landbrug &amp; Fødevarer har lavet. 
</p><p>
Den viser nemlig, at det vi smider ud, svarer til 14 procent af det, vi har 
købt ind målt i penge. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/tjekmad/ECE2419580/ekspert-kunder-og-butikker-deler-ansvaret-for-madspild/">Ekspert: Kunder og butikker 
deler ansvaret for madspild</a></p><p>
Landbrug og Fødevarers beregning er baseret på tal om danskernes 
dagligvareindkøb fra firmaet GfK Consumerscan og forbrugstal fra Danmarks 
Statistik. Deesuden er der anvendt tal fra den engelske statslige 
organisation WRAP (Waste &amp; Resources Action Programme). 
</p><p>
Men penge- og madspildet kan undgås ved især at planlægge sine indkøb, ikke 
købe mere end man har brug for og gemme eventuelle rester på forsvarlig vis, 
lyder det samstemmende fra Landbrug &amp; Fødevarer og organisationen Stop 
Spild af Mad. 
</p><p>
Stop Spild Af Mad’s Rådgiverpanelmedlem og madformidler Lisbet Foged advokerer 
for, at man begynder i god tid inden påske og får familien med på en fælles 
beslutning om, at der ikke skal smides god mad i skraldespanden: 
</p><p><b>Ugen før påske </b></p><p>
Tøm køleskabet og gør det rent. 
</p><p>
Når du fylder det igen, får du et overblik over, hvad du har. 
</p><p>
Brug lejligheden til at lave et system og prøv så de næste dage at få spist, 
hvad der er. Så har du tomme hylder til nye madvarer og til rester efter 
påskemiddage og -frokoster. 
</p><p><b>Planlæg dine måltider </b></p><p>
Få overblik over dit lager. Planlæg ud fra det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2526713/prisfald-her-faar-du-mest-oekogroent-for-pengene/">Prisfald: Her får du mest 
økogrønt for pengene</a></p><p>
Lav en plan over de enkelte måltider og skriv ned, hvad du mangler at købe 
ind. Køb frostposer i forskellige størrelser, hvis du ikke har det på lager. 
De er gode til rester, hvis du løber tør for bøtter. 
</p><p><b>Gør det enkelt</b></p><p>
Har du lyst til at prøve nye påskeretter af, så drop nogle af de gamle. 
</p><p><b>Kvalitet frem for kvantitet </b></p><p>
Forkæl dig selv og familien med lækre råvarer og skru ned for volumen. 
Gæsterne bliver ikke lykkeligere af, at der er fem forskellige oste at vælge 
imellem – især ikke, hvis den ene, der er, er helt uovertruffen. 
</p><p><b>Server retterne hver for sig </b></p><p>
Det er nemmere at gemme nogle rejer, hvis de ikke har ligget og er blevet godt 
rodet rundt med asparges, halve æg og tomatbåde på et stort fad. Server de 
gode sager hver for sig i små skåle. Sæt for eksempel en hel spegepølse på 
bordet med en kniv, så I løbende kan skære, hvad I har brug for. 
</p><p><b>Efter måltidet </b></p><p>
Efter en hyggelig frokost eller middag gider du ikke stå og overveje, hvad du 
skal gøre med resterne. Så gem dem alle sammen - gerne i løbet af måltidet - 
og lav så et køleskabseftersyn dagen efter. Hvad skal i fryseren? Hvad skal 
spises i dag? Hvad kan gemmes til i morgen? Og husk, at kun mad, der har 
stået på bordet i mere end tre timer, ikke egner sig til at blive gemt. 
</p><p><b>Rester er ikke affald – rester er mad </b></p><p>
Når du smider mad i skraldespanden, smider du egentlig penge ud, du selv eller 
andre i familien har tjent. Penge som du kan bruge på noget andet, når du i 
stedet spiser den gode mad, der er i overskud. 
</p><p><b><b>Vi spiser mellem 500 og 750 gram mad til et måltid </b></b></p><p>
Stop Spild Af Mad’s rådgiverpanel-medlem, Anne Marie Fogh Larsen, som 
underviser på Suhrs Madakademiet har også et par gode råd: 
</p><p>
Lad dig inspirere blandt andet af kogebøger til en kombination af nye og gamle 
påskeretter - det vigtigste er, at du meget omhyggeligt beregner dels hvor 
mange forskellige retter, der skal være på påskebordet og holder øje med, 
hvor store portioner de enkelte retter giver. En god tommelfingerregel er, 
at vi til et måltid spiser mellem 500 - 750 g mad. 
</p><p><b>Lav en oversigt</b></p><p>
Det kan være en super ide at planlægge og tilberede større portioner af 
påskenmaden - husk blot at tænke det ind og bruge det til påskens mange 
måltider. En meget let og overskuelig oversigt hjælper utroligt med at se, 
hvor mange dage/måltider du skal planlægge og lave mad til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/indkoeb/ECE2501177/nyt-supermarked-aabner-med-varer-der-ikke-kan-saelges-i-andre-butikker/">Nyt supermarked åbner med 
varer, der ikke kan sælges i andre butikker</a></p><p>
Regn med at der altid skal være en såkaldt Kreativ Køleskabsdag i perioden - 
og hav en inspirationsliste hængende med gode ideer til at få genanvendt 
både tilberedte rester og overskydende råvarer. 
</p><p><b>Undgå at købe dobbelt ind</b></p><p>
Køb ind efter en liste og gennemgå først lige, hvad det nu er du har i både 
køleskab og på lager. Erfaringsmæssigt viser det sig, at der gemmer sig 
mange gode sager! 
</p><p>
Naturligvis bliver vi inspireret til at købe spændende tilbud, når vi er i 
butikkerne - det er ok, sørg blot for ikke at købe dobbelt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2419354/fakta-saadan-kan-supermarkedet-faa-gjort-kaal-paa-madspild/">Fakta: Sådan kan supermarkedet 
få gjort kål på madspild</a></p><p>
Hvis påskefrokosten består af både kolde og varme retter, er det en god ide at 
servere i grupper, så ikke alt kommer på bordet med det samme. Hav nemme 
opbevaringsløsninger til det resterende mad - gennemsigtige glas og plast 
opbevaringsbeholdere bevirker, at du let og hurtigt får et overblik over, 
hvad der gemmer sig i køleskabet. 
</p><p><b>Husk hurtig afkøling </b></p><p>
Husk hygiejnehensynet - hurtig afkøling, hurtigt i køleskabet med det 
resterende mad og sæt hellere hele brød på bordet, hvor man skærer 
efterhånden, end at du ender med mange tørre brødskiver. 
</p><p>
Tænk hele tiden på at købe og tilberede kvalitet i stedet for kvantitet. Ved 
at være super skarp til beregning, menusammensætning og planlægning kan du 
tit købe en bedre kvalitet og økologisk i stedet for blot at føle, at du har 
rigtig mange slags påskeretter, men i alt for store mængder. 
</p><p class=" bl-elem"><i class=" bl-elem">Kilde: Stop Spild Af Mad og Landbrug &amp; Fødevarer</i></p>	
</div>
</div></body></html>
