---
layout:     post
title: 	    "Her er Danmarks nye PMV"
post_author:	    Christian Østergaard
post_date:	    Thu, 30 Apr 2015 13:49:00 +0000
post_site:	    ing.dk 
post_link:	    http://ing.dk/artikel/her-er-danmarks-nye-pmv-175819
---
<html><body><div><section class="body">
			<p>Piranha V fra Mowag, som er den schweiziske gren af General Dynamics European Land Systems bliver vinderen af kontrakten med det danske forsvar om at erstatte Danmarks gamle M113-mandskabsvogne.</p>
			<p>Det står klart efter et møde i dag mellem partierne bag det seneste forsvarsforlig, hvor Forsvaret har præsenteret anbefalingen fra Forsvarsministeriets Materiel- og Indkøbsstyrelse (FMI) til Danmarks milliardindkøb af pansrede mandskabsvogne (PMV).</p>
			<p>»Jeg er meget glad for, at vi nu med Piranha 5 har fundet en vinder af udbuddet på nye pansrede mandskabsvogne til forsvaret. Vores nuværende pansrede mandskabsvogn har tjent hæren godt i mange år, og vil fortsætte med det noget tid endnu, men med Piranha 5 har vi fundet den pansrede mandskabsvogn, der bedst kan løse Forsvarets opgaver i fremtiden,« siger forsvarsminister Nicolai Wammen i en <a href="http://www.fmn.dk/nyheder/Pages/Wammen-Forsvaret-skal-have-nye-pansrede-mandskabsvogne.aspx">pressemeddelelse</a>.</p>
			
			<p><aside class="plugin right box">
			  Forsvarets PMV-indkøb</aside></p>
			<p><strong>Forsvaret</strong> har udsendt et udbud på pansrede mandskabsvogne (PMV’er), der skal erstatte forsvarets gamle M113-mandskabsvogne, som efterhånden har nået deres øvre grænse for opdateringer.<br/>
			<strong>Kontrakten</strong> bliver på op til fem milliarder kroner. Udbuddet omfattede køb af 360 PMV’er, men kontrakten vil indeholde en option om, at antallet kan variere fra 206 PMV’er og op.<br/>
			<strong>Fem prækvalificerede</strong> producenter er med i feltet, heraf tre bæltekøretøjer og to hjulkøretøjer. De fem kandidater er i 2013 blevet testet i 17 uger i forsvarets øvelsesterræn i Oksbøl.<br/>
			<strong>Følg Ingeniørens</strong> dækning på fokus-siden <a href="http://ing.dk/fokus/pmv-0">Forsvarets PMV-indkøb</a>.
			</p>
			<p>Kontrakten lyder på op til fem milliarder kroner. Udbuddet omfatter køb af 360 PMV’er, med en option om, at antallet kan variere fra 206 til 450 køretøjer.</p>
			<p>Konkurrencen har stået på, siden forsvaret i 2012 udsendte sit udbud, og i 2013 blev feltet skåret ned til de fem prækvalificerede kandidater, der indtil i dag var i spil.</p>
			<p>De øvrige kandidater i feltet var:</p>
			<p><strong>Bæltekøretøjer:</strong><br/>
			<em>APC G5</em> fra tyske Flensburger Fahrzeugbau Gesellschaft<br/>
			<em>CV 90 Armadillo</em> fra svenske BAE Systems Hägglunds<br/>
			<em>Ascod</em> fra den spanske gren af General Dynamics European Land Systems</p>
			<p><strong>Hjulkøretøjer:</strong><br/>
			<em>VCBI</em> fra franske Nexter Systems</p>
			<p><aside class="plugin reference info_graphics">
			  <a class="content" href="http://ing.dk/infografik/skal-pansrede-mandskabsvogne-have-hjul-eller-baelte-167192">
			    <img src="http://ing.dk/sites/ing/files/styles/w1120_reference_illustration/public/teaser_13.png?itok=oqWg1ODg" alt=""/>  </a>
			  
			</aside></p>
			<p>De fem kandidater er blevet testet i forsvarets øvelsesterræn i Oksbøl, og FMI har siden arbejdet på sin indstilling til forligskredsen. Processen er undervejs blevet forsinket på grund af de nye modkøbsregler.</p>
			
			<p>Det er forligskredsen, som består af Socialdemokraterne, Radikale Venstre, Socialistisk Folkeparti, Venstre, Dansk Folkeparti, Liberal Alliance og Konservative, der har truffet den endelige beslutning om indkøbet efter indstilling fra Forsvarets Materiel- og Indkøbstjeneste.</p>
		</section>
		  </div></body></html>
