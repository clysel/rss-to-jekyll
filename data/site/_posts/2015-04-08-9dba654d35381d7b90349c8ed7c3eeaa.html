---
layout:     post
title: 	    "SF og Enhedslisten vil slette ulovlig database"
post_author:	    Jesper Stein Sandal
post_date:	    Wed, 08 Apr 2015 13:37:49 +0000
post_site:	    www.version2.dk 
post_link:	    http://www.version2.dk/artikel/sf-og-enhedslisten-vil-slette-ulovlig-database-135474?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Folketinget skal onsdag eftermiddag behandle det <a href="http://www.ft.dk/samling/20141/lovforslag/L168/index.htm">lovforslag</a>, som kulturminister Marianne Jelved har fremsat, som handler om, hvordan DAMD-databasen med ulovligt indsamlede sundhedsoplysninger om danskerne skal arkiveres i Rigsarkivet. Men nu tegner der sig et flertal imod det fremsatte forslag.</p>

<p>Regeringens støttepartier, SF og Enhedslisten, vil nemlig fremsætte et ændringsforslag til lovforslaget. Ændringsforslaget indebærer, at databasen i stedet skal slettes, <a href="http://enhedslisten.dk/artikel/ulovligt-indsamlede-sundhedsdata-skal-slettes-og-ikke-gemmes-i-rigsarkivet-74581">oplyser de to partier ifølge en pressemeddelelse</a>.</p>

<p>DAMD blev ulovligt udvidet fra begrænset indsamling af udvalgte sundhedsoplysninger til generel indsamling af data om danskernes konsultationer hos de praktiserende læger. Da det var slået fast, at indsamlingen var ulovlig, stod databasen i første omgang til at blive slettet, men Rigsarkivet vurderede, at databasen skulle bevares i arkivet.</p>





<p>Efter måneders tovtrækkeri måttet kulturminister Marianne Jelved til sidst bøje sig for Rigsarkivets argumenter. Region Syddanmark, som har administreret databasen, ønskede at slette den, men har måttet nøjes med at give hver enkelt borger mulighed for at bede om at blive slettet.</p>



<p>Lovforslaget, som behandles i dag, handler om, hvordan databasen skal opbevares, men det vil SF og Enhedslisten altså bruge til at sørge for, at databasen slettes.</p>

<p>»Vi mener, at disse data skal slettes og ikke opbevares i Rigsarkivet. Det er vigtigt for at genskabe tilliden til, at man kan stole på, at det er et fortroligt rum, som man træder ind i hos sin læge,« udtaler it-ordfører Stine Brix fra Enhedslisten.</p>

<p>Også partier fra oppositionen ønsker databasen slettet, og på Twitter udtrykte it-ordfører Michael Aastrup fra Venstre således indirekte sin støtte ved at slå fast, at regeringen nu ser ud til at komme i mindretal.</p>

<p/><blockquote class="twitter-tweet"><p>Regeringen ser ud til at komme i mindretal om de ulovlige data i DAMD databasen, så de heldigvis nu kan slettes <a href="https://twitter.com/hashtag/dkpol?src=hash">#dkpol</a></p>— Michael Aastrup (@michaelaastrup) <a href="https://twitter.com/michaelaastrup/status/585770487340466176">April 8, 2015</a></blockquote>


<p>Lovforslaget fra kulturministeren indebærer først og fremmest, at indholdet i DAMD ikke må tilgås før om 120 år, hvor der kan opnås begrænset adgang, og først om 230 vil der være offentlig adgang til hele DAMD.</p>

<p>Et af kritikpunkterne er imidlertid, hvorvidt det senere vil være muligt at ophæve denne spærring blot ved at ændre loven.</p>

<p>Dertil kommer det uafklarede spørgsmål om, hvordan databasen skal opbevares, og om den enkelte borger eksempelvis vil kunne få indsigt i, hvilke oplysninger der er lagret. Rigsarkivet har tidligere oplyst til Version2, at der ikke er truffet nogen afgørelse om arkiveringsformen.</p>
  </section>

  
  
  
  </div></body></html>
