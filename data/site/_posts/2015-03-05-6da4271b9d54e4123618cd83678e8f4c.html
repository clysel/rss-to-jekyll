---
layout:     post
title: 	    "Van Gaals helt uventede koncept skal til eksamen syv gange i træk"
post_author:	    
post_date:	    Thu, 05 Mar 2015 12:17:58 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2574273/van-gaals-helt-uventede-koncept-skal-til-eksamen-syv-gange-i-traek/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Det var et nyt frustrerende lavpunkt for mange Manchester United-fans. Premier 
Leagues bundprop Fulham havde netop stjålet point fra David Moyes’ mandskab 
efter 2-2 på Old Trafford, og da statistikkerne tikkede ind, blev der sat 
tal på, præcis hvor uinspireret en indsats United havde lagt for dagen. 
</p><p>
Deres absurde 82 indlæg i kampen – næsten et i minuttet – blev på mange måder 
indbegrebet af det primitive United-hold, de fleste fans husker fra sidste 
sæsons magre tider under Alex Fergusons oprindelige arvtager. Så da 
hollandske Louis van Gaal i sommer stødte til klubben, var der ingen tvivl 
om missionen: Attraktiv og effektiv fodbold skulle bringes tilbage til det 
sydvestlige Manchester. 
</p><p><b class="ext-link">Spillere og trænere:</b><a class="embeddedlink" href="http://politiken.dk/sport/fodbold/premierleague/ECE2294158/uniteds-nye-manager-har-en-helt-saerlig-personlighed/">Uniteds nye manager har 
en helt særlig personlighed</a></p><p>
Et imponerende cv med mesterskaber og Champions League-succes i klubber som 
Barcelona og Bayern München gav grund til at tro på resultater, og med den 
hollandske totalfodbold på taktiktavlen så mange ved sæsonstart frem til et 
nyt og genoplivet Manchester United. 
</p><p>
Spoler man et halvt år frem i tiden, er der imidlertid stadig lang vej til den 
besnærende pasningsfodbold, van Gaal tidligere har været berømmet for. 
</p><p>
»Det har gennem hele sæsonen været svært at se, hvad Manchester United 
egentlig vil, og det er det stadig. Holdet ser ikke komfortabelt ud i 
kampene, og det er ikke noget godt tegn. Der er plads til mange forbedringer 
i deres spil«, understreger Viasats Premier League-ekspert, Peter Kjær. 
</p><h3>
Fremgangen siden Moyes mangler 
</h3><p>
Og det er svært at se, i præcis hvilken retning United har rykket sig i tiden 
under Louis van Gaal. Det ofte statiske og idéforladte spil, der i store 
dele af sæsonen er leveret, er næppe, hvad hollænderen sigter efter. 
</p><p>
Rio Ferdinand, der spillede sin sidste sæson i rødt under David Moyes, har 
snakket om, hvordan de sparkede flere lange bolde under skotten, end de 
nogensinde havde gjort i deres karriere. En tendens, som hverken passer på 
Uniteds normale kendetegn, eller på den måde, Van Gaal tænker fodbold. 
Alligevel befinder United sig i den absolutte top på listen over Premier 
League-hold, der oftest sparker langt i denne sæson. Med 79 lange bolde per 
kamp er de kun en enkelt fra Burnley på førstepladsen, og langt fra ligaens 
øvrige seks tophold, som i snit kun har sparket langt 58 gange per kamp. 
</p><p><b class="ext-link">Problemer: </b><a class="embeddedlink" href="http://politiken.dk/sport/fodbold/premierleague/ECE2543662/utilfredse-fans-bekymrer-uniteds-manager/">Utilfredse fans bekymrer Uniteds 
manager</a></p><div class="art-fakta article-box">
<h4 class="">
Uniteds hårde program </h4>
<h5>
Kampe i marts/april </h5>
<div class="fakta-body" data-buildingblock="embedded_factboxlink">
<ul><li><b>9. marts (h) </b>Arsenal (FA Cup)</li><li><b>15. marts (h)</b> Tottenham</li><li><b>22. marts (u)</b> Liverpool</li><li><b>4. april (h)</b> Aston Villa</li><li><b>12. april (h)</b> Manchester City</li><li><b>18. april (u)</b> Chelsea</li><li class=" bl-elem"><b>26. april (u)</b> Everton</li></ul><p class=" bl-elem"/>
</div>
</div><p>
Når det kommer til de berygtede indlæg fra dagene under David Moyes, er 
udviklingen i det store og hele også svær at få øje på. 24 indlæg per kamp 
er igen et af de højeste antal i ligaen i denne sæson, og det er kun tre 
færre, end holdet i sidste sæson slog under skotten. </p><h3>
Store indkøb, små forbedringer 
</h3><p>
Den manglende spillemæssige fremgang spejler sig i holdets resultater, der kun 
har været marginalt bedre end i sidste sæson. I starten af marts sidste år 
var Manchester United således kun 5 point dårligere, end det er tilfældet 
nu. 
</p><p>
Van Gaal fik ellers en pengekiste af de større, da han i sommer skulle bygge 
et United, som passede til hans fodboldfilosofi. De godt 600 millioner 
kroner, der blev lagt for Real Madrids Angel Di Maria, var mere end nogen 
engelsk klub tidligere har givet for en spiller, og i alt blev der sendt 
svimlende halvanden milliard kroner af sted efter nye spillere. Peter Kjær 
påpeger imidlertid, at netop den store strøm af nye stjernenavne kan være et 
af de helt store problemer. 
</p><p>
»Der er sket meget på rigtig kort tid. Og selv om det er fantastiske spillere, 
de har hentet, kan det godt være et problem at få så mange nye folk ind. 
Især når næsten ingen af dem har prøvet at spille Premier League før«, siger 
han. 
</p><h3>
Svære tider forude 
</h3><p>
Van Gaals startende 11 til onsdagens kamp mod Newcastle lignede ikke et opgør 
med den simple fodbold, man indtil nu har set fra Manchester United. Med 
tårnhøje Maruane Fellaini liggende som skyggeangriber bagved Wayne Rooney og 
flankeret af blandt andet indlægsmaskinen Ashley Young, lignede det et oplæg 
til at spille på netop indlæg og lange bolde. Men det var et helt andet 
billede, United tegnede kampen igennem, hvor de i flere situationer 
kombinerede pænt, og generelt tyede til langt færre luftbolde, end det har 
været vanen i resten af sæsonen. 
</p><p><b class="ext-link">STATUS QUO</b><a class="embeddedlink" href="http://politiken.dk/sport/fodbold/premierleague/ECE2574088/status-quo-de-syv-oeverste-vinder-i-premier-league/">De syv øverste vinder i Premier League</a></p><p>
Til gengæld blev der givet flere store chancer væk i den anden ende, og der 
skulle en ren foræring af Newcastle-forsvaret til, for at United i kampens 
absolut døende minutter kunne hive en spinkel 1-0 sejr hjem. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00918/Britain_Soccer_Prem_918326y.jpg" alt="" border="0"/><span class="caption"><span class="f-img-caption">Indlægsmaskine. 
</span>Ashley Young blev matchvinder for United i aftes, da han scorede kort før tid. – Foto: Scott Heppell/AP</span></span></p><p>
Det resultat følger op på sidste uges relativt komfortable 2-0-sejr over et 
skidt spillende Sunderland-mandskab, og United har mere end nogen andre brug 
for et opsving i form, hvis klubben skal holde fast i en af de fire pladser, 
der giver adgang til næste års Champions League. 
</p><p>
Van Gaals tropper står således over for et par overordentligt svære måneder i 
marts og april, hvor holdet møder 4 af ligaens 6 øvrige tophold plus en FA 
Cup-semifinale mod Arsenal. 
</p><p>
»De har et overordentlig vanskeligt program foran sig, og skal man vurdere ud 
fra det spil, de har leveret indtil nu, er det svært at se dem holde fast. 
Men med det hold, de har, synes jeg stadig, det er dem, der står stærkest 
til den sidste plads«, fastholder Peter Kjær. 
</p><p class=" bl-elem">
Manchester Uniteds situation bliver debatteret i den kommende udgave af 
’Politiken Fodboldmagasin med Martin Borre’. <a href="http://politiken.dk/sport/fodbold/fodboldmagasin/">Podcasten 
kan høres og hentes senere i dag her</a>. 
</p>	
</div>
</div></body></html>
