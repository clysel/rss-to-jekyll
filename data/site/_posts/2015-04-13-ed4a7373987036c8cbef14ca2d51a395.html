---
layout:     post
title: 	    "Journalister fisker efter bestemte svar fra eksperterne"
post_author:	    
post_date:	    Mon, 13 Apr 2015 21:04:09 +0200
post_site:	    politiken.dk 
post_link:	    http://politiken.dk/kultur/medier/ECE2626740/journalister-fisker-efter-bestemte-svar-fra-eksperterne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hver eneste dag ringer journalister op til danske forskere for at bruge deres 
viden i den daglige journalistik. Men en stor del af de 
samfundsvidenskabelige forskere oplever, at journalisterne blot ringer for 
at få underbygget en vinkel, som er fastlagt på forhånd. 
</p><p>
Det fremgår af en spørgeskemaundersøgelse, som Politiken Research har sendt ud 
til 950 samfundsvidenskabelige forskere på 6 forskellige universiteter, og 
som 352 af dem har svaret på. 
</p><p>
Adspurgt om, hvor enige de er i oplevelsen af, at »journalister på 
nyhedsmedier i stigende grad ønsker en ekspertvurdering, der kan underbygge 
den vinkel, redaktøren/journalisten i forvejen har lagt«, svarer 27,8 
procent, at de er helt enige, mens 47,2 procent erklærer sig delvis enige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2625282/eksperter-udtaler-sig-ofte-om-emner-der-er-uden-for-deres-omraade/">Eksperter udtaler sig ofte om 
emner der er uden for deres område</a></p><p>
I undersøgelsens kommentarfelt finder man udsagn som: »Det oplever jeg uhyre 
ofte«, »Medierne ved godt, hvem de skal ringe til for at få den vinkel, de 
ønsker« og »Ret indlysende proces«, mens en del sætter spørgsmålstegn ved, 
om der er tale om en stigning: 
</p><p>
»Sådan har det altid været!«, »Ved ikke, om det er ’i stigende grad’, men det 
er givetvis ganske udbredt« og »Jeg er ikke sikker på, om det er i stigende 
grad – men det er helt sikkert ofte sådan, at der er meget lidt lydhørhed, 
hvis man ikke underbygger den vinkel, der er lagt på forhånd«, lyder en 
række andre kommentarer. 
</p><h3>
Fordomme 
</h3><p>
Forskernes svar kommer ikke bag på professor Erik Albæk, der har forsket i 
netop mediernes brug af eksperter. Han er bare ikke sikker på, at forskerne 
har ret. 
</p><p>
»I spørger til folks oplevelse og får derfor alle folks værste fordomme 
tilbage. En meget stor del vil sige, at det er voldsomt irriterende, at 
journalisterne ringer, og når vi ikke vil bekræfte deres vinkel, ringer de 
videre til den næste, indtil de finder en kollega, der siger ja«, siger han. 
</p><p>
»Selvfølgelig har vi alle sammen oplevet det, og det er så enormt 
provokerende, at det kommer til at fylde meget mere i ens hoved. Men hvis 
man tænker det igennem, husker man de masser af gange, hvor man har haft en 
fornuftig samtale«. 
</p><h3>
Bruger eksperter som sparringspartnere 
</h3><p>
I hans eget forskningsprojekt om eksperter undersøgte de samtlige 
ekspertkilder i de landsdækkende aviser gennem en måned og ringede op til 
både journalist og forsker for at høre, om vinklen havde været anlagt på 
forhånd. 
</p><p>
I 50 procent af tilfældene var begge parter enige om, at det havde den, 
fortæller Erik Albæk. 
</p><p>
»Og det er faktisk dybt underligt, at det ikke var oftere. For journalister 
ringer jo med en konkret historie, så det er højst usædvanligt, hvis de ikke 
har en vinkel. Det er deres job. Det er ikke det samme, som at journalisten 
eller redaktøren har en politisk dagsorden«, siger han. 
</p><p>
»Vores undersøgelse viste, at vinklen først blev fundet i løbet af samtalen i 
halvdelen af tilfældene. Det betyder, at journalisterne bruger forskerne som 
sparringspartnere for at finde ud af, hvad der er op og ned i en sag«. 
</p><p>
Også det er flere af forskerne i Politiken Researchs undersøgelse inde på: 
</p><p>
»Min oplevelse er, at de er o.k. gode til at trække historien, hvis ikke der 
er noget i den«, skriver en, mens en anden påpeger, at »det ikke er et 
problem, at man ønsker en ekspertvurdering til at underbygge en på forhånd 
fastlagt vinkel – når blot man ikke har lagt sig så fast, at man ikke er 
længere er åben over for at ændre vinklen«. 
</p><h3>
Hypotesejournalistik 
</h3><p>
I går skrev Politiken om en række andre undersøgelsesresultater fra 
rundspørgen med fokus på forskernes oplevelse af, at deres kolleger udtaler 
sig til medierne uden at have tilstrækkelig forskningsmæssig ekspertise til 
at udtale sig. Og læser man kommentarerne, står det klart, at forskernes 
billede af journalister ikke ligefrem er rosenrødt. 
</p><div class="art-quote article-box">
<p class="quote"/>
<blockquote>
<p class="quote-txt">
Det gode ved hypotesejournalistik er, at det giver nogle skarpt vinklede historier 
med gode rubrikker, som er nemme at forstå
</p>
<p class="sender">
</p><p class=" bl-elem">Ulrik Haagerup, nyhedsdirektør, DR</p> 

</blockquote>
</div><p>
Så hvad gør medier og journalistuddannelser egentlig for at bruge eksperter på 
en ansvarlig måde?</p><p>
»På DR forsøger vi at se verden med begge øjne og snakke om, at nuancer er 
gode. En historie behøver ikke være så skarpt vinklet, at man ignorerer 
vinkler, der går den anden vej. Samtidig forsøger vi at interviewe 
eksperter, der ved, hvad de snakker om. Og ikke bare vil promovere sig selv 
eller deres arbejdsplads ved at komme i medierne«, siger nyhedsdirektør i DR 
Ulrik Haagerup. 
</p><p>
Han kalder ’hypotesejournalistik’ et omfattende problem og en dårligdom i 
branchen, som medierne er nødt til at tage alvorligt – ikke mindst på grund 
af den troværdighedskrise, som journalistikken er ude i. Ifølge Haagerup 
bliver der ikke råbt vagt i gevær ofte nok på hverken medierne eller 
journalistuddannelserne over for arbejdsmetoden. 
</p><h3>
Travle medier har konsekvenser 
</h3><p>
Den vurdering er rektoren på Danmarks Medie- og Journalisthøjskole, Jens Otto 
Kjær Hansen, ikke helt enig i. Han fastslår, at man på journalistuddannelsen 
i Aarhus har fokus på problemet og forsøger at advare de studerende imod at 
forelske sig for meget i en bestemt vinkel eller have en bias, der gør dem 
blinde for andre vinkler. Men ifølge rektoren møder de studerende en anden 
og travl hverdag ude på mediearbejdspladserne. 
</p><p>
»Vi oplever gang på gang på journalistuddannelserne, at selvom vi punker de 
studerende for at være kritiske, lave flerkildehistorier og huske at spørge 
sig selv, hvorfor de har en bestemt vinkel på en historie, er virkeligheden 
bare en anden ude hos de travle medier«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2625355/eksperter-dumper-eksperter/">Eksperter dumper eksperter</a></p><p>
Ulrik Haagerup fra DR kan også godt se, hvorfor travle journalister bliver 
lokket til at ringe kilder op, de på forhånd ved kan bekræfte deres 
forudindtagne vinkel. 
</p><p>
»Det gode ved hypotesejournalistik er, at det giver nogle skarpt vinklede 
historier med gode rubrikker, som er nemme at forstå. Men risikoen er, at vi 
kommer til at skævvride det billede af virkeligheden, som vi journalister er 
sat i verden for at skabe«, siger nyhedsdirektøren. 
</p><h3>
Selvforskærkende uheldig cirkel 
</h3><p>
At journalister fisker efter ekspertviden, og at forskere udtaler sig om 
noget, de ikke har tilstrækkelig viden om, hænger unægtelig sammen, vurderer 
Jens Otto Kjær Hansen. 
</p><p>
Han påpeger, at forskerne også oplever et præstationspres og en konkurrence 
parallelt med journalisterne, fordi det er blevet vigtigt for forskerne at 
have en stærk profil. 
</p><p>
Det er ikke nok bare at være en forsker, som sidder over i hjørnet og passer 
sine ting. Og derfor opstår der en selvforstærkende og uheldig cirkel, mener 
rektoren. 
</p><p>
»Journalisterne er presset på tid og laver af den grund hypotesejournalistik, 
hvor man ringer en forsker op, som man på forhånd præcist ved hvad vil sige. 
Samtidig har forskerne svært ved at sige nej til journalisterne, selvom de 
godt ved, at emnet er uden for deres felt«, siger han. 
</p><h3>
Betalingsjournalistik 
</h3><p>
Jens Otto Kjær Hansen hævder, at brugerne på sigt ikke vil betale penge for 
journalistikken, hvis den er unuanceret og ikke gør brug af de mest 
kvalificerede eksperter på et bestemt område. 
</p><p class=" bl-elem">
»Selvom journalister falder for, at noget lyder klogt, hvis det er en forsker, 
som siger det, så falder læserne ikke for det. De kan godt gennemskue det, 
fordi de er et kritisk og veluddannet publikum. Og det har den konsekvens, 
at læserne til sidst ikke længere gider betale penge for journalistikken. 
Derfor skyder vores branche sig selv i foden med denne metode«, siger han. 
</p>	
</div>

</div></body></html>
