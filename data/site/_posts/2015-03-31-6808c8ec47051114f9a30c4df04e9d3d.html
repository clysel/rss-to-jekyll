---
layout:     post
title: 	    "Her er fem gode spisesteder på budget i Berlin"
post_author:	    
post_date:	    Tue, 31 Mar 2015 12:40:11 +0200
post_site:	    politiken.dk 
post_link:	    http://politiken.dk/rejser/guider/berlin/madogdrikke/ECE2602199/her-er-fem-gode-spisesteder-paa-budget-i-berlin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens rejseguides</h4>
<div class="fakta-body"><p>
<b>BERLIN </b>er en af de mest besøgte storbyer i verden og efter Paris og 
London det tredjemest besøgte rejsemål i Europa. En tredjedel af gæsterne 
kommer fra udlandet. Hovedattraktionerne er for turisterne den specielle 
mangefacetterede arkitektur, de mange historiske steder, museer, festivaler, 
natteliv og gode indkøbsmuligheder. 
</p>

</div>
</div>
<p>
Det har bestemt ikke altid været en selvfølge, at man kunne spise på et højt 
niveau i Berlin. 
</p><p>
Her har tung husmandskost, curry wurst og döner kebab længe været de mest 
fremherskende kulinariske indslag – og i øvrigt ikke et ondt ord om det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE2460375/5-restauranter-i-berlin-med-solid-tysk-mad/">5 restauranter i Berlin med 
solid tysk mad</a></p><p>
De senere år har den tyske hovedstad dog i lighed med en række andre 
nordeuropæiske storbyer oplevet et veritabelt boom af nye, spændende 
spisesteder – også spisesteder, hvor gourmeter på et mere begrænset 
madbudget har mulighed for at være med. 
</p><p>
Nøgleordene er også her lokalt producerede råvarer og en genoplivning af den 
gastronomiske kulturarv med æblefodrede frilandsgrise fra Havelland, 
vildsvin fra Schorfheide, ænder fra Neuruppin, friskfangede fisk fra 
Müritz-søen i Mecklenburg-Vorpommern med meget, meget mere. 
</p><p>
Som det er trenden i storbyer fra København til Paris åbner dygtige kokke og 
restauratører i disse år også budgetvenlige aflæggere af deres mere 
eksklusive restaurationsflagskibe. 
</p><p>
Det gælder f.eks. tv-kendiskokken Tim Raue, der er en af frontløberne i denne 
demokratisering af finere madlavning, som det seneste tiår har præget 
gastroscenen. 
</p><p>
Samtidig er street food-kulturen kommet til Berlin for fuld kraft. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2221765/naeste-gang-du-rejser-til-berlin-skal-du-huske-din-kartoffelskraeller/">Næste gang du rejser til 
Berlin, skal du huske din kartoffelskræller</a></p><p>
Food trucks og markedshaller lokker folk til fra nær og fjern, og ikke mindst 
det asiatiske køkken har fået stærke ambassadører i den tyske millionby. 
</p><p>
Vil man prøve kræfter med den japanske modespise ramen, er der f.eks. flere 
rigtig gode steder netop nu. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejser_940px/ECE2398428/her-skal-du-drikke-din-kaffe-i-berlin/">Her skal du drikke din kaffe i 
Berlin</a></p><p>
Vi viser vej til fem gode spisesteder på budget i Berlin. 
</p><h3>
1. La Soupe Populaire – mesterkokkens nummer 2 
</h3><p>
Den berlinskfødte kok Tim Raue er kendt fra både tv (som vært på Deutschlands 
Meisterkoch) og som et af de største talenter i Forbundsrepublikkens 
gastronomiske verden. 
</p><p>
Hans restaurant i eget navn få minutters gang fra Checkpoint Charlie har to 
michelinstjerner, men som trenden er i Europas storbyer netop nu, åbner de 
bedste kokke i stor stil mindre prætentiøse og mere budgetvenlige aflæggere. 
Også Raue. 
</p><p>
La Soupe Populaire ligger tilbagetrukket fra Prenzlauer Allee, i huset i det 
gamle østtyske bryggeri Bötzow. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/lsp4_web_924981w.jpg" alt="" border="0"/><span class="caption"><span class="f-img-caption">Signaturret. 
</span>Æg i sennepscreme på en bund af rødbeder kan du få hos La Soupe Populaire. Foto: Tom Nørgaard</span></span>
I disse rå og industrielle, men samtidig meget sjælfulde, rammer bliver man 
bespist med opfindsomme nyfortolkninger af gamle tyske klassikere som 
Eisbein (svineskank) og Königsberger klopse (kalvekødboller i kaperssauce). 
Der er dog også mulighed for at få fisk, og en af stedets signaturretter er 
æg i sennepscreme på en bund af rødbeder. 
</p><p>
Alt sammen meget delikat og til priser, der ligger betragteligt under, hvad 
der gør sig gældende på moderrestauranten. På La Soupe Populaire kan man få 
to gode retter til ca. 30 euro og vin på glas til omkring 5 euro. 
</p><p><a target="_blank" href="http://www.lasoupepopulaire.de"><i class=" bl-elem">La Soupe Populaire</i></a><i class=" bl-elem">, 
Prenzlauer Allee 242.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE2460344/5-toprestauranter-i-berlin/">5 toprestauranter i Berlin</a></p><h3>
2. Cocolo Ramen – Nordeuropas bedste nudelsuppe 
</h3><p>
Den japanske nudelsuppe ramen er blevet noget af en modespise i de europæiske 
og nordamerikanske storbyer de seneste år, men få steder i Nordeuropa fås 
det så godt som hos Cocolo Ramen. 
</p><p>
Efter at have været en af Mittes store, nye succeser har man udvidet med 
større lokaler og flot beliggenhed på Paul-Lincke-Ufer ved Landwehr kanal. 
</p><p>
Som i moderfilialen kan man her få nudelretter af fineste kvalitet og i 
livlige omgivelser, der fungerer fint som afsæt for en tur i det berlinske 
natteliv. 
</p><p>
Der findes i udgangspunktet fire forskellige typer ramen: shoyu (sojabaseret), 
miso, tonkotsu (svinekødsbaseret) og shio (salt). Disse fire smagsvarianter 
udgør fundamentet i den suppe eller bouillon, som den enkelte ramen er lavet 
på. 
</p><p>
Foruden ramen er der på Cocolo Ramen også mulighed for at få gyozo og andre 
lækkerier. Hovedretterne ligger på under 10 euro. 
</p><p><a target="_blank" href="http://www.kuchi.de"><i class=" bl-elem">Cocolo Ramenbar X-Berg</i></a><i class=" bl-elem">, 
Paul-Lincke-Ufer 39. </i></p><p><a target="_blank" href="http://www.kuchi.de"><i class=" bl-elem">Cocolo ramen</i></a><i class=" bl-elem">, 
Gipsstrasse 3.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/insiderguider/ECE1342813/saadan-faar-du-det-bedste-af-berlin-paa-en-weekend/">Sådan får du det bedste af 
Berlin på en weekend</a></p><h3>
3. House of Small Wonder – Brooklyn i Berlin 
</h3><p>
Er man glad for bydelen Williamsburg i New York, der er notorisk kendt for at 
tiltrække kreative og stilbevidste sjæle, kender man måske til House of 
Small Wonder, som siden 2010 har haft til huse her. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00924/Hosw3_web_924979y.jpg" alt="" border="0"/><span class="caption"><span class="f-img-caption">Foto: 
</span>Tom Nørgaard</span></span>
Nu har gastronomisk entreprenørtrang drevet folkene bag til Berlin. På den 
stille sidegade Johannisstrasse, der ligger rundt om hjørnet fra den langt 
mere travel Friedrichsstrasse, kan man til morgen, brunch, middag og aften 
få japansk inspireret <i>comfort food</i> skabt af fortrinsvis lokalt 
producerede råvarer. 
</p><p>
Der er dog ingen dogmer her, så mellem udon-nudler og japanske kødboller, er 
der også mulighed for at bestille croque madame, hjemmelavet granola og 
brunch hele dagen. 
</p><p>
De fleste retter fås til mellem 5-10 euro. 
</p><p><a target="_blank" href="http://www.houseofsmallwonder.de"><i class=" bl-elem">House of Small 
Wonder</i></a><i class=" bl-elem">, Johannisstrasse 20.</i></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/berlin/madogdrikke/ECE1878940/laeserne-her-er-berlins-bedste-spisesteder/">Læserne: Her er Berlins bedste 
spisesteder</a></p><h3>
4. Mogg &amp; Metzer – jødisk madkultur 
</h3><p>
Før nationalsocialisterne kom til magten i 1933, boede der mere end 160.000 
jøder i Berlin. I dag, 70 år efter krigens afslutning, oplever den jødiske 
kultur en stærk renæssance i Tysklands hovedstad. 
</p><p>
Foruden synagoger, museer og mindesmærker for jøderne er der blandt meget 
andet også åbnet cafeer, kosher-bagerier, delier og gode spisesteder. 
</p><p>
I den tidligere jødiske pigeskole i Auguststrasse ligger en af de fremmeste 
kulinariske ambassadører. 
</p><p>
Hos Mogg &amp; Melzer fås f.eks. de bedste pastramisandwicher uden for New 
York, og saltagurker og det øvrige tilbehør er også spitzenklasse. 
</p><p>
En god frokost eller omgang aftensmad for to står i omkring 40 euro inkl. 
drikkevarer. 
</p><p><a target="_blank" href="http://www.moggandmelzer.com"><i class=" bl-elem">Mogg &amp; Metzer</i></a><i class=" bl-elem">, 
Auguststrasse 11.</i></p><h3>
5. Markthalle Neun – festlig street food 
</h3><p>
I 2011 – præcis 120 år efter åbningen – genåbnede Kreuzbergs madmarked 
Markthalle Neun. 
</p><p>
Til daglig frister gode råvarer og lækker mad, der kan spises på farten, men 
særligt spændende er det om torsdagen fra 17-22, når de smukke gamle 
markedshaller forvandles til et festligt street food-marked som en hyldest 
til Berlins mange madkulturer. 
</p><p>
Så er der mulighed for at gå om bord i alt fra britiske pies, over tyske 
spaetzle til dumplings, mexicanske tacos, peruansk ceviche, nigeriansk 
comfort food og amerikansk barbeque, der trylles frem i de mange forskellige 
food trucks og madboder. 
</p><p>
Det er nemt at blive fristet over evne og blive revet med af den løsslupne 
stemning, men det er muligt at få et godt og mættende måltid for 5-7 euro. 
</p><p class=" bl-elem"><a target="_blank" href="http://www.markthalleneun.de"><i class=" bl-elem">Markthalle Neun</i></a><i class=" bl-elem">, 
Eisenbahnstrasse 42/43.</i></p>	
</div>

</div></body></html>
