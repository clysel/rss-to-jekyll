---
layout:     post
title: 	    "Danske forskere udvikler ny tandfyldning af glasionomer-cement"
post_author:	    Mie Stage
post_date:	    Tue, 10 Mar 2015 10:48:43 +0000
post_site:	    ing.dk 
post_link:	    http://ing.dk/artikel/danske-forskere-udvikler-ny-tandfyldning-af-glasionomer-cement-174655
---
<html><body><div><section class="body"><p>Amalgamplomber indeholder forurenende kviksølv, og plastplomber risikerer at skulle skiftes løbende. Det kan man måske undgå om nogle år, når materialeforskere fra Niels Bohr Institutet og Odontologisk Institut har lagt sidste hånd på en ny tandfyldning.</p>
			<p>Udgangspunktet er glasionomer-cement, som allerede findes i tandklinikkerne i dag. Cementen er baseret på silikatglas og en syre – ionomeren og har eksisteret siden 1970’erne. Men ulempen er, at materialet er frygteligt skrøbeligt. Så det kan kun bruges til tænder, som ikke er så påvirket af bid.</p>
			<p>Fordelene er til gengæld, at materialet binder direkte til tanden uden brug af lim samt frigiver flour over en længere periode, hvilket er fordelagtigt for patienter, som er hårdt angrebet af karies. Desuden behøver tandlægerne ikke anskaffe sig særligt udstyr, da pulveret blot skal blandes med væske i hånden og ikke behøver lys for at hærde.</p>
			<p>Målet med det danske projekt er derfor at gøre det skrøbelige materiale stærkere og nemmere at arbejde med, så det i højere grad kan erstatte de sædvanlige tandfyldninger, fortæller Heloisa Bordallo, lektor og materialeforsker på Niels Bohr Institutet.<br/><figure class="plugin right zoomable"><img data-original-image="http://ing.dk/sites/ing/files/heloisa_lab5.jpg" src="http://ing.dk/sites/ing/files/styles/w1120_media_right/public/heloisa_lab5.jpg?itok=ARwCG128" alt=""/><figcaption> Heloisa Bordallo, materialeforsker på Niels Bohr Institutet og Ana Benetti, tandlæge og forsker på Odontologisk Institut ved Københavns Universitet. <cite>Foto: Københavns Universitet</cite></figcaption></figure><br/>
			»Vi vil gerne opnå bedre kontrol med kemien i materialet, dvs. hydrationen. Derfor prøver vi at tilføje nogle naturlige mineraler til cementen i forskellige mængder og partikelstørrelser for at gøre cementen mere robust,« fortæller hun.</p>
			<p>Heloisa Bordallo vil ikke fortælle konkret, hvilke mineraler der er tale om, da arbejdet stadig er i gang, men hun fortæller, at gruppen er nået langt siden begyndelsen i 2011.</p>
			<p>»Vi ved nu, at vi kan lave et stærkere materiale – udfordringen er tiden. I øjeblikket størkner materialet for hurtigt, og derfor skal vi have bedre kontrol med hydrationen. Vi håber dog, at vi kan gå i gang med kliniske forsøg ved udgangen af 2015,« siger hun.<br/><figure class="plugin right zoomable"><img data-original-image="http://ing.dk/sites/ing/files/heloisa_lab9.jpg" src="http://ing.dk/sites/ing/files/styles/w1120_media_right/public/heloisa_lab9.jpg?itok=FVWVdHX7" alt=""/><figcaption> Glasinomer-cementpulveret kan blandes med væske uden brug af særligt udstyr. Det er en stor fordel for områder uden elektricitet. <cite>Foto: Københavns Universitet</cite></figcaption></figure><br/>
			Heloisa Bordallo kom i gang med projektet, da hun mødte Ana Benetti fra Odontologisk Institut på et velkomstmøde for nye internationale ansatte på universitetet. De var begge fra Brasilien og delte ud over nationalitet en interesse for materialer. Og de sad begge med udfordringer, når det kom til netop hydration.</p>
			<p>Heloisa Bordallo arbejdede på det tidspunkt med byggematerialer, mens Ana Benetti kiggede på tandmaterialer. Og efter en idéudveksling besluttede de at slå pjalterne sammen.</p>
			<p>Og nu er de nået så langt, at de har udgivet en artikel, der i dag er publiceret i det videnskabelige tidsskrift Scientific Reports, hvor de fortæller om den viden, de indtil nu har opnået om glasionomer-cements egenskaber som tandfyldning.<br/><figure class="plugin right zoomable"><img data-original-image="http://ing.dk/sites/ing/files/tegning1000.gif" src="http://ing.dk/sites/ing/files/styles/w1120_media_right/public/tegning1000.gif?itok=-ACDTrSG" alt=""/><figcaption> Til venstre ses røntgenbilleder af tænder med tandplomber af glasionomer-cement. Billederne viser, hvor cementen er porøs. Til højre ses billeder af de samme tænder med neutronspredning. Her kan man se, om porerne er fyldt med væske. <cite>Foto: Københavns Universitet</cite></figcaption></figure><br/>
			Her har de undersøgt to blandninger af glasionomer-cement. En, hvor pulveret blev blandet med et miks af syrer og vand samt og en, hvor syren allerede var tilsat pulveret og derfor bare skulle blandes op med vand.</p>
			<p>Materialerne blev undersøgt i udtrukkede tænder, hvorefter der blev taget røntgenbilleder i Berlin på Helmholtz-Zentrum-faciliteterne i samarbejde med professor Markus Strobl, som ligeledes er tilknyttet Niels Bohr Institutet.</p>
			<p>Her fandt forskerne ud af, at det faktisk ikke gjorde så meget, at selve materialet er porøst – det springende punkt ligger i, om der opstår porer med væske, der får materialet til at knække.</p>
			<p>Ved at tage billeder med neutronspredning fik de syn for sagn og kunne se, at der var stor forskel på de to blandinger.</p>
			<p>Eksperimenterne viste, at blandingen, der kun skulle have tilsat vand, var den svageste. Syren i vandet hjalp nemlig væsken til at binde hurtigere og stærkere til cementen, hvilket formindskede væsken i porerne.</p>
			<p>Dog er blandingen stadigvæk ikke helt perfekt, fordi der stadig flyder for meget fri væske i porerne, og det er dette problem, forskerne vil adresserer over den kommende tid.</p>
		</section></div></body></html>
