---
layout:     post
title: 	    "Skattelettelser giver huller i de kommunale kasser "
post_author:	    
post_date:	    Fri, 20 Mar 2015 07:25:55 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2593478/skattelettelser-giver-huller-i-de-kommunale-kasser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kommunerne er gavmilde med skattelettelser i år. Hver tredje kommune sænker 
skatterne, og det er især erhvervslivet, der slipper billigere. En del af 
skattelettelserne finansieres via en pulje på 112,5 millioner kroner, som 
regeringen har afsat til kommunale skattelettelser. Men da de samlede 
skattelettelser løber op i 298 millioner kroner, skal en del kommuner selv 
finansiere størstedelen af skattelettelserne. 
</p><div class="art-quote article-box">
<p class="quote"/>
<blockquote>
<p class="quote-txt">
Kommunerne har sendt en boomerang af erhvervsskattelettelser af sted. Det 
betyder, at der venter nogle ret markante besparelser forude
</p>
<p class="sender">
Dennis Kristensen, formand i FOA 
</p>
</blockquote>
</div><p/><p>
Det giver huller i de kommunale kasser flere steder i landet, og FOA frygter, 
at det vil koste på velfærden i kommunerne. 
</p><p>
»Kommunerne har sendt en boomerang af erhvervsskattelettelser af sted. Det 
betyder, at der venter nogle ret markante besparelser forude«, siger Dennis 
Kristensen, formand i FOA. 
</p><p>
Vejle, Viborg, Kolding og Silkeborg Kommune har alle nedsat skatterne med mere 
end 20 millioner kroner i år, og i disse fire kommuner har man budgetteret 
med en statslig refusion på 75 procent af det samlede beløb. Virkeligheden 
ser dog noget anderledes ud, og derfor mangler disse kommuner nu mellem 9 og 
20 millioner kroner i budgettet. 
</p><p class="art-ext article-box">

</p><p>Der er også flere andre kommuner, der har budgetteret med en højere 
statslig refusion, og som derfor nu sidder med et hul i kommunekassen. I 
Kolding Kommune, som mangler cirka 10 millioner i budgettet, kalder 
borgmester Jørn Pedersen (V) det »et stort øv«, at pengene nu skal hentes i 
kommunens egne reserver. Dermed giver flere borgmestre udtryk for, at 
forventningerne til statspuljen oversteg den reelle størrelse. 
</p><h3>
Hul i velpolstrede kommunekasser 
</h3><p>
Dennis Kristensen frygter, at hullerne i de kommunale budgetter især vil ramme 
de ældre. 
</p><p>
»Hvis kommunerne skal spare på driften, er der overordnet tre områder, de kan 
vælge. Børnepasning, skole og ældrepleje. Jeg er bange for, at det igen 
bliver ældreplejen, der kommer til at holde for«, siger Dennis Kristensen og 
uddyber: 
</p><p>
»Her er der altså allerede sparet rigtig meget. Der er skåret helt ind til 
benet«. 
</p><p>
I Vejle Kommune, kommunen med de største skattelettelser, mener borgmester 
Arne Sigtenbjerggaard (V) dog ikke, at kommunens borgere kommer til at mærke 
hullet i kommunekassen. Han understreger, at kommunekassen er »velpolstret«, 
og at de 20 millioner kroner, som kommunen havde forventet at få i refusion 
fra staten, men som de nu kan skyde en hvid pil efter, på ingen måde slår 
bunden ud af kommunens økonomi. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2594630/vejle-forregnede-sig-efter-at-have-givet-den-stoerste-skattelettelse/">Vejle forregnede sig efter at 
have givet den største skattelettelse</a></p><p>
Han lægger dog ikke skjul på, at kommunen havde forventet en større refusion, 
da man besluttede sig for at lempe skatten på erhvervslivet ved at sænke 
dækningsafgiften på erhvervsejendomme. 
</p><p>
»Afskaffelsen af dækningsafgiften var jo lidt betinget af, at vi fik de der 
penge fra skattepuljen«, siger han. 
</p><h3>
Økonomisk gulerod til kommunerne 
</h3><p>
Det er usædvanligt, at så mange kommuner vælger at sænke skatten. Normalt har 
det højst været en lille håndfuld kommuner, der har gjort det, men sidste år 
var det hver fjerde kommune og i år er det hver tredje. 
</p><div class="art-quote article-box">
<p class="quote"/>
<blockquote>
<p class="quote-txt">
Det er vigtigt at understrege, at der her er tale om en økonomisk gulerod til 
kommunerne, når staten går ind og finansierer en del af skattelettelserne
</p>
<p class="sender">
Kurt Houlberg, kommunalforsker i KORA 
</p>
</blockquote>
</div><p/><p>
Det skyldes ifølge Kurt Houlberg, kommunalforsker i KORA, i høj grad, at 
kommunerne på grund af udgiftsloftet og en stram økonomistyring er ganske 
velpolstrede, og at de nu ønsker at betale nogle af disse penge tilbage til 
borgerne via skattelettelser. Men det kan også, understreger han, skyldes, 
at kommunerne kunne se frem til, at en betydelig del af skattelettelserne 
ville blive finansieret fra staten. 
</p><p>
»Jeg kender jo ikke de enkelte kommuners bevæggrunde, men det er vigtigt at 
understrege, at der her er tale om en økonomisk gulerod til kommunerne, når 
staten går ind og finansierer en del af skattelettelserne – også selvom det 
for den enkelte kommune er en mindre del end forventet. Grundlæggende ligger 
der i det kommunale selvstyre, at kommunerne selv skal styre deres økonomi, 
også hvis de ønsker at sænke skatten«, siger han. 
</p><h3>
Reducerede udgifter på 12 milliarder 
</h3><p>
Han lægger dog ikke skjul på, at det kan få betydning for driften i de enkelte 
kommuner, hvis indtægterne bliver mindre end forventet. 
</p><p>
»Det er jo en politisk beslutning, om man vælger at nedsætte skatten. Men hvis 
økonomien bliver mindre som følge af skattelettelser, kan det selvfølgelig 
betyde, at der bliver færre penge til service til for eksempel skoler, 
daginstitutioner eller ældre«, siger han. 
</p><p class=" bl-elem">
Kommunerne har de seneste år allerede reduceret udgifterne med 12 milliarder 
kroner. Her er besparelserne sket inden for alle områder, og Kurt Houlberg 
mener ikke, der er grund til at tro, at eventuelle nye besparelser vil ramme 
specifikke områder, som for eksempel ældreområdet, særlig hårdt. 
</p>	
</div>
</div></body></html>
