---
layout:     post
title: 	    "Lars Larsen forgylder børnebørn med ejerskab i Jysk"
post_author:	    
post_date:	    Thu, 19 Feb 2015 20:33:09 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2554910/lars-larsen-forgylder-boerneboern-med-ejerskab-i-jysk/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den jyske erhvervsmand og milliardær Lars Larsen har sat farten op i et 
generationsskifte af Jysk-koncernen. 
</p><p>
Fire børnebørn, som alle er omkring eller under konfirmationsalderen, har nu 
fået andele af selskabet, skriver Finans.dk. 
</p><p>
Beslutningen fremgår ifølge mediet af et netop offentliggjort regnskab for 
2013/14 i moderselskabet Jysk Holding A/S.
</p><p>
66-årige Larsen fremstår fortsat som hovedaktionær, og hans børn, Jacob 
Brunsborg og Mette Brunsborg, er opført som ejer af minimum fem procent af 
aktiekapitalen. 
</p><h3>
Glidende generationsskifte
</h3><p>
Med på ejerlisten med samme angivelser er nu også Christine og Christian, som 
er børn af Jacob Brunsborg, samt Søren og Line, der er børn af Mette 
Brunsborg, skriver Finans.dk.
</p><p>
Den nye ejerkonstruktion indgår ifølge kommunikationsdirektør Jonas Schrøder 
som en del af et glidende generationsskifte, som har været i gang gennem 
længere tid.
</p><p class=" bl-elem">
I december 2014 fastslog Lars Larsen imidlertid, at han agter at blive 
siddende på magten i Jysk som hovedejer og bestyrelsesformand.
</p>	
</div>
</div></body></html>
