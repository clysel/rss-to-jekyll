---
layout:     post
title: 	    "Først onsdag er SAS' flytrafik tilbage til normal"
post_author:	    
post_date:	    Mon, 02 Mar 2015 14:39:28 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2570185/foerst-onsdag-er-sas-flytrafik-tilbage-til-normal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS' kabinemedarbejdere nåede at strejke i fire dage. Utallige flyafgange blev 
aflyst og flere tusinde rejsende blev dermed ramt af strejken. Alene i dag 
er 51 flyafgange berørt. 
</p><p>
Og det betyder også, at det hårdt kæmpende flyselskab skal bruge lidt tid på 
at finde tilbage til normalen igen, lyder det i en pressemeddelelse fra SAS. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2560565/strejkende-sas-medarbejdere-skaber-forsinkelse-i-lufthavnen/">Strejkende SAS-medarbejdere 
skaber forsinkelse i lufthavnen</a></p><p>
Mandag vil fortsat være påvirket af aflysninger og forsinkelser, og i løbet af 
tirsdag kommer der mindre justeringer og mindre uregelmæssigheder. Onsdag 
forventer SAS, at selskabets flyvninger stort set er tilbage til det 
normale. 
</p><p>
»SAS er kendt for at være pålidelige og punktlige, og det skal vi nu rette op 
på og give vores kunder den høje kvalitet, de forventer fra SAS«, lyder det 
fra koncerndirektør Flemming Jensen, SAS. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2569470/sas-passagerer-i-lufthavnen-vildt-irriterende-det-gaar-ud-over-passagererne/">SAS-passagerer i lufthavnen: 
»Vildt irriterende det går ud over passagererne«</a></p><p>
Baggrunden for konflikten har været, at 147 kabineansatte i SAS har fået 
besked på, at de skal flyttes over i selskabet Cimber, som SAS købte i 
december sidste år. Med Cimber følger nemlig en mindre favorabel 
overenskomst, som de ansatte ikke er tilfredse med. 
</p><p class=" bl-elem">
SAS har informeret det berørte personale, at de kan tage deres løn- og 
arbejdsvilkår med over i Cimber indtil 2017, hvor der skal forhandles 
overenskomster igen. Og dermed frygter de ansatte, at de fra 2017 vil skulle 
acceptere en ringere overenskomst end den, de har nu. 
</p>	
</div>
</div></body></html>
