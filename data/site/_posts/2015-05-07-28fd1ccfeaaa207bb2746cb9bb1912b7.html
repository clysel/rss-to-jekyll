---
layout:     post
title: 	    "Alderen er ikke en undskyldning for dårlig form"
post_author:	    
post_date:	    Thu, 07 May 2015 14:18:16 +0200
post_site:	    politiken.dk 
post_link:	    http://politiken.dk/viden/ECE2649826/alderen-er-ikke-en-undskyldning-for-daarlig-form/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det flimrer for øjnene, og man forsøger at tænke på alt andet end det faktum, 
at der stadig er over 500 meter hjem. Synet af éns neonfarvede løbesko, der 
på skift bevæger sig ind i synsfeltet, er nok til at paralysere én. Knæene 
gør ondt, åndedrættet er tungt, og man gisper efter vejret, mens man kan 
smage den salte sved i mundvigen. 
</p><p>
»Det fysiske optimum ligger i 20-25-års alderen, og det skyldes, at man har 
både den højeste muskelmasse og den højeste kredsløbskapacitet«, fortæller 
Nikolai Baastrup Nordsborg, der lektor på Institut for Idræt og Ernæring ved 
Københavns Universitet. Han forklarer, at kredsløbskapaciteten er et udtryk 
for, hvor meget blod hjertet er i stand til at pumpe ud i kroppen i 
minuttet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2649841/ol-guldvinder-drop-maraton-og-loeb-5-km-i-stedet/">OL-Guldvinder: Drop maraton, 
og løb 5 km i stedet </a></p><p>
Men alderen er fremskreden, og ideen var ellers, at fordums styrke skulle 
opnås. Træningen til forårets maraton er så småt begyndt, men kroppen 
straffer ved kasse 1, så snart hastigheden har bevæget sig over 10 kilometer 
i timen i længere tid af gangen. 
</p><div class="art-quote article-box">
<p class="quote"/>
<blockquote>
<p class="quote-txt">
Langt hen ad vejen kan man vedligeholde meget af sin fysiske form ved træning
</p>
<p class="sender">
Kristian Overgaard 
</p>
</blockquote>
</div><p/><p>
»Den maksimale puls falder med alderen«, siger Nikolai Baastrup Nordsborg: 
»Hvis man kan nå en puls på 200, når man er 20 år gammel, falder den med 
cirka 0,7 slag per år. Samtidig reduceres hjertets maksimale kapacitet til 
at pumpe blod rundt i kroppen, og dermed falder kredsløbskapaciteten«. 
</p><h3>
Formen kan vedligeholdes 
</h3><p>
En fremskreden alder vil i langt de fleste tilfælde have en mærkbar effekt på 
formen, da kroppen langsomt vil sætte begrænsninger for éns toppræstationer. 
</p><p>
»Fra 30-40-års alderen ser man et fald i den maksimale styrke, som skyldes, at 
forbindelsen mellem nervesystemet og muskelfibrene gradvis går tabt. Men de 
fleste mærker det først omkring de 60 år«, siger Nikolai Baastrup Nordsborg. 
</p><p>
I 20 år fulgte en række forskere den tredobbelte OL-guldvinder i roning Eskild 
Ebbesen og testede hans årlige form. Resultatet var forbløffende. Det viste, 
at den 41-årige roer opretholdte topformen i 20 år. En usædvanlig bedrift – 
og så alligevel ikke. For med den rette træning ses der ofte eksempler på 
mennesker, der i 60-års alderen formår at levere samme resultater, som var 
de 40 år yngre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1848882/klarlund-her-er-den-sikre-vej-til-en-bedre-kondition/">Klarlund: Her er den sikre vej 
til en bedre kondition</a></p><p>
»Der findes eksempler på ekstremt styrketrænede mænd i 60-års alderen, som er 
tæt på samme styrkeniveau som en gennemsnitlig 20-årig«, fortæller Nikolai 
Baastrup Nordsborg. 
</p><p>
Han understreger dog, at det ikke betyder, at enhver kan træne sig ung, når 
man er 60 år, da hormonbalancen ændrer sig med alderen. For eksempel falder 
testosteronniveauet, hvilket forringer muligheden for at vedligeholde 
muskelmassen. 
</p><p>
Den forklaring bakkes op af Kristian Overgaard, lektor på Institut for 
Folkesundhed ved Aarhus Universitet. 
</p><p>
»Langt hen ad vejen kan man vedligeholde meget af sin fysiske form ved 
træning. Der er selvfølgelig nogle processer, som på et eller andet 
tidspunkt sætter ind, og som forklarer det gradvise tab af præstationsevne 
med alderen, men det er svært at sige, hvor meget der skyldes aldring, og 
hvor meget der skyldes manglende træning«, fortæller Kristian Overgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1871103/klarlund-derfor-virker-konditionstraening-ikke-lige-godt-paa-alle/">Klarlund: Derfor virker 
konditionstræning ikke lige godt på alle</a></p><p>
Han pointerer også, at det er de færreste, der kan være på et absolut 
maksimum, når de kommer op i alderen. 
</p><p>
»Det er ikke mange, der kan blive ved op i 40’erne og 50’erne. Der er grænser 
for det, og det har noget med aldring at gøre, og med aldring følger blandt 
andet, at man ikke kan holde til så meget træning og er mere tilbøjelig til 
at udvikle sygdomme. Fysikken er jo uomgængelig, hvis man vil være på 
topniveau«. 
</p><h3>
Træning gavner altid 
</h3><p>
Alderens negative indflydelse på kroppen er altså et faktum, selv om den 
dårlige form kan forbedres. Blandt andet kan styrketræning være med til at 
afhjælpe det muskeltab, som de fleste med vil opleve med alderen. 
</p><p>
»Når man træner, forbedrer man både sit kredsløb og sin muskulatur. Kredsløbet 
forbedres, fordi blodmængden øges, og hjertet bliver mere elastisk og 
kraftfuldt. Muskelstyrken øges, fordi forbindelsen mellem nervesystem og 
muskel optimeres – og samtidig bliver den enkelte muskelfiber større og 
stærkere«, Nikolai Baastrup Nordsborg. 
</p><p class=" bl-elem">
»Samlet betyder træningsforbedringerne, at ældre, som har svært ved at rejse 
sig fra en stol og gå nogle skridt eller skære en skive brød, kan øge deres 
kapacitet til igen at blive selvhjulpne. Der er rapporteret imponerende 
ændringer i det, vi kalder muskeludholdenhed, på op mod 1.000 procent«. 
</p><p class="art-ext-other">

</p>	
</div>

</div></body></html>
