---
layout:     post
title: 	    "Forskere om mindeskulptur-strid: Der findes ingen uskyldige monumenter"
post_author:	    
post_date:	    Thu, 16 Apr 2015 12:47:02 +0200
post_site:	    politiken.dk 
post_link:	    http://politiken.dk/kultur/ECE2630117/forskere-om-mindeskulptur-strid-der-findes-ingen-uskyldige-monumenter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan et monument til minde om et folkedrab være upolitisk? Kan det alene have 
et budskab om at opfordre til fred? 
</p><p>
Nej, siger flere forskere i forbindelse med kontroversen om den midlertidige 
skulptur til minde om det armenske folkedrab i 1915, der bliver opsat på 
Kultorvet i København til maj. 
</p><p>
Som beskrevet i Politiken i går har den tyrkiske ambassade i Danmark 
protesteret over, at teknik- og miljøforvaltningen i Københavns Kommune har 
givet lov til opførelsen af skulpturen. Tyrkerne anerkender nemlig ikke – 
modsat det internationale forskningsmiljø – osmannernes massakrer mod 
armenierne i 1915 som et folkedrab. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE2628227/tyrkiet-raser-over-denne-skulptur/">Tyrkiet raser over denne 
skulptur </a></p><p>
»Der er ingen monumenter, der er uskyldige. De har netop minder eller et 
budskab med sig. Det er hele meningen med dem«, siger professor og 
historiker ved CBS Uffe Østergård om skulpturen. 
</p><p>
Han bakkes op af lektor Jes Fabricius Møller, der forsker i kultur- og 
lærdomshistorie ved Københavns Universitet. 
</p><div class="art-quote article-box">
<p class="quote"/>
<blockquote>
<p class="quote-txt">
Et mindesmærke vil altid have et eller andet politisk budskab
</p>
<p class="sender">
Jes Fabricius Møller, forsker KU 
</p>
</blockquote>
</div><p>
»Et mindesmærke vil altid have et eller andet politisk budskab«, siger han. 
</p><p>
Eksempelvis, påpeger Jes Fabricius Møller, fejrer de over 40 mindesmærker over 
Frederik VII, der er placeret landet over, ikke bare grundlovens giver, som 
er den officielle forklaring, men er også ofte rejst af venstrefolk som en 
indirekte kritik af Højres politik under forfatningskampen frem mod 1901. 
</p><p>
»Den erindring, man manifesterer med offentlige mindesmærker på offentlige 
pladser, er aldrig neutral. Og enhver, der rejser et monument over det 
armenske folkedrab, ved, at det her er en fornærmelse af Tyrkiet«, siger 
han. 
</p><p>
Hovedmanden bag værket ’The Draem’, amerikanske Allen Sayegh, har hele tiden 
fastholdt, at skulpturen er en opfordring til fredelig sameksistens. 
</p><p>
»Jeg håber, det vil blive opfattet som en erklæring mod grusomheder mod 
menneskeheden i almindelighed«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2628167/designer-bag-omstridt-skulptur-det-er-et-budskab-om-fred/">Designer bag omstridt 
skulptur: »Det er et budskab om fred«</a></p><p><i class=" bl-elem">Du må have vidst, at en skulptur, der omhandler folkedrabet på armenierne, 
vil fornærme tyrkere?</i></p><p>
»For mig er det et rent urbant kunst- og teknologieksperiment, der har sin 
egen logik og fortælling (om fred, red.). Og hvis det virker på andre 
niveauer og bliver et objekt, der kan facilitere og vække samtale, er det 
bare endnu bedre«, siger Allen Sayegh. 
</p><h3>
Som Muhammedtegningerne 
</h3><p>
Kontroversen er et eksempel på, at ikke alle lande deler Danmarks tradition 
for at skelne mellem, hvad der er offentlige politiske udmeldinger, og hvad 
der er frihed til kreativ og politisk agitering fra private initiativtagere 
på offentlige steder. I en mail til Politiken siger den tyrkiske ambassade, 
at »Kommunen støtter, bevidst eller ej, i offentlighedens øjne en af siderne 
af en historisk kontrovers, hvis denne skulptur bliver rejst«. 
</p><div class="art-quote article-box">
<p class="quote"/>
<blockquote>
<p class="quote-txt">
Historiefortolkningen bør ikke styres politisk eller lovgivningsmæssigt, men 
overlades til den frie forskning og den offentlige debat
</p>
<p class="sender">
Martin Lidegaard, udenrigsminister (R) 
</p>
</blockquote>
</div><p>
Udryddelse og deportationer af armenierne var så systematiske, at 
internationale forskere længe har været enige om, at massakrerne under 
henvisning til FN’s folkedrabskonvention fra 1948 berettiger til betegnelsen 
folkedrab. Flere lande har officielt anerkendt betegnelsen folkedrab, men i 
Danmark har skiftende regeringer afvist at tage stilling i sagen. </p><p>
»Historiefortolkningen bør ikke styres politisk eller lovgivningsmæssigt, men 
overlades til den frie forskning og den offentlige debat. En politisering af 
historien vil ikke fremme en forsoning og normalisering af forholdet mellem 
Armenien og Tyrkiet«, skrev udenrigsminister Martin Lidegaard (R) til 
Politiken i går. 
</p><p>
Teknik- og miljøforvaltningen, der har godkendt skulpturen, forklarer, at 
godkendelse af en skulptur afhænger af flere ting. Dels afgør man, om værket 
kan være til gene for fremkommelighed og trafik, dels ser man på, om værket 
er »for kommercielt«, og derudover medregnes tidligere klager og »de 
politiske tilkendegivelser og beslutninger i årenes løb«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2271043/armenien-tyrkiet-benaegter-folkedrab-trods-undskyldning/">Armenien: Tyrkiet benægter 
folkedrab trods undskyldning</a></p><p>
Men kommunen går ikke ind og dømmer, om der er nogle meninger, der er mere 
rigtige end andre med henvisning til forvaltningsloven. På den måde kan 
ethvert politisk budskab i princippet blive godkendt til offentlig 
udstilling, så længe budskabet er lovligt. Ifølge Københavns teknik- og 
miljøborgmester, Morten Kabell (EL), er det præcis, som det skal være. 
</p><p>
»Det hører med til vores demokratiske spilleregler. Der skal være plads til 
alle synspunkter, både dem, man kan lide, og dem, man ikke kan lide«, siger 
Morten Kabell, der ikke vil bøje sig for den tyrkiske kritik, som han kalder 
»ærgerlig«. 
</p><p>
Flere andre kommunalpolitikere har bakket op og kaldt Tyrkiets indblanden 
absurd og uberettiget. Ifølge professor Uffe Østergård er sagen et typisk 
eksempel på forskellen mellem et land som Tyrkiet og Danmark: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2625137/tyrkisk-udenrigsminister-vrisser-over-pavelig-kommentar-om-massedrab/">Tyrkisk udenrigsminister 
vrisser over pavelig kommentar om massedrab</a></p><p>
»Alting er officielt i Tyrkiet. Det er deres uheld«, siger han, med henvisning 
til at den tyrkiske ambassade ser rejsningen af skulpturen som en officiel 
anerkendelse. 
</p><p class=" bl-elem">
»Der er ikke den skelnen mellem det offentlige og det private rum i Tyrkiet, 
men det er der i Danmark. Det har vi kæmpet for med Muhammedtegningerne og 
andet for at fastholde retten til«, siger han. 
</p>	
</div>

</div></body></html>
