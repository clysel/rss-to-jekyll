---
layout:     post
title: 	    "Stine mistede sin mor: »Jeg havde behov for at lære hende bedre at kende, inden hun skulle dø«"
post_author:	    
post_date:	    Mon, 04 May 2015 20:49:18 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2650258/stine-mistede-sin-mor-jeg-havde-behov-for-at-laere-hende-bedre-at-kende-inden-hun-skulle-doe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan får du taget den svære samtale</h4>
<div class="fakta-body" data-buildingblock="embedded_factboxlink">
<ul><li><b>Tag din trang alvorligt.</b> Hvis du føler behov for at tage nogle 
dybe samtaler med din nærtstående, som skal dø, så få 
det gjort. Det vil formentlig give dig fred i sjælen. Omvendt kan 
sorgprocessen blive sværere, hvis du ikke følger din trang. </li><li><b>Gør det, før det er for sent.</b> Vær bevidst om, at uhelbredelige 
sygdomme pludselig kan forværres, og derfor kan det være afgørende, 
at du tager initiativet hurtigt. Ellers risikerer du, at det er for sent. </li><li><b>Hav modet, og gør dig umage. </b>Disse samtaler vil du formentlig tænke 
tilbage på som nogle af de vigtigste i dit liv. Derfor er det 
vigtigt, at du tager mod til dig og gør dig umage for at skabe de 
rette rammer og åbne for samtalen. </li><li><b>Vær kreativ. </b>Hvis det er svært at få hul på de dybe 
samtaler, så vær ikke bange for at bruge redskaber til at 
anspore dem. Tænk dig om, og find ud af, hvad der kunne virke i 
lige netop din og din kæres situation. </li><li><b>Brug musik. </b>Et greb kunne være at lave en playliste med musik, som 
du ved, den døende holder af, eller som minder jer om fælles 
oplevelser. Det kan hjælpe samtalen på vej at lytte til den 
sammen. Alene det, at du viser din hengivenhed ved at have lavet 
playlisten, kan også få gang i de vigtige snakke. </li><li><b>Vis billeder. </b>Saml billeder fra den døendes liv, og kig på 
dem sammen. Billeder er eminente til at sætte gang i hukommelsen, 
og det er oplagt at spørge ind til situationerne og på den måde 
få samtalen på sporet. </li><li><b>Skriv spørgsmål ned. </b>Hvis der er nogle ting, du gerne vil spørge 
den døende om, så skriv for eksempel dine spørgsmål 
ned på postkort, som din kære kan trække et efter et. 
Eller lav en slags interview med den døende, hvor I får talt 
om det, der betyder noget for jer. </li><li><b>Hent inspiration hos andre. </b>Tag kontakt til personer fra den døendes 
fortid og nutid. Det kan virke som et omfattende arbejde, men du vil garanteret 
blive rigtig glad for at kontakte alt fra barndomsvenner til ungdomskærester, 
nuværende og tidligere kolleger, gamle skolekammerater og nære 
venner fra nutiden. Et fif kan være at bede dem skrive deres bedste 
minde om den døende ned. At læse de breve sammen kan anspore 
til nogle gode, dybe samtaler om livet. </li><li class=" bl-elem"><b>Dokumenter jeres samtaler. </b>Skriv dem ned, gem jeres sms’er, optag video, 
og brug diktafon. Det kan være en stor gave at have jeres dybe samtaler, 
så du kan genkalde dem, når du skal fortsætte videre i 
livet uden din kære. </li></ul><p><i class=" bl-elem">Kilde: Forfatter Stine Buje, hvis bog ’Snak på livet løs’ udkommer 29. maj. 
Bogen giver gode råd til, hvordan pårørende kan få taget hul på de svære 
samtaler før døden. Der er også personlige beretninger fra en lang række 
pårørende, som deler hjerteligt ud af deres egne erfaringer med at miste for 
at hjælpe andre i samme situation. </i></p><p class=" bl-elem"><i class=" bl-elem">Læs mere på <a class=" bl-elem" target="_blank" href="http://www.snakpålivetløs.dk">snakpålivetløs.dk</a></i></p>
</div>
</div><p>
Den 26. september 2012 fik Stine Buje og hendes forældre en besked, de aldrig 
havde troet, de skulle få. 
</p><p>
Stine Bujes mor havde altid haft et jernhelbred, og det kunne tælles på én 
hånd, hvor mange gange inden for de seneste 40 år hun havde været syg fra 
sit arbejde som kemiker på Novo Nordisk. Derfor havde ingen haft fantasi til 
at forestille sig, at en forkølelse, der ikke rigtig ville forsvinde, skulle 
vise sig at være lungekræft. På et uhelbredeligt stadie. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2501010/karen-er-vaagekone-ingen-skal-vaere-helt-alene-naar-de-doer/">Karen er vågekone: Ingen skal 
være helt alene, når de dør</a></p><p>
»Lægen sad der og talte om paryk, appetitnedsættelse og hospice. Hospice! Det 
var et kæmpe chok. Ingen af os havde set det komme«, fortæller den 32-årige 
datter, som er enebarn. 
</p><p>
Mens forældrene reagerede ved at forsøge at få hverdagen til at ligne sig selv 
mest muligt, blev Stine Buje optaget af at få ekstra meget ud af den sidste 
tid, hun havde sin mor. Hun havde behov for at lære moderen bedre at kende, 
inden hun skulle dø. 
</p><p>
»Vi håndterede sygdommen meget forskelligt. Jeg havde brug for at tale om 
eksistentielle spørgsmål, om fortiden og fremtiden. Jeg havde brug for at 
føle mig tæt på hende. Men hun var mere opsat på at fortsætte med at arbejde 
og leve livet, som hun kendte det. Jeg havde svært ved at finde ud af, hvor 
meget jeg kunne presse på, for jeg ville ikke overskride hendes grænser«, 
husker Stine Buje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2507190/doeden-hver-dag-aendrer-synet-paa-livet/">Døden hver dag ændrer synet på 
livet</a></p><p>
»Når hun en sjælden gang imellem åbnede op for at tale om de nære emner, greb 
jeg chancen for en god snak, men jeg følte aldrig, at vi kom i dybden. Hun 
begyndte som regel at snakke om noget andet, så snart vi fik hul på noget, 
og jeg kunne slet ikke komme dertil, hvor vi for alvor kunne tale om hendes 
liv og om hendes egne tanker om det hele«. 
</p><h3>
Ledte efter værktøjer 
</h3><p>
På trods af moderens umiddelbare afvisninger kunne Stine Buje ikke slippe 
følelsen af, at det var vigtigt for dem begge at få talt ordentligt sammen, 
mens det endnu var muligt. Derfor søgte hun på nettet, i bøger og blandt 
veninder efter viden om, hvordan man bedst får gang i de sidste, svære 
samtaler, inden en person, der står én nær, skal dø. 
</p><p>
Det var begrænset, hvad hun fandt, men hun blev alligevel inspireret til at 
gribe fat i nogle værktøjer, som skulle vise sig at virke vældig godt. 
Første skridt var, at hun tog kontakt til en hel masse af sin mors venner og 
veninder fra fortid og nutid. Hun bad dem hver især skrive et brev med deres 
bedste minde om moderen. I løbet af tre måneder havde Stine Buje samlet 61 
breve, som hun ville forære sin mor, den dag moderen fyldte 61 år. 
</p><p>
»I en lang periode havde jeg følt mig helt magtesløs over kun at se passivt 
til, mens min mors liv var i hænderne på en ond sygdom, så det føltes som en 
befrielse endelig at kunne gøre noget, som kunne skabe glæde«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2405864/vi-doer-ikke-hvor-vi-oensker/">Vi dør ikke, hvor vi ønsker</a></p><p>
Moderen reagerede først med at blive helt mundlam, og hun havde svært ved at 
forstå, hvad det var, hun sad med i hænderne, da datteren overrakte hende 
brevene. 
</p><p>
»Men da hun først kom i gang med at læse, havde vi nogle meget, meget rørende 
og intense timer sammen. Vi grinede og græd, og brevene hjalp min mor til at 
huske en masse. Pludselig var det ikke svært for hende at fortælle mig om 
sit liv, og hun uddybede brevene med sine versioner af, hvad der var sket. I 
løbet af de timer foldede hendes liv sig ud på en helt ny måde, og jeg lærte 
sider af hende at kende, som jeg slet ikke vidste fandtes. Jeg følte 
virkelig, jeg kom tæt på hende«, fortæller Stine Buje og understreger, hvor 
fantastisk et minde brevene også er for hende at have nu, da moderen er død. 
</p><p>
»Jeg har beretninger om hele hendes liv. De er guld værd for mig. Og den snak, 
vi havde den dag, kunne vi aldrig have haft uden brevene. Det eneste, jeg 
fortryder, er, at jeg ikke optog samtalen. Jeg gad godt kunne høre den 
igen«. 
</p><h3>
Moderlige erfaringer 
</h3><p>
Sideløbende med trangen til at lære sin mor bedre at kende, før det var for 
sent, kæmpede Stine Buje med en stor sorg over, at hun ikke ville komme til 
at opleve sin mor som mormor. Og over, at hun ikke får mulighed for at 
trække på sin mors erfaringer, den dag hun står med sit barn i armene. 
</p><p>
»Jeg har altid forestillet mig, at min mor og jeg ville komme tættere på 
hinanden, når jeg fik et barn. Jeg hører jo fra mine veninder, hvordan de 
sætter pris på deres mor på en helt ny måde, når de selv bliver mødre, og at 
de har stor glæde af at spørge deres mor til råds«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2514189/kraeftsyge-pia-min-diagnose-har-gjort-mig-vaagen/">Kræftsyge Pia: »Min diagnose 
har gjort mig vågen«</a></p><p>
Stine Buje besluttede derfor, at hun blev nødt til at spørge sin mor om alle 
de ting i forbindelse med det at blive mor, som hun kunne forestille sig, at 
hun ville få lyst til at spørge hende om til den tid. 
</p><p>
»Jeg vidste jo, at det ellers ville blive for sent«. 
</p><p>
Hun gik derfor i gang med at skrive spørgsmål ned. Om, hvordan hun selv havde 
været som baby. Om, hvad moderen følte og tænkte, dengang Stine Buje var 
nyfødt. Om, hvad hun gjorde for at få hende til at sove og spise. Og hun 
spurgte sine veninder, hvad de havde haft glæde af at spørge deres mødre om, 
så hun kunne få endnu flere spørgsmål på blokken. 
</p><p>
Efterhånden havde hun samlet 30 spørgsmål om stort og småt, der havde med 
moderskabet at gøre. Stine Buje skrev dem ned på 30 forskellige postkort og 
bookede et hotelværelse på Hotel Bella Sky på Amager i København. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2506112/mor-efter-tommys-doed-han-kommer-tit-for-at-sige-hej/">Mor efter Tommys død: Han 
kommer tit for at sige 'hej'</a></p><p>
»Jeg havde lyst til, at vi skulle være uden for vores vante rammer og skabe en 
slags lomme i tiden. Lidt ligesom at være i sommerhus, men min mor skulle 
ikke for langt væk fra København og hospitalet«. 
</p><p>
Hun taler frit og ærligt uden store klumper i halsen om sin mor, og det er 
tydeligt, at det gør hende varm og glad indeni at tænke på den overnatning, 
de havde sammen på hotellet. 
</p><p>
»Jeg havde sagt til hende på forhånd, at jeg gerne ville snakke med hende om, 
når jeg engang skulle være mor. At jeg gerne ville have hendes input«, 
husker Stine Buje. 
</p><p>
Moderen var mærket af sygdommen på det tidspunkt, og Stine Buje havde på 
forhånd informeret hotellet, som var med på at lave særlig mad til hende. De 
to brugte dagen på at hygge sig på værelset og på at nyde udsigten over 
naturreservatet Amager Fælled, mens datteren gav sin mor pedicure. Stine 
Buje havde lagt postkortene frem på bordet, og moderen trak så spørgsmålene 
et efter et i sit eget tempo. Indimellem blundede hun, fordi hun var træt og 
afkræftet, men de nåede igennem alle 30. 
</p><p>
»Den her gang optog jeg vores samtale, og det er så unikt at have den nu. 
Alene det at høre hendes stemme. De døde forsvinder så hurtigt. Deres 
bevægelser, deres stemme, deres ansigtstræk. Når jeg hører optagelsen, er 
hun pludselig levende for mig igen«, forklarer Stine Buje, som dog ventede 
fem måneder, før hun hørte lydfilen første gang. 
</p><h3>
Gode råd til andre 
</h3><p>
Allerede dagen efter, da de vågnede på hotelværelset, var moderen så svækket, 
at hun havde svært ved at gå, og hun skulle have hjælp til at få tøj på. 
Overnatningen på Bella Sky var i januar, og to måneder senere, i marts 2014, 
døde hun på hospice. 
</p><p>
»Jeg er så lykkelig for, at vi nåede det. Havde jeg ventet få uger – ja, endda 
få dage – havde hun været alt for syg. Mit allervigtigste råd til andre, der 
står i samme situation, er, at hvis de har lyst til og behov for at få taget 
de her svære samtaler med en døende, er det bare med at få det gjort. Det 
kan gå så stærkt, og pludselig er det ikke muligt længere«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2506109/doeende-finder-ro-i-at-tale-om-at-moedes-igen/">Døende finder ro i at tale om 
at mødes igen</a></p><p>
Hun råder i det hele taget folk til at vælge at tage de svære samtaler op til 
døden: »Det kan være virkelig svært, men hav modet, og skab rummet til det. 
Det er noget, de fleste aldrig nogensinde vil fortryde. Tværtimod risikerer 
man at komme til at lide frygteligt i sorgen, hvis man rent faktisk havde 
muligheden for at tale ordentligt sammen, men ikke fik det gjort«. 
</p><p class=" bl-elem">
Stine Buje har selv haft så stor glæde af de samtaler, hun tog med sin mor, 
inden hun døde efter halvandet års sygdom, at hun i efteråret 2014 sagde sit 
job op for at skrive en bog med gode råd til pårørende, der står over for at 
miste et familiemedlem eller en anden, der står dem nær. ’Snak på livet løs’ 
udkommer 29. maj på forlaget Turbine. 
</p>	
</div>

</div></body></html>
