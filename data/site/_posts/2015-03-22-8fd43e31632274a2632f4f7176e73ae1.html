---
layout:     post
title: 	    "'My Fair Lady' på Aarhus Teater er kedelig og gammeldags"
post_author:	    
post_date:	    Sun, 22 Mar 2015 13:51:03 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2598705/my-fair-lady-paa-aarhus-teater-er-kedelig-og-gammeldags/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: My Fair Lady</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Af Alan Jay Lerner (tekst) og Frederick Loewe (musik). 
</p><p>
Oversættelse: Holger Bech og Arvid Müller (bearb. af Jesper Kjær) 
</p><p>
Iscen.: Timothy Sheader
</p><p>
Scen. og kostumer: Colin Richmond
</p><p>
Koreografi: Alistair David
</p><p>
Kapelmester: Henrik Svenning. 
</p><p class=" bl-elem">
Sted: Aarhus Teater til 2. maj.
</p>
</div>
</div><p>
My Fair Lady’ er blevet beskrevet som den perfekte musical og cremen af 
genrens guldalder i 1950’erne. 
</p><p>
Historien om blomsterpigen Eliza, der bliver hevet ind fra gaden af professor 
Higgins og gjort til en fin dame, har nemlig alt det, der ifølge den tids 
genrekonventioner skulle til: en romantisk historie, en romantisk 
sidehistorie og en klassekonflikt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2597949/splatterkomedie-er-et-vredt-portraet-af-konkurrencesamfundets-underside/">Splatterkomedie er et vredt 
portræt af konkurrencesamfundets underside</a></p><p>
Måske er holdet bag den stort opsatte forestilling på Aarhus Teater blevet 
forført af stykkets tidløse krav på anerkendelse. Måske har de ønsket at 
komme så tæt som muligt på den oprindelige version, der havde premiere på 
Broadway i 1956, eller den berømte filmudgave med Audrey Hepburn fra 1964. 
</p><p>
Uanset årsagen er det blevet en forestilling, der hænger ubehjælpeligt fast i 
fortiden. 
</p><h3>
En spirende kvindefrigørelse 
</h3><p>
Annette Heick lyder for eksempel som en karakter fra en gammel Morten 
Korch-film, mikset med Olsen-banden og Huset på Christianshavn. 
</p><p>
Hun spiller hovedrollen som arbejderpigen Eliza, der skal lære at tale 
ordentligt engelsk, så hun kan komme frem i verden. 
</p><p>
»En snajl på vaj’n er tajn på rajn i Spanien«, siger hun i starten af det 
intensive kursus hos sprogforskeren Henry Higgins, der spilles af Bue 
Wandahl. 
</p><p>
Rollen er som skabt til Wandahl, der har en særlig tæft for de tørre og 
firkantede mandetyper, også her. Professor Higgins er nemlig indbegrebet af 
videnskabelig ånd og det mandschauvinistiske, patriarkalske engelske samfund 
i starten af 1900-tallet, hvor musicalen udspiller sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2595051/vaerterne-er-de-nye-elefanter-i-manegen-i-cirkus-arena/">Værterne er de nye elefanter i 
manegen i Cirkus Arena</a></p><p>
Han sætter sig for at omskabe Eliza og gøre hende til en respektabel frue ved 
at give hende et nyt sprog. Sådan går det selvfølgelig ikke, og heri ligger 
musicalens diskussion af den tids spirende kvindefrigørelse. 
</p><p>
Eliza får et nyt sprog, men gør sig samtidig fri af Higgins, som til gengæld 
ændrer sig ved mødet med hendes proletariske ligefremhed – og forelsker sig 
i hende. 
</p><h3>
En museal oplevelse 
</h3><p>
Kvindefrigørelse og social mobilitet er stadigvæk relevant. Det er bare svært 
at identificere sig med Annette Heicks ubestemmelige filmmix af en 
gammeldansk dialekt.
</p><div class="art-quote article-box">
<p class="quote"/>
<blockquote>
<p class="quote-txt">
Det er blevet en forestilling, der hænger ubehjælpeligt fast i fortiden
</p>
<p class="sender">
Kristian Husted 
</p>
</blockquote>
</div><p>
Hun gør det sådan set godt inden for rammerne, der er sat op af den engelske 
instruktør Timothy Sheader. Hun kan synge både de vrede, proletariske sange, 
der hører blomsterpigen til – med oprørsk fandenivoldskhed – og de mere 
romantiske serenader, der kommer på banen senere, når hun som en Askepot 
forvandler sig.</p><p>
Hun er sjov, når hun som en veltrænet papegøje konverserer – og spidder – den 
edwardianske engelske overklasse med deres tomme fraser. Og så er hun sød. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2589177/saakaldt-perker-cabaret-koerer-i-lidt-for-hoejt-tempo/">Såkaldt perker-cabaret kører i 
lidt for højt tempo</a></p><p>
Men det er alligevel en museal oplevelse. Måske fordi forestillingen bruger 
Holger Bech og Arvid Müllers oversættelse fra 1960. Godt nok nybearbejdet af 
Jesper Kjær, men alligevel. 
</p><p>
»De skræpper som en allike«, siger Higgins om Elizas tale. Og kvinder 
beskriver han som »vor Herres rævestreg«. Det er sødt, men antikvarisk. Så 
var der mere spræl i Det Kongelige Teaters opsætning fra 2010, hvor Eliza i 
Kasper Hoffs nyoversættelse som en uartig søster til Yahya Hassan sagde ting 
som »De siger mit sprog det er fucked up«. 
</p><h3>
Mellem Broadway og Hollywood 
</h3><p>
Måske er jeg bare for ung til gamle musicals, der lyder som gamle danske film. 
Men siden hvornår er det nu blevet et ideal i dansk teater at lave musicals, 
der til punkt og prikke ligner den amerikanske standard fra Broadway og 
Hollywood i 1950’erne? 
</p><p>
Det kan de til gengæld, de tre englændere bag opsætningen. Scenografien af 
Colin Richmond er flot og skifter effektivt mellem professorens bibliotek og 
gaden, hvor Elizas slæng holder til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2582069/tragedien-om-henrettet-spion-par-er-blevet-til-et-staerkt-musikdrama/">Tragedien om henrettet 
spion-par er blevet til et stærkt musikdrama</a></p><p>
Med kollektive proletar-koreografier af Alistair David, hvor mændene spjætter 
og sparker med de slidte læderstøvler, imens kvinderne kaster cancan-frækt 
med skørterne. 
</p><p>
Orkestret anført af Henrik Svenning holder pulsen oppe i de tre stive timer, 
forestillingen varer. 
</p><h3>
Helt efter bogen 
</h3><p>
Men det er skuespillernes fortjeneste, at der trods alt kommer liv i kludene 
på den gammeldanske opsætning. Ikke mindst Anders Baggesen, der spiller 
røven ud af bukserne som Elizas gamle far, Alfred Doolittle. 
</p><p>
Baggesen er fordrukken, snu, koket engelsk skraldemand anno 1905 med hver en 
fiber af sin krop. Han sætter fut i fejemøget med den viseagtige ballade 
’Alfred skal giftes nu til morgen’, som lugter af noget, der med lidt god 
national vilje kunne beskrives som ægte dansk musicaltradition. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2580615/der-gaar-fald-paa-halen-komik-i-forestilling-om-nazisternes-magtovertagelse/">Der går fald-på-halen-komik i 
forestilling om nazisternes magtovertagelse</a></p><p>
I en mindre rolle, men med tilsvarende stor effekt, ser vi Merete Hegner som 
Higgins’ husholderske. Hun har personlighed som en kabaretdiva, der er endt 
med at være reservemor for en tør gammel professor. 
</p><p class=" bl-elem">
De og deres kolleger løfter en forestilling, der er korrekt og helt efter 
bogen, ligesom professorens ideal om det gode sprog. 
</p>	
</div>
</div></body></html>
