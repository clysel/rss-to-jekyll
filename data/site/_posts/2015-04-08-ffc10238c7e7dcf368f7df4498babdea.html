---
layout:     post
title: 	    "Optagelser af politidrab på sort mand kan føre til retssag mod betjent"
post_author:	    
post_date:	    Wed, 08 Apr 2015 13:47:58 +0200
post_site:	    politiken.dk 
post_link:	    http://politiken.dk/udland/int_usa/ECE2619497/optagelser-af-politidrab-paa-sort-mand-kan-foere-til-retssag-mod-betjent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvide betjentes drab på sorte amerikanere har flere gange tidligere ført til 
uroligheder - men ikke til retssager mod politifolkene. 
</p><p>
Nu kan en af de sager, der plager USA, være på vej mod retten. En 33-årig hvid 
betjents drab på den 50-årige Walter L. Scott i North Charleston i delstaten 
South Carolina kan være den sag, der viser, at betjente ikke altid går fri 
efter det, der kan være unødvendig og dødelig magtanvendelse. 
</p><p>
Betjenten skød lørdag morgen ved 09.30-tiden sit offer efter at have standset 
manden for at køre rundt med en defekt baglygte. Det udløste et klammeri og 
endte med, at politimanden affyrede otte skud mod Scott. 
</p><p><b class="ext-link">SÅDAN SKETE DET</b><a class="embeddedlink" href="http://politiken.dk/udland/int_usa/ECE2619318/betjents-skuddrab-paa-sort-mand-i-usa-blev-fanget-paa-video/">Betjents skuddrab på sort 
mand i USA blev fanget på video</a></p><p>
Det får nu myndigheder og politikere til at gå i offensiv for at hindre, at 
episoden udløser raceuroligheder som dem, der er set i flere amerikanske 
byer efter tidligere drab på sorte. 
</p><p>
»Når du tager fejl, så tager du fejl. Hvis du træffer en forkert beslutning, 
så er det lige meget, om du bærer et politiskilt eller er en almindelig 
borger på gaden. Så er du nødt til at leve med den beslutning«, erklærer 
borgmester Keith Summey. 
</p><p>
Han oplyser, at der nu er rejst sigtelse for drab mod politibetjenten, skriver 
nyhedsbureauet AP. 
</p><p><i class=" bl-elem">Videoen nedenfor viser stærke billeder af episoden, hvor Walter L. Scott 
bliver skudt og efterfølgende bliver undersøgt af politiet. Artiklen 
fortsætter under videoen.</i></p><h3 class="tvheader">Øjenvidnes videooptagelser fælder politimand</h3>
<div class="tvplayer">
<p class="tvplayer-container" data-tvarticle-id="2619469">

</p>
<p class="art-imgdesc clip-source">
Kilde: AP. ADVARSEL. Vær opmærksom på, at videoen ovenfor viser stærke billeder af Walter L. Scott, der bliver skudt. Optagelsen viser også billeder af politiet, der efterfølgende undersøger hans lig. 
</p>
</div><p/><h3>
Flere myndigheder ind i efterforskningen 
</h3><p>
Hændelsen undersøges nu af delstatens kriminalpoliti. Også det amerikanske 
justitsministerium og FBI er gået ind i sagen for at opklare, om reglerne 
for politiets magtanvendelse er overholdt. 
</p><p>
»Justitsministeriet vil tage de skridt, efterforskningen og udviklingen i 
sagen tilsiger«, meddeles det. 
</p><p>
Ifølge New York Times kan sagen stride mod en afgørelse fra USA's højesteret, 
som har fastslået, at politiet udelukkende må benytte dødelige våben mod en 
flygtende, hvis der er grund til at tro, at vedkommende »udgør en alvorlig 
fare for betjentens eller andres liv eller helbred«. 
</p><div class="art-fakta article-box">
<h4 class="">
SAGEN KORT</h4>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Police_Officer_Fata_926548w.jpg" alt="" border="0"/><span class="caption"><span class="f-img-caption">Skyderiet 
</span>blev fanget på video. Foto: AP</span></span></p><p><b>Lørdag 4. april</b> ca. 09.30 standser en 33-årig betjent den 50-årige 
Walter L. Scott i North Carolina, fordi bremselyset på Scotts Mercedes er 
itu. 
</p><p>
Det kommer til et <b>klammeri</b>, hvor Scott ifølge betjenten prøvede at rive 
stømpistolen til sig. Betjenten affyrer sin strømpistol mod manden. 
</p><p class=" bl-elem">
En <b>videooptagelse</b> viser, hvordan betjenten skyder 8 gange mod Scott, da 
denne løber væk fra stedet. Scott dør på stedet. 
</p>
</div>
</div><p/><h3>
Forsvarer: Han fulgte reglerne 
</h3><p>
Politimandens advokat David Aylor afviste kort efter episoden, at betjenten 
overskred sine beføjelser. 
</p><p>
I stedet fulgte han reglerne og forskrifterne for, hvad han skulle gøre, 
erklærede Aylor ifølge lokalavisen The Post and Courier og tilføjede, at den 
nu dræbte mand forinden havde forsøgt at flå betjentens tjenestevåben til 
sig: 
</p><p>
»Det her er en tragisk begivenhed for alle familierne. Jeg er overbevist om, 
at når offentligheden får alle fakta i sagen om det her skyderi, så vil de 
bedre forstå omstændighederne i efterforskningen«. 
</p><p>
Det er bemærkelsesværdigt, at Aylor kort efter sin udtalelse trak sig som 
advokat for den 33-årige politimand. Han giver ikke nogen forklaring på, at 
han ikke længere repræsenterer betjenten. 
</p><h3>
Familien glad for, at drabet blev dokumenteret på film 
</h3><p>
Walter L. Scotts familie har til gengæld hyret advokat Chris Stewart. Han 
hæfter sig ved, at hændelsen blev dokumenteret på optagelser, som han blandt 
andet har videregivet til New York Times. Det adskiller drabet i North 
Charleston fra de mange andre sager, hvor sorte bliver skudt af hvide 
politifolk, mener han: »Det, der skete i dag, sker ikke hver gang. Hvad hvis 
der ikke var nogen video?«
</p><p><b class="ext-link">TV </b><a class="embeddedlink" href="http://politiken.dk/tv/udland/ECE2619469/oejenvidnes-videooptagelse-belaster-politimand/">Øjenvidnes videooptagelse belaster politimand</a></p><p>
Betjentens foresatte, North Charlestons politidirektør Eddie Driggers, 
betegner det som »en tragisk dag«. 
</p><p>
Delstatens guvernør erklærer ifølge tv-stationen WCSC, at: 
</p><p>
»Det, der skete i denne sag, er ikke acceptabelt i South Carolina. Jeg 
forsikrer alle om, at den strafferetlige proces vil fortsætte. Det her er en 
trist dag. Jeg opfordrer alle til at samarbejde for at hjælpe samfundet til 
at komme over det.«
</p><p>
Udtalelserne falder samtidig med, at aktivister forbereder en 
protestdemonstration foran byens rådhus onsdag morgen lokal tid. 
</p><h3>
De to mænds historie 
</h3><p>
Imens har amerikanske medier afdækket de to mænds historie. 
</p><p>
Den skuddræbte sorte mand har været anholdt 10 gange, hovedsageligt for at 
udeblive fra retsmøder og for at undlade at betale de børnepenge, han 
skyldte. Hans kriminalregister tæller også en sag om spritkørsel og kørsel i 
frakendelsestiden. Han er en enkelt gang - i 1987 - anholdt for overfald og 
blev i 1991 dømt for besiddelse af et slagvåben. 
</p><p>
Den betjent, han mødte i North Charleston, har arbejdet for byens politi i fem 
år. Han kommer fra et job i den amerikanske kystvagt og har i sit virke som 
politimand kun haft to klager. Den ene handlede ifølge lokalavisen om 
overdreven magtanvendelse. Den udsprang af et indbrud, betjenten blev 
tilkaldt til. Da han ankom til adressen endte det ifølge klageren med, at 
betjenten brugte strømpistolen mod den bestjålne anmelder. 
</p><p>
En kollegas forklaring om, at der var opstået tumult, førte til, at betjenten 
blev renset for beskyldningen. 
</p><p class=" bl-elem">
Nu sidder politibetjenten i det lokale amtsfængslet og venter på, at retten 
ser på sagen. Den har afvist at løslade ham mod kaution. Han risikerer i 
værste fald en fængselsstraf på op til livstid. 
</p>	
</div>

</div></body></html>
