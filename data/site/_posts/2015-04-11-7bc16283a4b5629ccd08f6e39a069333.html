---
layout:     post
title: 	    "Obama: Ny Cuba-politik er et vendepunkt"
post_author:	    
post_date:	    Sat, 11 Apr 2015 21:55:43 +0200
post_site:	    politiken.dk 
post_link:	    http://politiken.dk/udland/ECE2624365/obama-ny-cuba-politik-er-et-vendepunkt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skiftet i USA's politik over for Cuba markerer et »vendepunkt« for 
regionen, siger USA's præsident, Barack Obama, ifølge AFP under topmødet i 
Panama City.
</p><p>
Her ventes han senere at mødes med den cubanske præsident, Raul Castro, som 
deltager i topmødet for første gang.
</p><p>
»Skiftet i USA's politik repræsenterer et vendepunkt for hele vores region. 
Den kendsgerning, at præsident Castro og jeg begge sidder her i dag, 
markerer en historisk begivenhed«, siger Obama.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2624106/usa-vil-ikke-laengere-blande-sig-i-latinamerikanske-forhold/">USA vil ikke længere blande 
sig i latinamerikanske forhold</a></p><p>
Han erkender samtidig, at USA og Cuba fortsat vil have en lang række 
uenigheder, når de kommer i gang med forhandlingerne om at genoprette de 
diplomatiske forbindelser efter 54 års dybfrosne relationer.
</p><p>
»Det er ingen hemmelighed, og jeg er sikker på, at præsident Castro er enig, 
at der fortsat vil være betydelige forskelle mellem vores to lande«, siger 
Obama.
</p><p>
»Vi vil fortsat tale for de værdier, som vi mener er vigtige. Og jeg er sikker 
på, at præsident Castro vil fortsætte med at tale om de værdier, han mener 
er vigtige«.
</p><p><b class="ext-link">GRAFIK</b><a class="embeddedlink" href="http://politiken.dk/udland/ECE2623539/grafik-faa-styr-paa-cuba---og-de-55-aar-i-usas-dybfryser/">Få styr på Cuba - og de 55 år i USA's 
dybfryser</a></p><p>
Topmødet, Summit of Americas, samler mere end 30 ledere fra Nord- og 
Latinamerika.
</p><p class=" bl-elem">
Til dem siger Obama, at USA vil være en "ligeværdig partner".
</p>	
</div>

</div></body></html>
