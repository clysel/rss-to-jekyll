---
layout:     post
title: 	    "Hul i statskassen kan let undgås"
post_author:	    
post_date:	    Sun, 26 Apr 2015 22:30:59 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2644230/hul-i-statskassen-kan-let-undgaas/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er muligt at undgå store offentlige underskud fra 2020 og fremefter uden 
at skulle forhøje pensionsalderen eller skære i velfærden. 
</p><p>
Faktisk er det endda muligt at lade det offentlige forbrug stige mere efter 
2020, end regeringen har lagt op til frem til 2020, og alligevel undgå 
underskud, der vil overskride de EU-grænser, som Danmark har forpligtet sig 
til at overholde. 
</p><p>
Det viser beregninger fra Finansministeriet, som Politiken har gennemgået for 
at finde svar på, hvor alvorligt det, der er blevet kaldt den økonomiske 
»hængekøje« efter 2020, er for dansk økonomi. 
</p><h3>
Vil hæve pensionsalderen
</h3><p>
»Der skal ikke gøres ret meget, før man har fjernet den hængekøje. Det er et 
luksusproblem«, siger professor Jørgen Goul Andersen fra Center for 
Velfærdsstudier på Aalborg Universitet. 
</p><p>
Den danske økonomi vil efter regeringens planer være i balance i 2020, hvor 
det offentlige underskud skal være fjernet. Men derefter er der ifølge 
Finansministeriets fremskrivning udsigt til en periode på 50-60 år med 
offentlige underskud, som efter få år vil være så store, at de overskrider 
EU-reglen om, at underskuddet højst må udgøre 0,5 procent af 
bruttonationalproduktet, når der er taget højde for konjunkturudsving. 
</p><p>
Det har fået økonomi- og indenrigsminister Morten Østergaard (R) til at 
foreslå at hæve pensionsalderen for danskere, der i dag er i slutningen af 
50’erne, og Venstres formand Lars Løkke Rasmussen har sagt, at vi risikerer 
en økonomisk »maveplasker«, hvis ikke Folketinget gennemfører nye reformer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2622307/r-vil-haeve-pensionsalder-hurtigt/">R vil hæve pensionsalder 
hurtigt</a></p><p>
Finansministeriets beregninger viser dog, at der kun skal skrues ganske let på 
stigningen i det offentlige forbrug, for at økonomien er i balance også 
efter 2020. 
</p><p>
Hængekøjen er baseret på, at det offentlige forbrug vil stige med 1,05 procent 
om året efter 2020. Hvis stigningen sænkes til 0,9 procent om året i stedet, 
vil Danmark slet ikke komme i konflikt med EU’s budgetkrav, fremgår det af 
Finansredegørelsen fra sidste år. 
</p><h3>
Plads til højere forbrug end i dag 
</h3><p>
Finansminister Bjarne Corydon (S) bekræfter i en skriftlig kommentar, at 
beregningerne »viser, at der er forskellige måder at løse de fremtidige 
udfordringer med den såkaldte hængekøje på«. 
</p><p>
En stigning på 0,9 procent i det offentlige forbrug vil stadig være mere end 
de 0,6 procent, som regeringen har lagt sig fast på frem til 2020 – også når 
der er taget højde for de ekstra udgifter, som følger af, at der bliver 
flere ældre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2622442/s-og-v-afviser-at-haeve-pensionsalderen-foer-tid/">S og V afviser at hæve 
pensionsalderen før tid</a></p><p>
»Hvis man ikke kan nå til enighed om andet, så er det en mulighed at løse 
hængekøjeproblematikken ved ikke at bruge flere penge, end man har råd til, 
dvs. en udgiftsvækst på 0,9 pct. om året i perioden 2021-2041«, skriver 
Bjarne Corydon. 
</p><p>
Økonomiminister Morten Østergaard fastslår, at det »selvfølgelig er 
ubetvivleligt, at man kan løse problemerne med de offentlige underskud ved 
at bruge færre penge i det offentlige«. 
</p><p>
I den radikale leders optik forslår den løsning bare ikke: 
</p><p class=" bl-elem">
»Det er i sidste ende et politisk valg, hvor man skal beslutte sig for, om vi 
skal drosle ned for vores ambitioner«. 
</p>	
</div>

</div></body></html>
