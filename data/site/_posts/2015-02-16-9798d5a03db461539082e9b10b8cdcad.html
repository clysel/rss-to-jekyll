---
layout:     post
title: 	    Netcafé-ejer Ansatte lagde ikke mærke til formodet gerningsmand
post_author:	    
post_date:	    Mon, 16 Feb 2015 17:52:18 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549095/netcaf-ejer-ansatte-lagde-ikke-maerke-til-formodet-gerningsmand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Ejeren af netcafeen på Nørrebro, der i går eftermiddag blev ransaget af 
politiet, er overrasket over, at han angiveligt også har haft besøg af den 
formodede gerningsmand til weekendens attentater. 
</p><p>
»Jeg har svært ved at forstå, at han først står bag et skyderi på Østerbro, så 
kommer ind på min netcafé og så begår et nyt attentat«, siger Ammanat 
Hussain, der ikke selv stod bag disken i Powerplay Reborn, som netcafeen 
hedder, da den formodede gerningsmand tilsyneladende brugte en af computerne 
på cafeen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2548145/politiet-foerte-anholdte-vaek-fra-netcafe-med-haetter-over-hovedet/">Politiet førte anholdte væk fra 
netcafe med hætter over hovedet</a></p><p>
Ifølge politiet besøgte den formodede gerningsmand, 22-årige Omar Abdel Hamid 
El-Hussein, netcafeen på Nørrebrogade lørdag aften i tidsrummet mellem kl. 
22.00 og 22.25. 
</p><p>
Det var efter skudpisoden ved Krudttønden på Østerbro, hvor en mand mistede 
livet, og inden gerningsmanden skød og dræbte en vagt ved den jødiske 
synagoge i indre by. 
</p><p>
»Jeg har først selv hørt det for en halv time siden i forbindelse med 
politiets pressekonference. Jeg har kontaktet den medarbejder, der var på 
arbejde på det pågældende tidspunkt, men han har ikke lagt mærke til noget 
usædvanligt«, siger ejeren af den internetcafé, der lige nu er central i 
politiets efterforskning af terrorhandlingerne i København. 
</p><h3>
Ingen ansatte har set ham 
</h3><p>
Ammanat Hussain fortæller, at han ikke genkender den formodede gerningsmands 
navn. Han ved derfor ikke, om manden har besøgt internetcafeen ofte. 
</p><p>
»Der er ingen af mine ansatte, der mener at have set ham og ingen, der kender 
ham. Det er vigtigt for mig at understrege, at selvom gerningsmanden har 
været i min café, gør ikke mig til hverken medskyldig eller mistænkt«, siger 
Ammanat Hussain. 
</p><p>
I går var internetcafeen centrum for en stor politiaktion, hvor kampklædt 
politi rykkede ind. Ifølge flere vidner blev fire personer anholdt, men 
dette har politiet ikke bekræftet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2548266/ejer-af-netcaf-de-fire-maend-blev-anholdt-fordi-de-ikke-gjorde-som-politiet-sagde/">Ejer af netcafé: De fire mænd 
blev anholdt, fordi de ikke gjorde, som politiet sagde</a></p><p>
Efterfølgende fortalte Ammanat Hussain til Politiken, at hans indtryk var, at 
personerne blev anholdt, fordi de ikke blev liggende på gulvet, som politiet 
beordrede. Han sagde også, at politiet havde sikret sig videoovervågningen 
og en mængde logfiler. 
</p><h3>
Gerningsmand var angiveligt på cafeen lørdag klokken 22 
</h3><p>
Ammanat Hussain fortæller, at man som kunde i hans netcafé skal henvende sig 
ved en skranke for at få adgang til en computer. Her skal man fortælle, hvor 
længe man ønsker at bruge computeren, inden man får adgang til og kan bruge 
en af cafeens computere. 
</p><p>
Man skal dog ikke oplyse hverken navn eller ærinde, og da der på en normal 
lørdag aften omkring klokken 22, hvor politiet mener, at den formodede 
gerningsmand skal have været i cafeen, er der mellem 15 og 20 mennesker i 
lokalerne. 
</p><p>
Derfor kan man, hvis man opfører sig helt normalt og ikke vækker opsigt, godt 
have held til at gemme sig i mængden og ikke blive lagt mærke til, fortæller 
Ammanat Hussain. 
</p><p>
»På de overvågningsbilleder, som politiet frigav, har han hue på, og man kan 
ikke se hans ansigt særlig godt. Ekspedienten, der var på arbejde, bemærkede 
ikke manden mere end andre kunder, og lagde derfor ikke mærke til, at det 
var ham«, siger Ammanat Hussain. 
</p><h3>
To mænd varetægtsfængslet 
</h3><p>
Politiet har i dag varetægtsfængslet to mænd på 19 og 22 år, der er sigtet for 
at medvirke til weekendens angreb. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/fokus_danmark/fokus_terror/ECE2548811/to-maend-faengsles-for-mulig-medvirken-til-terrorattentater/">To mænd fængsles for mulig 
medvirken til terrorattentater </a></p><p>
Den ene blev ifølge politiet anholdt søndag kl. 14.50, men det er ikke 
bekræftet, at anholdelsen skete på netcafeen. 
</p><p>
Ifølge Jørgen Skov, der er ledende politiinspektør, er det kun de to 
varetægtsfængslede mænd, politiet i øjeblikket holder på. 
</p><p>
»Der er to, der er fremstillet, alle andre er løsladt«, siger han. 
</p><p class=" bl-elem">
Politiet har endnu ikke sagt noget om, hvad den formodede gerningsmand 
eventuelt har foretaget sig på netcafeen.
</p>	
</div>
</div></body></html>
