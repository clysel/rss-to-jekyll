---
layout:     post
title: 	    "AGF slår Roskilde og er seks point fra Superligaen"
post_author:	    
post_date:	    Thu, 07 May 2015 21:08:22 +0200
post_site:	    politiken.dk 
post_link:	    http://politiken.dk/sport/fodbold/ECE2660234/agf-slaar-roskilde-og-er-seks-point-fra-superligaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
AGF stormer tilbage mod landets bedste fodboldrække efter en sæson på anden 
klasse.
</p><p>
Torsdag aften vandt AGF med 2-0 på udebane over Roskilde, og det aarhusianske 
fodboldflagskib mangler dermed kun seks point i de sidste fem kampe, før en 
oprykning er en realitet.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2653842/yngste-laudrup-er-tvunget-til-at-stoppe-karrieren-af-frygt-for-at-blive-invalid/">Yngste Laudrup er tvunget til 
at stoppe karrieren af frygt for at blive invalid</a></p><p>
Og måske er det slet ikke nødvendigt for AGF at tage seks point, hvis 
forfølgerne Vendsyssel og Lyngby selv sætter point til.
</p><p>
Med sejren overtager AGF også førstepladsen i 1. division for snuden af 
Viborg, der dog kan spille sig tilbage i front med en sejr fredag over HB 
Køge.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2653067/agf-tager-stort-skridt-mod-superligaen-med-storsejr/">AGF tager stort skridt mod 
Superligaen med storsejr</a></p><p>
På papiret var udekampen mod Roskilde ellers ikke nogen nem opgave for AGF. 
Lige som aarhusianerne har Roskilde nemlig ramt en god forårsstime med fire 
sejre i de seneste fem kampe før AGF-mødet.
</p><p>
Men bedømt på kampen var det ikke til at se, hvordan Roskilde har spillet sig 
fri af bundkampen i rækken i løbet af forårssæsonen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2652178/lyngby-uden-sejr-i-10-kampe-taber-til-vendsyssel/">Lyngby uden sejr i 10 kampe: 
Taber til Vendsyssel</a></p><p>
AGF styrede i stor stil kampen foran 2.152 tilskuere på Roskilde Idrætspark, 
og efter 20 minutter bragte den norske forsvarsspiller Johan Lædre Bjørdal 
udeholdet i front på et hovedstød.
</p><p>
Nordmanden timede sit opspring bedre end Frederik Vang Larsen i Roskilde-målet 
og vandt deres direkte duel, der førte til at bolden hoppede ind i et tomt 
mål.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2634504/agf-redder-uafgjort-i-topbrag-mod-viborg-trods-broeler/">AGF redder uafgjort i topbrag 
mod Viborg trods brøler</a></p><p>
I anden halvleg var det ligeledes med hovedet, at Kim Aabech reelt afgjorde 
kampen med sit mål til 2-0.
</p><p>
Mellem de to AGF-scoringer var Roskilde sjældne gæster omkring AGF's mål, men 
i første halvlegs sidste minut havde Simon Richter en god mulighed for at 
udligne. Hans afslutning strøg dog i sidenettet.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2633147/lyngby-skuffer-igen---0-0-mod-roskilde/">Lyngby skuffer igen - 0-0 mod 
Roskilde</a></p><p>
Den tidligere Superliga-spiller Bajram Fetai gjorde det ikke nemmere for 
Roskilde at komme tilbage i opgøret, da han modtog et direkte rødt kort 
efter 66 minutter for en høj stempling af AGF's Jens Jønsson.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2625139/arrogant-aabech-scoring-er-ikke-nok-for-agf/">Arrogant Aabech-scoring er 
ikke nok for AGF</a></p><p class=" bl-elem">
Roskilde forbliver nummer seks i rækken med 10 point ned til AB under 
nedrykningsstregen.
</p>	
</div>

</div></body></html>
