---
layout:     post
title: 	    "Test: Hovedtelefoner til sport er dyre, men dårlige"
post_author:	    
post_date:	    Mon, 04 May 2015 12:42:19 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2648491/test-hovedtelefoner-til-sport-er-dyre-men-daarlige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan gjorde vi</h4>
<div class="fakta-body" data-buildingblock="embedded_factboxlink">
<p>
Politiken anskaffede otte headset til sportsbrug – fire med ledning og fire 
uden ledning. Vi bad to dommere om at teste headsettene: 
</p><p><b>Michelle Kristensen</b>: Bachelor i idræt, trænings- og kostekspert, 
foredragsholder og forfatter til flere bøger om træning og kost. Dyrker 
bl.a. crossfit og løber. 
</p><p><b>Nikolaj Koppe</b>l: Pianist, journalist og underdirektør i Tivoli. 
Løbetræner hver anden dag. 
</p><p>
Dommerne blev bl.a. bedt om at vurdere headsettenes pasform, 
betjeningsvenlighed, indstillingsmuligheder, kontrolfunktioner, lydkvalitet 
og robusthed. De gav desuden hvert headset en samlet karakter mellem 1 og 6, 
hvor 6 er bedst. 
</p><p class=" bl-elem">
Bedømmelserne her på siden er oprundede gennemsnit af de to dommeres 
karakterer. I de tilfælde, hvor flere headset har fået samme karakter, står 
de oplistet efter pris med det billigste headset først. 
</p>
</div>
</div><p>
Musik og træning hører uløseligt sammen for mange motionister og eliteatleter. 
Tonerne i ørerne øger både motivation og udholdenhed, har flere 
undersøgelser vist. Andre nupper en podcast eller hører radio, mens pulsen 
dunker, og sveden springer. 
</p><p>
»Moderne mennesker vil gerne holde sig i form og blive klogere på én gang. Det 
kan også lade sig gøre, men man får ikke en stor lydoplevelse ud af de små 
høretelefoner til sport«, fastslår underdirektør i Tivoli, pianist og løber 
Nikolaj Koppel, som er den ene af dommerne i Lørdagslivs test af otte 
headset til sport – fire med ledning og fire trådløse. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/test/ECE2555418/test-traadloese-hoejttalere-giver-overraskende-god-lyd/">Test: Trådløse højttalere giver 
overraskende god lyd</a></p><p>
Når Nikolaj Koppel sidder stille og lytter til musik i et par store ørebøffer, 
er han omsluttet af lyden og oplever nye dybder og dimensioner i værkerne. 
Det samme oplever han slet ikke, når han er på farten med bittesmå 
højttalere i ørerne. 
</p><p>
»Lyden i de store hovedtelefoner kan sammenlignes med et besøg på Noma, mens 
sportsheadsettene snarere er som et måltid ved pølsevognen. Men der er 
naturligvis både gode og dårlige pølsevogne ...«, siger Nikolaj Koppel. 
</p><p>
Testens anden dommer er træningsekspert Michelle Kristensen, som har 
uddannelser i bl.a. idræt og fitness. Hun var også dommer i Politikens test 
af lyttegrej til løb i 2011. Siden da har de trådløse headset med bluetooth 
for alvor vundet frem. 
</p><p>
»Det er en supergod idé, især til styrketræning, hvor man let kan komme i 
karambolage med en ledning«, fremhæver Michelle Kristensen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2372979/niveauet-er-hoejt-i-test-af-loebeure/">Niveauet er højt i test af 
løbeure</a></p><p>
Desværre kommer den gode idé ikke helt i mål – to af de trådløse headset – 
Denon og Miiego – får ikke forbindelse med hendes iPhone 5, selv om alt er 
ladet op og indstillet efter brugsanvisningernes forskrifter. Og det ellers 
glimrende Power Beats-headset mister kontakten med lydkilden undervejs på en 
løbetur. 
</p><p>
Michelle Kristensens bedste headsetoplevelse leverer det trådløse Jabra-sæt, 
som også har indbygget pulsmåler. 
</p><p>
»Virkelig cool, at den har pulsmåler, og den var let at sætte til«, fremhæver 
Michelle Kristensen, inden en række skuffelser trækker ned i den samlede 
bedømmelse: 
</p><p>
»Det holder ikke, at man skal have telefonen op hele tiden for at se, hvor ens 
puls ligger. Man kan så sætte en damestemme til at give lidt meldinger nogle 
gange, men den er meget langsom og irriterende at høre på. Det er heller 
ikke fedt, at pulsmåleren ikke kan registrere, når telefonen går på 
pauseskærm«, kritiserer hun blandt andet. 
</p><h3>
Stive ledninger 
</h3><p>
Nikolaj Koppels trådløse favorit er det gule headset fra Denon, selv om »det 
føles som at tage et parcelhus på øret«. Lyden er acceptabel, og han vænner 
sig hurtigt til at betjene de små volumenknapper bag på øret, selv om det 
ikke er optimalt med så finmotoriske udfordringer, fordi ens bevægelser 
bliver mere kluntede, når man løber. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2420016/test-vitaminvand-skuffer-paa-smag-og-indhold/">Test: Vitaminvand skuffer på 
smag og indhold</a></p><p>
Headsettet fra Pioneer klarer sig bedst i Nikolaj Koppels bedømmelse af 
varianterne med ledning – det sidder godt i ørerne og bliver siddende, som 
det skal, og lyden er mere helstøbt end i de andre headset. 
</p><p>
»De fleste har en meget tynd og metallisk lyd – lidt hen ad konservesdåse«, 
konstaterer Nikolaj Koppel, som hører alt fra taleradio til Brahms-symfonier 
og hiphop med Missy Elliot under testen. 
</p><p>
Klassisk musik har det generelt svært i headset til sport, bemærker han. 
</p><p>
Testens bundskraber er i hans ører Shure-headsettet med meget stive ledninger. 
De små højttalere falder hele tiden ud af ørerne, lyden er tynd og 
metallisk, og man skal bakse telefonen frem, hvis man vil betjene lyden. 
Michelle Kristensen er heller ikke begejstret, for der kommer kun lyd ud af 
den ene højttaler, da hun tager det funklende nye headset i brug – en 
klokkeklar reklamation til forhandleren. 
</p><p>
Dommerne efterlyser volumenknapper på flere af headsettene, så man kan skrue 
op og ned for lyden uden at skulle bakse med telefonen, mens man løber. 
</p><h3>
På linje med løbesko 
</h3><p>
Et af headsettene i testen er ikke specialdesignet til sport. Apples klassiske 
EarPods er med for at kaste lys og lyd over, om det overhovedet er 
nødvendigt med et særligt sportsheadset, hvis man vil have akkompagnement 
til fysiske aktiviteter. 
</p><p>
Det er det, konkluderer dommerne: De små, glatte plastikhøretelefoner dratter 
ud af ørerne, når man ikke sidder stille. Men Nikolaj Koppel anser dog lyden 
for at være en smule bedre end det skramlede rygte, som Apples små 
høretelefoner tidligere har haft. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/test/ECE2639993/test-af-ringeklokker-det-kan-hurtigt-blive-dyrt-at-koebe-billigt/">Test af ringeklokker: Det kan 
hurtigt blive dyrt at købe billigt</a></p><p>
Adskillige af de testede headset koster op mod 1.000 kroner eller mere. Det er 
pebret for det generelt lave kvalitetsniveau, mener Michelle Kristensen. 
</p><p>
I hendes verden rangerer et headset på linje med løbesko – den del af 
træningsudstyret skal bare være helt i top og passe til brugeren. 
</p><p>
Det vil være fint, hvis man kan prøve dem og lytte sig frem, inden man vælger 
et par, for der er meget stor forskel på både pasform og lyd, pointerer 
dommerne. 
</p><p class=" bl-elem"><i class=" bl-elem">Research: Sarah Shelbaya Rasmussen</i></p>	
</div>

</div></body></html>
