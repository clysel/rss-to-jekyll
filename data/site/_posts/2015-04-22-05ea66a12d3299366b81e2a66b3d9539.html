---
layout:     post
title: 	    "26-årig døde: Tre læger får kritik for overmedicinering"
post_author:	    
post_date:	    Wed, 22 Apr 2015 08:37:21 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2637488/26-aarig-doede-tre-laeger-faar-kritik-for-overmedicinering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre læger på Psykiatrisk Center Amager har fået kritik af Sundhedsvæsenets 
Disciplinærnævn for at have overmedicineret en 26-årig mand og undladt at 
skride ind over for medicinens meget alvorlige bivirkninger. 
</p><div class="art-fakta article-box">
<h4 class="">
Nedbrudt på 4 uger </h4>
<h5>
Sagen kort </h5>
<div class="fakta-body" data-buildingblock="embedded_factboxlink">
<p><b>Adel Saidane </b>lod sig frivilligt
</p><p>
indlægge 15. maj 2011, fordi han
</p><p>
følte sig opkørt. Efter fire uger med massiv overmedicinering skulle han 
ifølge journalen »stort set hjælpes med alt«.
</p><p/><p><b>22. december</b> 2013 fastslog Patientombuddet, at behandlingen af Adel 
»var under normen for almindelig anerkendt faglig standard«. 
</p><p/><p><b>Sundhedsvæsenets</b> Disciplinærnævn har nu rettet kritik mod tre
</p><p>
læger for overmedicinering, 
</p><p class=" bl-elem">
mangelfuld journalføring og mangelfuld indsats mod bivirkninger.
</p>
</div>
</div><p>Den 26-årige Adel Saidane fik under sin indlæggelse for fem år siden så 
meget medicin, at bivirkningerne blev »uudholdelige« for ham. Han valgte 
derfor at forlade afdelingen og kaste sig ud foran et metrotog på Sundby 
Station, så han mistede livet. 
</p><p>
Patientombuddet konstaterede i december 2013, at den behandling, som den 
26-årige mand havde fået på Psykiatrisk Center Amager, var »under normen for 
almindelig anerkendt faglig standard«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2637270/jeg-mistede-min-bror---og-tilliden-til-et-sygt-psykiatrisk-system/">Jeg mistede min bror - og 
tilliden til et sygt psykiatrisk system</a></p><p>
Sagen blev derpå efter ønske fra de pårørende sendt videre til 
Sundhedsvæsenets Disciplinærnævn, der tager stilling til, om der er læger 
eller andre enkeltpersoner, der har handlet under normen for, hvad der må 
forventes af dem. 
</p><p>
Nævnet konkluderer i sin afgørelse, der nu er faldet, at der er grundlag for 
at kritisere en overlæge på tre punkter for hans behandling af Adel Saidane 
under dennes fire uger lange indlæggelse på centret på Amager i maj-juni 
2011. 
</p><p>
For det første udskrev overlægen for store mængder beroligende medicin af 
mærket Oxazepam. For det andet undlod overlægen at begrunde i journalen, 
hvorfor han øgede medicindosen. Og for det tredje får han kritik for ikke at 
have forholdt sig til patientens alvorlige bivirkninger og sat ind imod 
disse. 
</p><p>
Dermed handlede overlægen »under normen for almindelig anerkendt faglig 
standard«, konkluderer nævnet. 
</p><h3>
Livsfarlig behandling 
</h3><p>
Adel Saidane havde med hjælp fra sin lillebror og sin mor ladet sig indlægge 
frivilligt, fordi han var urolig og opkørt og havde brug for lidt ro. Det 
havde han prøvet flere gange før, og normalt »fik han benene på jorden igen« 
efter nogle uger, har hans bror forklaret. Men denne gang endte det i stedet 
med, at han fik mere og mere medicin. Antipsykotisk, beroligende og 
manidæmpende medicin i alt for store mængder, indtil han fik det, der kaldes 
akatisi. En tilstand, der beskrives som »en meget pinefuld form for uro, 
rastløshed og ufrivillige bevægelser«. 
</p><p>
»Der er i flere tilfælde beskrevet selvmord på baggrund af akatisi, da 
tilstanden er uudholdelig«, skriver disciplinærnævnet. 
</p><p>
En anden overlæge på afdelingen får kritik for at have sat Adel Saidane i 
depotbehandling med det gamle antipsykotiske middel Cisordinol uden at vente 
på, at en behandling med midlet i tabletform havde virket. Og endelig får en 
reservelæge kritik, fordi hun ikke i de sidste dage af Adel Saidanes liv, 
hvor han var alvorligt forpint, havde ordineret hyppigere tilsyn af læger, 
som kunne vurdere hans bivirkninger og behovet for en fast vagt. 
</p><p>
Psykiatrisk Center Amager har tidligere beklaget og undskyldt behandlingen af 
den 26-årige mand over for hans familie, og der er indført nye regler, som 
skal forhindre overmedicinering af patienterne. 
</p><p>
»Man kan håbe, at den opmærksomhed, der har været om sagen, og de ting, der er 
iværksat, vil have positive konsekvenser for nuværende og fremtidige 
patienter«, siger den Adel Saidanes lillebror Hafed, der er 
medicinstuderende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2177753/overmedicinering-behandlingen-af-adel-var-livsfarlig/">Overmedicinering: Behandlingen 
af Adel var livsfarlig</a></p><p>
Familien undrer sig dog over, at sagen ikke får større konsekvenser. Kritikken 
fra Sundhedsvæsenets Disciplinærnævn er den mildeste, der kan gives. 
</p><p>
»Der er tale om, at der er læger, der har handlet forkert. De får så et fy og 
et rap over neglene i en sag, hvor en patient har mistet livet. Det er ikke 
særligt tilfredsstillende for retfærdighedssansen, at sagen ikke munder ud i 
mere«, siger Hafed Saidane. 
</p><p>
Familien har mulighed for også at søge erstatning i Patienterstatningen, men 
det ønsker den ikke. »Det har aldrig været på tale. Det har aldrig handlet 
om penge, så det gør vi ikke«, siger Hafed Saidane. 
</p><p class=" bl-elem">
Afgørelsen fra disciplinærnævnet er sendt til Sundhedsstyrelsen og Region 
Hovedstadens Psykiatri, der skal tage stilling til, om de vil foretage sig 
yderligere. 
</p>	
</div>

</div></body></html>
