---
layout:     post
title: 	    "Tysk politi anholder højreekstreme terrorister "
post_author:	    
post_date:	    Wed, 06 May 2015 11:17:00 +0200
post_site:	    politiken.dk 
post_link:	    http://politiken.dk/udland/int_europa/ECE2657150/tysk-politi-anholder-hoejreekstreme-terrorister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ved en storstilet og nøje planlagt aktion slog det tyske politi i morges til 
mod en tilsyneladende højreekstrem terrorgruppe med planer om at udføre 
flere attentater i landet i den nærmeste fremtid. Tre mænd og en kvinde er 
foreløbigt anholdt i sagen. 
</p><p>
Fra den tidlige morgenstund deltog 250 politifolk i aktionen mod de 
højreekstreme, der er forbundet i en organisatoin ved navn 'Oldschool 
Society' (OSS) i de tyske delstater Bayern, Sachsen, Nordrhein-Westfalen, 
Rheinland-Pfalz og Mecklenburg-Vorpommern, skriver <a target="_blank" href="http://www.spiegel.de/politik/deutschland/terror-razzia-gegen-old-school-society-a-1032297.html">Spiegel 
Online</a> og flere andre tyske medier. 
</p><h3>
Hierakisk struktur 
</h3><p>
Bevægelsen blev angiveligt stiftet i november sidste år og havde en stærkt 
hierakisk opbygning. En af de nu anholdte mænd fra Augsburg havde titel af 
'præsident', mens en 39-årig mand fra Sachsen var 'vicepræsident'. En 
47-årig mand fra Bochum havde betroede opgaver ligesom den 22-årige kvinde 
fra Sachsen, der er anholdt. Alle fire ventes fremstillet i grundlovsforhør 
senere i dag. 
</p><p>
Politiet havde angiveligt fået tip om gruppens aktiviteter og begyndte at 
overvåge den. Blandt andet skulle de højreekstreme havde forsøgt at 
fremstille sprængstof til terrorangreb, og man fandt også våben under 
morgenens razziaer. Blandt andet en form for kampvogn, to totenschlägere og 
gamle tyske runer blev fundet på i de mistænktes boliger. 
</p><h3>
Mange attentater mod flygtninge 
</h3><p>
Tyskland har gennem hele vinteren og foråret været præget af en mængde 
attentater mod flygtningecentre, og ifølge de foreliggende oplysninger var 
flere og værre attentater mod flygtningecentre, moskeer og salafister på 
vej. Om de fire anholdte har noget med de allerede udførte handlnger at 
gøre, har politiet endnu ikke oplyst. Et pressemøde ventes indkaldt senere i 
formiddag. 
</p><p>
I landsbyen Tröglitz i det tidligere DDR blev den lokale borgmester tvunget 
til at gå af efter talrige trusler og demonstrationer foran hans private 
bolig fra nynazister. Senere blevet en boligblok, der var renoveret og klar 
til at modtage flygtninge her i foråret, sat i brand. 
</p><h3>
Mere højreorienteret terror 
</h3><p>
Og ifølge den tyske terroreksper, Stefan Aust, er der grund til at tage 
højreradikal terror særdeles alvorligt. 
</p><p>
»For at et terrornetværk skal opstå, har det brug for opbakning og det viser 
de mange attenater mod flygtninge og asylcentre, at der er i Tyskland. 
Derfor er jeg helt sikker på, at vi kommer til at se mere højreorienteret 
terror«, sagde Stefan Aust i en samtale med <a href="http://politiken.dk/magasinet/interview/ECE2638619/en-terrorist-er-sjaeldent-alene/">Politiken</a> 
i forrige uge. 
</p><p><b class="ext-link">INTERVIEW</b><a class="embeddedlink" href="http://politiken.dk/magasinet/interview/ECE2638619/en-terrorist-er-sjaeldent-alene/">En terrorist er sjældent alene</a></p><p>
Han har skrevet bøger om den venstreorienterede terror fra Rotee Arme Fraktion 
og senere om den nynazistiske terrorcelle NSU, der stod bag en lang række 
mord på indvandrere i Tyskland. Det ene, overlevende medlem af gruppen, en 
kvinde, er titalt i en sag, der foreløbig har kørt i det tyske retssystem i 
halvandet år. 
</p><p class=" bl-elem">
'Oldschool Society' har indtil nu været ukendt i den tyske offentlighed, men 
ifølge anklagemyndigheden, der har fremlagt gruppens logo på Spiegels 
hjemmeside, var der planer om at udføre terror i bevægelsen. 
</p>	
</div>

</div></body></html>
