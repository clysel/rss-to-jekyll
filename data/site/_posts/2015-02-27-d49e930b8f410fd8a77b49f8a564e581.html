---
layout:     post
title: 	    "Fodboldens Hus sluger stadig mere af DBU?s skrantende indtægter"
post_author:	    
post_date:	    Fri, 27 Feb 2015 22:55:39 +0100
post_site:	    politiken.dk 
post_link:	    http://politiken.dk/sport/fodbold/ECE2567566/fodboldens-hus-sluger-stadig-mere-af-dbus-skrantende-indtaegter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Økonomien i Dansk Boldspil-Union (DBU) er i knæ. En gennemgang af forbundets 
seneste regnskaber viser, at omsætningen nu er den laveste i 10 år. 
</p><p>
DBU har typisk haft årlige indtægter på den gode side af 280 millioner kroner, 
mens beløbet i den netop offentliggjorte årbog er nede på 256,5 millioner 
kroner – det regnskab bliver fremlagt i dag på unionens 
repræsentantskabsmøde i Odense. 
</p><div class="art-quote article-box">
<p class="quote"/>
<blockquote>
<p class="quote-txt">
Det viser, at DBU-toppen bare har ladet stå til 
</p>
<p class="sender">
</p><p class=" bl-elem">Troels Troelsen, sportsøkonom ved CBS</p> 

</blockquote>
</div><p>
»Det er resultatet af de seneste års dårlige ledelse og vigende resultater på 
banen – en stor del af DBU’s økonomiske problemer bunder i, at landsholdet 
har klaret sig ringere, både sportsligt og i forhold til sit image. Især er 
det skidt, at DBU har tabt så mange penge på sponsorsiden«, siger Troels 
Troelsen, sportsøkonom ved Copenhagen Business School (CBS).</p><h3>
To aflysningerne 
</h3><p>
Den lave omsætning har tvunget unionen ud i brutale nedskæringer. Det har 
bl.a. kastet DBU’s ledelse ud i en åben krig med landsholdsspillerne på 
grund af tilspidsede forhandlinger om en honorarnedgang og ført til to 
aflyste vinterture for ligalandsholdet – selv om landstrænerteamet har 
ytret, at de sportslige besparelser på sigt kan skade Danmarks resultater på 
den internationale scene. 
</p><div class="art-fakta article-box">
<h4 class="">
Fakta </h4>
<h5>
Økonomisk krise i DBU</h5>
<div class="fakta-body" data-buildingblock="embedded_factboxlink">
<p><b>De seneste 10 år</b> har DBU aldrig omsat for mindre end nu - og 
aldrig har udgifterne til administration slugt så stor en del af indtægterne:
</p><p><b>2014:</b> Omsætning på 256,5 mio. kr. – heraf gik 60,5 mio. kr. (23,6 %) 
til ’administration og møder’
</p><p><b>'13: </b>273,5 mio. kr. - 60 mio. (22 %)
</p><p><b>'12: </b>325 mio. kr. - 53 mio. (16,4 %)
</p><p><b>'11: </b>319 mio. kr. - 47,5 mio. (14,9 %)
</p><p><b>'10: </b>299 mio. kr. - 44 mio. (14,7 %)
</p><p><b>'09: </b>320 mio. kr. - 42 mio. (13,1 %)
</p><p><b>'08: </b>287 mio. kr. - 41 mio. (14,3 %)
</p><p><b>'07: </b>334,5 mio. kr. - 35 mio. (10,4 %)
</p><p><b>'06: </b>262,5 mio. kr. - 32 mio. (12, 3 %)
</p><p><b>'05: </b>282,5 mio. kr. - 33 mio. (11,7 %)
</p><p class=" bl-elem"><i class=" bl-elem">Kilde: DBU's bruttoregnskaber (ej renset for inflation)</i></p>
</div>
</div><p/><p>
Det er imidlertid ikke alle steder i DBU, at nedskæringerne er slået igennem. 
I takt med at omsætningen er styrtdykket, er udgifterne til administrationen 
i Fodboldens Hus i Brøndby vokset eksplosivt. Det viser regnskaberne. 
</p><h3>
Administration sluger stadig mere 
</h3><p>
Mens godt 10 procent af DBU’s indtægter gik til ’administration og møder’ i 
2007, er det tal nu mere end fordoblet til 23,6 procent. Altså sluger den 
post knap hver fjerde krone. 
</p><p>
I absolutte tal brugte forbundet 60,5 millioner kroner i 2014 på det 
kommercielle arbejde, kommunikationen, økonomiafdelingen, direktionen og 
lignende. Det er en smule mere end året før – og knap dobbelt så meget som 
10 år tidligere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2564765/dbu-fornaermet-over-at-spillerforening-medbragte-advokat/">DBU fornærmet over, at 
Spillerforening medbragte advokat</a></p><p>
»Det viser, at DBU-toppen bare har ladet stå til – den har ikke været god nok 
til at tilpasse sig virkeligheden med lavere indtægter. Det er først nu med 
en ny ledelse, at den er begyndt at gøre noget ved det, og der går noget 
tid, før det slår igennem. Men selv om det er en upopulær opgave, må DBU 
begrænse omkostningerne yderligere«, siger Troels Troelsen. 
</p><p>
»DBU må have en mindre administration, der prioriterer skarpere mellem, hvad 
der er nødvendigt at have, og hvad der bare er rart at have«, siger 
sportsøkonomen. 
</p><h3>
Sponsor truer med at trække sig 
</h3><p>
Siden Claus Bretton-Meyer tiltrådte som ny direktør ved indgangen til 2014, og 
Jesper Møller tog over som formand i marts, har de sat sig i spidsen for en 
større sparerunde hele vejen rundt i organisationen. 
</p><p>
Det er derfor, at de har aflyst to ture for ligalandsholdet og nu vil have 
landsholdsspillerne til at acceptere en gennemsnitlig honorarnedgang på 17 
procent for at repræsentere Danmark. 
</p><p><b class="ext-link">KONFLIKT </b><a class="embeddedlink" href="http://politiken.dk/sport/fodbold/ECE2564214/konflikt-hovedsponsor-truer-med-at-forlade-dbu/">Hovedsponsor truer med at forlade DBU</a></p><p>
Men DBU-toppens fremgangsmåde i forhandlingerne med Daniel Agger og de andre 
fodboldprofiler har vakt harme i truppen – og hos kvindelandsholdets 
hovedsponsor, fagforeningen 3F, der har truet med at trække sine cirka to 
millioner kroner årligt ud af DBU. 
</p><h3>
Dyre konflikter 
</h3><p>
Netop sager som spillerkonflikten og de sportslige besparelser kan i længden 
blive dyre for forbundet, vurderer Rasmus Storm, senioranalytiker ved 
Idrættens Analyseinstitut. 
</p><p>
»Det store dilemma for en organisation som DBU er, at dens muligheder for at 
tjene penge primært ligger i den sportslige succes. Deltagelse ved 
slutrunder giver både penge for at være med og gør det lettere at skaffe 
sponsorer og generere entréindtægter. Derfor må DBU også gøre op med sig 
selv, om det er hensigtsmæssigt at spare meget på kerneproduktet: Altså den 
sportslige udvikling«, siger han og fortsætter: 
</p><p>
»Hvis man skærer for meget på det sportslige, bliver uvenner med 
landsholdsspillerne eller lægger sig ud med en hovedsponsor, så kan det 
skabe nye problemer og blive en dyr manøvre på længere sigt. Derfor er det 
et meget vanskeligt farvand, DBU manøvrerer i«. 
</p><h3>
DBU: Vores brand er såret 
</h3><p>
Det har trods flere henvendelser ikke været muligt at få en kommentar fra 
DBU-direktør Claus Bretton-Meyer. Men kommunikationschef Jakob Høyer 
erkender, at økonomien lider under, at forbundet har svært ved at skaffe 
store sponsorer. 
</p><p>
»Der er ingen tvivl om, at landsholdet og DBU ikke har det stærke brand, som 
vi havde engang. Når vi selv laver undersøgelser af, hvad danskerne mener om 
DBU, så møder vi begreber som støvet, rig og arrogant. Jeg siger ikke, at 
det er sådan, vi er, men hvis opfattelsen af os er sådan, så er det 
naturligvis svært at sælge sponsorater. Det er blandt andet derfor, vi 
knokler med vores nye vision ’En del af noget større’«, siger han. 
</p><p><b class="ext-link">TIDSLINJE </b><a class="embeddedlink" href="http://politiken.dk/sport/fodbold/ECE2565778/tidslinje-sparekravet-fra-dbu-blev-for-skrapt/">Sparekravet fra DBU blev for skrapt</a></p><p><i class=" bl-elem">Men er I for dårlige til at skabe profit?</i></p><p>
»Jeg oplever, at vi i DBU har været gode til at forberede os til det nye 
marked, men det er da klart, at vi gerne ville have haft flere nye sponsorer 
ind. Som vi også skriver i vores regnskab, så er det på sponsorområdet, vi 
er allermest pressede. Vi har Adidas, vi har Carlsberg, og vi har lige lavet 
en aftale med Sportsmaster, men når vi gerne vil have en fem-seks stykker, 
så er vi jo ikke længere end halvvejs. Det er der, skoen trykker. Og den 
aktuelle situation omkring landsholdets aftale hjælper naturligvis heller 
ikke på den situation«, siger Jakob Høyer. 
</p><p>
Kommunikationschefen påpeger, at DBU også har gennemført en sparerunde i 
administrationen, hvor forbundet har »skåret otte-ni stillinger det seneste 
år«. Nedskæringen er bare ikke slået igennem endnu i regnskabet for 2014. 
</p><p class=" bl-elem">
»Jeg kan ikke gå i detaljer med tallene, men en organisation som DBU skal 
selvfølgelig altid have en fornuftig balance mellem det administrative og så 
det, som det hele handler om: fodbolden på både bredde- og eliteplan«, siger 
Jakob Høyer. 
</p>	
</div>
</div></body></html>
