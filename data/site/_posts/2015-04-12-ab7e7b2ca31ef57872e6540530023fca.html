---
layout:     post
title: 	    "Obama om nyt Cuba-forhold: Den Kolde Krig er afsluttet"
post_author:	    
post_date:	    Sun, 12 Apr 2015 07:18:36 +0200
post_site:	    politiken.dk 
post_link:	    http://politiken.dk/udland/ECE2624655/obama-om-nyt-cuba-forhold-den-kolde-krig-er-afsluttet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg var ærlig over for Raul Castro og sagde, at vi ikke holder op med at tale 
om menneskerettigheder og frihed.
</p>
<p class="sender">
Barack Obama 
</p>
</blockquote>
</div><p>
Historiebøgerne får formentlig et nyt kapitel i afsnittet om USA og Cubas 
årtier lange fjendskab. 
</p><p>
Landenes to præsidenter, Barack Obama og Raul Castro, mødtes i går aften til 
et formelt møde for første gang i et halvt århundrede, og det kan ifølge den 
amerikanske præsident være »et reelt vendepunkt« i forholdet mellem landene. 
</p><p>
»Vi har haft en oprigtig og frugtbar samtale. Både i to telefonsamtaler og ved 
aftenens møde ansigt til ansigt har vi talt ærligt om vores forskelligheder 
og bekymringer, hvilket giver mulighed for at få forholdet mellem landene 
til at gå i en anden og bedre retning«, siger Obama. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2624579/obama-og-castro-har-indledt-historisk-moede/">Obama og Castro har indledt 
historisk møde</a></p><p>
»En del af mit budskab i dag er, at Den Kolde Krig er ovre. Og lad mig gøre 
det helt klart. Cuba er ikke en trussel mod USA«, lyder det fra præsidenten. 
</p><p>
Han understreger samtidig, at USA ikke er ude på at vælte eller ændre styret i 
Cuba. 
</p><p>
»Vi har ikke en dagsorden, der lyder, at vi skal ændre styreformen i Cuba. 
Heller ikke selvom Raul Castro og jeg har meget forskellige syn på, hvordan 
et samfund bør organiseres«, siger Obama. 
</p><h3>
Obama er 'forsigtigt optimist' 
</h3><p>
Præsidenten siger samtidig, at der er massiv opbakning i både USA og Cuba til 
at forbedre amerikanernes og cubanernes forhold til hinanden. 
</p><p>
Dog erkender han, at en af de helt store knaster - Cubas placering på den 
amerikanske liste over terror-sponsorerede lande - endnu ikke er afgjort. 
</p><p><b class="ext-link">SE GRAFIK </b><a class="embeddedlink" href="http://politiken.dk/udland/ECE2623539/grafik-faa-styr-paa-cuba---og-de-55-aar-i-usas-dybfryser/">Få styr på Cuba - og de 55 år i USA's 
dybfryser</a></p><p>
Alligevel er han 'forsigtig optimist' i forhold til, at der over de kommende 
måneder og år vil blive skabt ny fremtid for det cubanske folk og bedre 
samhandel og kommunikation mellem USA og Cuba trods fortsatte 
forskelligheder. 
</p><p>
»Jeg var ærlig over for Raul Castro og sagde, at vi ikke holder op med at tale 
om menneskerettigheder og frihed. Ikke fordi vi i USA er perfekte, og at 
andre lande derfor skal efterligne os, men fordi det er universelle 
værdier«. 
</p><p>
»Cuba vil formentlig også fortsætte med at tale om alt det, Cuba ikke kan lide 
ved amerikansk politik«, siger Barack Obama. 
</p><p>
De to ledere mødtes i omtrent en time i forbindelse med det panamerikanske 
topmøde i Panama City, hvor mere end 30 politiske ledere fra Nord- og 
Latinamerika er samlet. 
</p><p class=" bl-elem">
Ifølge Obama var det cubanske folks vilkår fokus i samtalen. 
</p>	
</div>

</div></body></html>
