---
layout:     post
title: 	    "I Ruslands optik er det Nato, der truer"
post_author:	    
post_date:	    Sun, 19 Apr 2015 08:44:35 +0200
post_site:	    politiken.dk 
post_link:	    http://politiken.dk/udland/ECE2634010/i-ruslands-optik-er-det-nato-der-truer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>rubrik </p><p>trompet </p>
<div class="fakta-body" data-buildingblock="embedded_factboxlink">
<p class=" bl-elem"><b>Halvfed indgang</b> Mumle mumle and være af. Sig skrækkelig vandet. Fangst blev komme lå, hønsene blev i han det..........</p>
</div>
</div><p>
USA’s nordiske knytnæve mod Rusland«, lød overskriften, da militæranalytiker 
Leonid Nersisjan fra det russiske nyhedsbureau Regnum forleden forklarede, 
hvad den største trussel mod Rusland lige nu er. 
</p><p>
Analysen – næsten dobbelt så lang som denne artikel – beskriver i detaljer, 
hvordan de nordiske og baltiske lande optrapper deres krigeriske og 
antirussiske propaganda. Mens de fleste EU-lande søger forsoning, skriver 
Nersisjan, har de nordiske og baltiske lande »den mest radikale og 
destruktive linje over for Rusland«. 
</p><div class="art-quote article-box">
<p class="quote"/>
<blockquote>
<p class="quote-txt">
I æraen af politisk romantik lovede Sovjetunionen aldrig at bruge atomvåben 
først. Det lover Ruslands nuværende militærdoktrin ikke. Ikke 
flere illusioner
</p>
<p class="sender">
</p><p class=" bl-elem">Dmitrij Kiseljov, tv-vært</p> 

</blockquote>
</div><p>
Forklaringen er enkel: De nordiske og baltiske lande er helt i lommen på USA, 
som herfra forbereder en militær invasion i Rusland – i første omgang rettet 
mod enklaven Kaliningrad og Skt. Petersborg. </p><p>
»Den aktive placering af amerikanske tropper på Letlands, Litauens og Estlands 
territorier og konstante Nato-øvelser indikerer, at de bliver et springbræt 
for Nato-styrker, inklusive de skandinaviske landes luftvåben. Disse landes 
geografiske placering tillader et parallelt angreb i retning af den af 
Nato-omringede region Kaliningrad og i retning af Leningrad- og 
Pskov-regionerne. De baltiske landes væbnede styrker er ekstremt svage og 
små. (...) Så hovedrollen for dem er at være en springbræt for Nato-styrker 
og en kampplads – ikke den lyseste udsigt, men det bekymrer ikke disse 
landes antifolkelige regeringer, når de danser efter en oversøisk 
’allieret’s pibe«, skriver Nersisjan. 
</p><p>
I mellemtiden vil USA med Norges hjælp gå til angreb i Arktis. De fem danske 
fregatter vil bidrage til at sikre Nato’s herredømme over Østersøen. Polske 
og andre Nato-styrker vil rykke ind i Kaliningrad, og Ruslands eneste 
mulighed for at forsvare sig vil være at skabe en landkorridor til enklaven 
via Letland og Litauen. 
</p><p>
»I dette scenario er der liden tvivl om brugen af taktiske atomvåben. Det 
gælder især for os, eftersom antallet af Nato-styrker flere gange overstiger 
vore på næsten alle parametre. Som resultat vil taberne i en sådan krig være 
netop de lande, som mest hetzer mod Rusland«, skriver Nersisjan og 
afslutter: 
</p><p>
»Hvor mange år endnu vil vore atomvåben afskrække fra aggression og had? Det 
er åbenlyst, at krigen ville have brændt i Europa siden marts 2014 (Ruslands 
annektering af Krim, red.), hvis ikke det havde været for denne 
afskrækkelse«. 
</p><h3>
En spejlbillede af Vesten 
</h3><p>
Leonid Nersisjan er ingen toneangivende figur i den russiske sikkerhedsdebat, 
og analysen kan ikke påstås at være mainstream i Rusland. 
</p><p>
Men Regnum, et ’patriotisk’ orienteret nyhedsbureau, er ifølge en nylig 
undersøgelse mere citeret på Ruslands sociale medier end klassiske 
nyhedsbureauer som Tass og Interfax. Og ser man bort fra detaljerigdommen og 
det meget specifikke fokus på Norden og Baltikum, svarer analysen ganske 
godt til det billede, som russiske medier, embedsmænd og politikere fra 
præsident Vladimir Putin og nedad forsøger at skabe af et fredselskende 
Rusland omringet af et militant Nato, som med USA i front ønsker at 
underlægge sig hele verden og i særdeleshed Rusland. 
</p><p>
Med andre ord en slags spejlbillede af den i Vesten udbredte opfattelse, at 
Putin har imperiedrømme i forhold til mindst sit ’nære udland’. Og at 
Ukraine kun er det første skridt på vejen, inden turen kommer til Georgien, 
Moldova, Baltikum, Polen, og hvem ved hvad. 
</p><p>
»Ruslands militære strateger tror ikke på, at Nato’s troppeudplaceringer og 
intensive militære aktivitet i det baltiske og nordiske område har rent 
defensive formål. De er nødt til regne med, at der ligger offensive planer 
bag«, siger sikkerhedseksperten Aleksej Arbatov fra Carnegie Moscow Center. 
</p><p>
Arbatov, som tilhører de moderate midtsøgende sikkerhedskommentatorer i den 
russiske debat, udtrykker forståelse for vurderingen, men deler den ikke. 
</p><p>
»Jeg tror, at denne frygt er temmelig overdrevet – præcis som frygten i Vesten 
for en russisk aggression mod Baltikum eller Polen er overdrevet«, siger 
Arbatov. 
</p><p>
En mere vestligt orienteret og Kreml-kritisk militæranalytiker og kommentator 
som Aleksandr Golts, vicechefredaktør for den russiske netavis Jesjednevnaja 
Gaseta, kalder Nersisjans analyse »fuldstændig forvrøvlet«, men konstaterer, 
at den ikke er usædvanlig i det russiske mediebillede. Hverken hvad angår 
graden af paranoia eller fokus på Ruslands atomvåben som værn mod vestlig 
ondskab. 
</p><h3>
Russerne overlever en atomvinter 
</h3><p>
I en af landets største aviser, den statsejede Rossijskaja Gaseta, kunne man 
forleden læse, at en atomkrig ville være et mindre problem for Rusland end 
for USA. En mere obskur netavis, Russkij Portal, havde for nylig en længere 
analyse af samme tema, hvor det hed, at »chancerne for at overleve en 
atomvinter er langt større i Rusland end i USA, hvor hovedparten af 
territoriet er i varme klimazoner«. 
</p><p>
Den bombastiske chef for Ruslands udlandsorienterede nyhedstjeneste Sputnik, 
Dmitrij Kiseljov, også kendt som Putins uofficielle ’informationsminister’, 
gennemgår jævnligt diverse vestlige komplotter mod Rusland i sit ugentlige 
tv-program. Han har kaldt Nato en »kræftsvulst« og har påpeget, at Rusland 
er det eneste land, der kan »lave USA om til radioaktiv aske«. I et af sine 
seneste programmer i bedste sendetid søndag aften trak Kiseljov på ny i 
atomjakken: 
</p><p>
»I æraen af politisk romantik lovede Sovjetunionen aldrig at bruge atomvåben 
først. Det lover Ruslands nuværende militærdoktrin ikke. Ikke flere 
illusioner«. 
</p><p>
I en nylig russisk meningsmåling foretaget af analyseinstituttet FOM svarede 
54 procent af de adspurgte ja til spørgsmålet, om der nu er »en reel trussel 
for en storkrig mellem Rusland og Nato«. I en mindre videnskabelig 
undersøgelse svarede 62 procent af lytterne på en radiostation i Moskva, at 
de er parat til at bruge atomvåben for at forsvare Krim – hvilket Putin lod 
forstå var en mulighed, hvis ikke den russiske invasion og annektering 
sidste forår var gået så smertefrit. 
</p><p>
Da USA og EU indførte sanktioner mod Rusland efter Krim-annekteringen, uddelte 
Putin-sympatisører T-shirts med hyldest til atombærende russiske missiler 
som Iskander og Topol: »Sanktioner? Min Iskander ler ad sanktioner«. 
</p><p>
»Den strategiske kultur er degenereret på en måde, som aldrig var tilfældet i 
Sovjetunionens dage. Dengang var alle klar over alvoren. Nu er alvoren 
devalueret, eroderet. Folk taler om atomvåben uden at forstå, hvor 
skrækindjagende det lyder. Det betyder næppe, at de for alvor mener, at de 
vil overleve en atomkrig, men en postmoderne pr-stil har fundet vej også til 
dette område«, siger Fjodor Lukjanov, chefredaktør for tidsskriftet Rusland 
i Global Politik og formand for Rådet for Udenrigs- og Forsvarspolitik i 
Moskva. 
</p><h3>
»Nato har udløst krisen«
</h3><p>
I russisk optik er det ikke annekteringen af Krim eller Putins uerklærede 
støtte til separatister i det østlige Ukraine, der har udløst krisen mellem 
Rusland og Vesten. Derimod at Vesten lige siden Sovjetunionens kollaps i 
1991 har negligeret legitime russiske sikkerhedsinteresser. 
</p><p>
Et Nato, hvor antallet af medlemslande er mere end fordoblet siden 1994 og 
tæller ikke blot de tidligere medlemmer af Warszawapagten, men også de tre 
baltiske lande, der var annekteret af Sovjetunionens mellem verdenskrigene. 
</p><p>
Et missilskjold, der synes på vej til at blive opstillet i Ruslands nærhed, og 
som ifølge Rusland svækker landets nukleare afskrækkelse og dermed sikkerhed 
mod angreb fra Nato. 
</p><p>
Amerikanske landvindinger inden for ikkenukleare strategiske våben, som igen 
ifølge Moskva svækker den gamle terrorbalance. 
</p><p>
Militæroperationer i Jugoslavien, Irak og Libyen, der er blevet gennemført mod 
Ruslands vilje, og som af Moskva – modsat Ruslands forehavender i Ukraine, 
Georgien og Moldova – kaldes eklatante brud på folkeretten. 
</p><p>
Og senest Nato’s beslutning om en slagkraftig udrykningsstyrke for at 
forsvare Østeuropa, udbygning af hovedkvarteret i den polske havneby Stettin 
og flere og mere langvarige militærøvelser. Alt sammen noget, der i Vesten 
ses som svar på en russisk aggression i Ukraine, men af Rusland beskrives 
som en uprovokeret trussel mod landets sikkerhed. 
</p><p>
»Fornemmelsen i Ruslands militære og politiske samfund er, at Nato presser på, 
udvider, kommer nærmere vore grænser og udgør en voksende militær trussel. 
Vesten talte om partnerskab, men vi tog det aldrig rigtig alvorligt. Det 
fungerede ikke, fordi vore bekymringer ikke blev taget i betragtning«, siger 
Sergej Osnobisjtjev, direktør for Institut for Strategiske Vurderinger i 
Moskva. 
</p><h3>
Vesten rykker sammen 
</h3><p>
Heller ikke Osnobisjtjev er at regne som en høg i russisk sammenhæng. Mange 
udtrykker sig langt mere dramatisk og antivestligt. Men der er også 
analytikere i Moskva, som placerer langt hovedparten af skylden hos Rusland 
og Putin. 
</p><p>
»Man kan ikke benægte, at intensiteten af de vestlige militærforberedelser 
steg dramatisk i 2014. Men årsagerne er oplagte. Krig midt i Europa. 
Annektering af et suverænt lands territorium. En atommagt, der ignorerer sin 
forpligtelser i forhold til internationale aftaler, og som organiserer en 
krig per stedfortræder i et naboland. Jeg er bestemt ikke glad for, at vi er 
på vej mod en ny kold krig, men jeg kan ikke bebrejde Vesten, som næppe 
kunne have handlet ret meget anderledes«, siger den liberale 
militæranalytiker Aleksandr Golts. 
</p><p>
Ruslands fokus på atomvåben forklarer han og andre med, at det er stort set 
det eneste vægtige våben, Rusland har. 
</p><p>
»Vi har en aldrende befolkning, ingen alliance til at støtte os, ingen 
finanser, ingen økonomi. Så hvad har vi andet end atompotentiale«, spørger 
Golts. 
</p><p>
»Kremls strategi nu er at forvandle vores enorme atomarsenal til politisk 
magt. Det er ikke let. Hvis du er en rimelig partner, er værdien af dit 
atompotentiale meget, meget lav, eftersom alle forstår, at du ikke vil 
trykke på den røde knap. Så desværre tror jeg, at Kremls strategi er at 
opføre sig så risikabelt som muligt, vise os som en lille smule vanvittige«
</p><p>
Forskningsdirektør Pavel Bajev fra det norske fredsforskningsinstitut Prio 
mener ikke, at Rusland vinder noget ved at skramle med sine atomvåben. 
</p><p>
»Vesten er forsigtig, fordi Rusland har atomvåben, men den nuværende politik 
gør ikke Vesten mere forsigtig, blot mere bekymret. Den skaber en situation, 
hvor Vesten finder det vigtigere at stå sammen og vise enhed mod Ruslands 
uansvarlige nukleare <i>brinkmanship</i>«, siger Bajev. 
</p><p class=" bl-elem">
»Jeg tror ikke, Rusland regner med en atomkrig. Det er mere et forsøg på at 
høste politisk dividende. Men i en krise under udvikling har ophedet retorik 
en tendens til at få sin egen logik og dynamik. Det er det, der gør mig 
rigtig bekymret«. <span class="img-contimg-fl-right"><img class="image inlineLightBox" src="http://multimedia.pol.dk/archive/00929/Verden_set_fra_Rusl_929383y.jpg" alt="" border="0"/></span></p>	
</div>

</div></body></html>
