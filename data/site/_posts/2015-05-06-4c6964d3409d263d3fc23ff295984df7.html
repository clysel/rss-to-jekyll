---
layout:     post
title: 	    "Fransk forsøg: Dopede atleter kan sove trygt om natten"
post_author:	    
post_date:	    Wed, 06 May 2015 14:56:50 +0200
post_site:	    politiken.dk 
post_link:	    http://politiken.dk/sport/ECE2657389/fransk-forsoeg-dopede-atleter-kan-sove-trygt-om-natten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Snakken om virkningen af doping i mikrodoser har været oppe at vende 
adskillige gange, og nu har en fransk tv-udsendelse i høj grad aktualiseret 
debatten. Et klinisk studie gennemført af franske sportsvidenskabsfolk 
viser, at mikrodoser anvendt i blot en måned har haft stor 
præstationsfremmende effekt for de medvirkende atleter. 
</p><div class="art-quote article-box">
<p class="quote"/>
<blockquote>
<p class="quote-txt">
At være dopet, er som at være på en anden planet
</p>
<p class="sender">
Atlet fra forsøget 
</p>
</blockquote>
</div><p>
Desuden har det vist sig, at det ikke har været muligt at spore stofferne 
dagen efter indtagelse, og der er ved test ikke fremkommet data, der kunne 
se mistænkelige ud i atleternes blodpas. </p><p>
Flere atleter har desuden beskrevet følelsen ved brugen af doping med ordene: 
»At være dopet, er som at være på en anden planet« eller »Allerede klokken 
fem om morgenen har jeg haft masser af energi«.
</p><p><b class="ext-link">BILLIGT:</b><a class="embeddedlink" href="http://politiken.dk/sport/ECE2644581/badmintonstjerne-slipper-med-otte-maaneders-karantaene/">Badmintonstjerne slipper med otte 
måneders karantæne</a></p><div class="art-quote article-box">
<p class="quote"/>
<blockquote>
<p class="quote-txt">
Allerede klokken fem om morgenen har jeg haft masser af energi
</p>
<p class="sender">
Atlet fra forsøget 
</p>
</blockquote>
</div><p>
Den parisiske sportsfysiolog Pierre Sallet har stået for de i første omgang 
hemmeligholdte forsøg med otte udholdenhedsatleter på europæisk 
konkurrenceniveau. Men han kunne først komme i gang efter i halvandet år at 
have været i dialog med en etisk kommission og Det Internationale 
Antidopingagentur (Wada). Og netop Wada, der indvilgede i at stille den 
relevante software angående de biologiske pas til rådighed, lægger nu en vis 
afstand til forsøget. </p><p>
»Wada er bekendt med den franske tv-udsendelse, men vi vil understrege, at 
selv om vi leverede software, så fik forsøget bestemt ikke vores 
velsignelse. Forsøget følger ikke fuldstændig de retningslinjer, der er 
knyttet til det biologiske pas, og vi vil heller aldrig kunne anbefale 
atleter at deltage som forsøgskaniner, når det drejer sig om at indtage 
præstationsfremmende midler«, hedder det i en udtalelse fra Wada’s 
generaldirektør David Howman. 
</p><p><b class="ext-link">VREDE:</b><a class="embeddedlink" href="http://politiken.dk/sport/ECE2641977/usain-bolt-angriber-dopet-konkurrent/">Usain Bolt angriber dopet konkurrent</a></p><p>
Og i Anti Doping Danmark er konstitueret direktør Christina Friis Johansen 
heller ikke meget for at kommentere de opsigtsvækkende resultater fra 
Frankrig. 
</p><p>
»Der er lidt usikkerhed om, hvordan prøverne på atleterne er gennemført, og 
hvordan de er blevet opbevaret. Derfor har både UCI (Den Internationale 
Cykelunion, red.) og Wada stillet spørgsmålstegn ved forsøgene. Og før der 
er kommet klarhed over det, vil jeg ikke kommentere forsøgets resultater«, 
siger Christina Friis Johansen. 
</p><p>
Og resultaterne er ellers mildt sagt opsigtsvækkende. De otte atleter er hver 
anden dag over en periode på 29 dage blev injiceret med tre dopingmidler, og 
undervejs har de gennemgået grundige fysiske test, hvor der bl.a. er målt 
watt og løbetider. Hele forløbet er samtidig blevet fulgt af et tv-hold fra 
France TV. 
</p><p><b class="ext-link">RAUS:</b><a class="embeddedlink" href="http://politiken.dk/sport/fodbold/1bundesliga/ECE2643636/verdens-bedste-laege-der-fik-sparket-i-bayern-mnchen/">'Verdens bedste læge' fik sparket i Bayern 
München</a></p><p>
Forsøget skulle vise, om det er muligt at snyde det gældende 
dopingkontrolsystem, og det skulle også undersøge, om doping i mikrodoser 
virkelig kan give den store virkning, som historier med bl.a. anonyme kilder 
har hævdet. Resultaterne var i følge de franske videnskabsfolk forbløffende. 
</p><p>
Ikke alene følte de dopede atleter sig ekstremt friske hver dag – de kunne 
også meget hurtigt konstatere stor fremgang i deres discipliner. En 
deltager, som hver dag løber 24 km, kunne i løbet af forsøget forbedre sin 
tid med 10 minutter. Og under sine løb havde han fået overskud til at tale 
med andre løbere. 
</p><p>
Det vigtigste resultat drejer sig dog om forholdet til det verdensomspændende 
antidopingsystem. Det viste sig, at hvis de dopede forsøgsatleter havde 
deltaget i konkurrence, så havde de intet at frygte med hensyn til at blive 
afsløret. Mikrodoseringen sørger for, at der ved dopingkontrol ikke 
fremkommer oplysninger, der havner i deres biologiske pas. 
</p><p><b class="ext-link">HURTIGST: </b><a class="embeddedlink" href="http://politiken.dk/sport/ECE2643598/afrikansk-dominans-aendrer-fokus-hos-europaeiske-maratonloebere/">Afrikansk dominans ændrer fokus hos 
europæiske maratonløbere</a></p><p>
Det biologiske pas, der bl.a. tegner en detaljeret blodprofil på en 
eliteatlet, er blevet udbredt i en række internationale specialforbund, og 
dopingjægere har haft en tendens til at betragte passet som lidt af et 
vidundermiddel i kampen mod doping. Men det franske forsøg viser altså, at 
passets værdi er til diskussion. 
</p><p>
De otte atleter har fået tildelt en kvart liter af deres eget blod, som blev 
udtaget ved start og tildelt igen efter den 20. dag. Dertil kom så 
injektionerne med bl.a. epo, væksthormon og kortikosteroider. Men i 
mikrodoser er stofferne hurtigt ude af kroppen, så hvis atleter tager 
stofferne om aftenen – og nu må dopingkontrollanter ikke længere forstyrre 
dem om natten – så er det ikke muligt at spore dem næste dag ved en test. 
</p><p><b>Resultater kan rokke systemet</b></p><p>
Flere forsøgsdeltagere beskriver virkningen af mikridoserne som 
»euforiserende«, og den store fremgang i resultater er ikke forbeholdt 24 
km-løberen. En 3.000 meterløber forbedrede sig med op til 26 sekunder, og en 
cykelrytter kunne forbedre sig helt op til fem procent. 
</p><p>
Wada tøver altså med at tage forsøgsresultaterne for gode varer, og de kan da 
også rokke voldsomt ved det etablerede system. Men der er indtil nu intet 
kommet frem om, hvordan og hvornår man har tænkt sig at undersøge det 
franske forsøg. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2615350/tyske-dopingofre-kraever-en-kvart-milliard-saa-de-kan-holde-livet-ud/">Tyske dopingofre kræver en 
kvart milliard, så de kan holde livet ud</a></p>	
</div>

</div></body></html>
