---
layout:     post
title: 	    "Danske talenter sprudler succesrigt på den internationale scene"
post_author:	    
post_date:	    Sun, 10 May 2015 09:59:47 +0200
post_site:	    politiken.dk 
post_link:	    http://politiken.dk/sport/ECE2663333/danske-talenter-sprudler-succesrigt-paa-den-internationale-scene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med otte sejre i pointgivende udfordringer på den internationale terminsliste 
inden for de seneste godt tre uger har en håndfuld af dansk cykelsports 
fremadstormende talenter for alvor formået at dokumentere, hvilke spændende 
muligheder de rummer.
</p><p>
De friskeste triumfer hjemførtes med ganske kort mellemrum i vore nordiske 
broderlande, da 21-årige Nicolai Brøchner (Riwal Platform) slog til i 
Scandinavien Race Uppsala, mens den et år yngre Søren Kragh Andersen (Team 
Trefor-Blue Water) susede første over stregen i det norske Hadeland Grand 
Prix.
</p><p>
Begge begivenheder hører hjemme i den laveste kategori i løbshierarkiet, men 
det ændrer ikke på, at det er uhyre vanskeligt at vinde – eller på at 
førstepladserne indbringer 40 yderst værdifulde point til Den Internationale 
Cykelunions officielle europæiske ranglæiste.
</p><h3>
Soloangreb sikrede succesen
</h3><p>
Riwal Platform hentede i øvrigt yderligere 16, idet den regerende 
juniorverdensmester i omnium, 19-årige Casper Pedersen, besatte 
tredjepladsen i Uppsala, da han kom hjem i den gruppe, der noteredes for et 
minus på 36 sekunder til Nicolai Brøchner.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2652390/delvis-dansk-revanche-efter-en-slem-afklapsning/">Delvis dansk revanche efter en 
slem afklapsning</a></p><p>
De to var med i et udbrud på 10 ryttere, hvor også Team Almeborg Bornholms 
Emil Ravnsholt befandt sig, og med 15 km til mål besluttede Nicolais 
Brøchner at satse maksimalt.
</p><p>
»Min holdkammerat Jonas Aaen har fortalt mig, at det sidste år var et 
soloangreb, der gav ham sejren i dette løb, så jeg valgte at følge den 
opskrift«, siger Nicolai Brøchner.
</p><p>
»Jeg har en del topplaceringer tidligere i år, men nu måtte det altså briste 
eller bære, og jeg er ovenud lykkelig for, at jeg var i stand til at holde 
forfølgerne på afstand.
</p><h3>
Var med i U23-landsholdets suveræne opvisning
</h3><p>
Nicolai Brøchner, der de seneste to sæsoner har kørt for det amerikanske 
Bissell-mandskab, var i sidste måned med på det danske U23-landshold, som 
gjorde rent bord i det hollandske Nations Cup-løb ZLM Roompot Tour.
</p><p>
Her sejrede Søren Kragh Andersen sammenblagt efter at have vundet 1. etape, og 
han havde på podiet selskab af Cult Energys Mads Pedersen og Michael Carbel.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2633560/forrygende-succes-for-unge-danske-himmelstormere-i-nations-cup/">Forrygende succes for unge 
danske himmelstormere i Nations Cup</a></p><p>
Mads Pedersen tog sig af 2. etape foran Carbel, og Danmark var ligeledes 
suveræn i holdløbet.
</p><h3>
Spurtede sig til sejr i firemands gruppe
</h3><p>
I Hadeland Grand Prix var Søren Kragh Andersen så atter helt i front, og han 
spurtede sig til sin tredje sejr i år, da han nåede til mål sammen med 
nordmændene Frederik Strand Galta (Team Coop-ØsterHus) og Vegard Starke 
Laengen (Team Joker) samt sin 19-årige landsmand Rune Almindsø (Team 
ColoQuick).
</p><p class=" bl-elem">
Kvartetten havde et forspring på 24 sekunder til nordmanden Odd Christian 
Eiking (Team Joker), og med et minus på 37 sekunder fulgte seks mand, hvor 
sidste søndags vinder af Rent Liv-løbet i Skive Alexander Kamp (Team 
ColoQuick) besatte syvendepladsen.
</p>	
</div>

</div></body></html>
