---
layout:     post
title: 	    "Finalerne: Esbjerg tilbage efter 10 lange år"
post_author:	    
post_date:	    Fri, 03 Apr 2015 11:00:53 +0200
post_site:	    politiken.dk 
post_link:	    http://politiken.dk/sport/ishockey/ECE2615128/finalerne-esbjerg-tilbage-efter-10-lange-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med 5 mesterskaber er Esbjerg Energy en af de traditionsrige klubber i dansk 
ishockey. Men den seneste titel blev vundet i 2004, så det seneste årti har 
været lidt af en ørkenvanding for den vestjyske storklub. 
</p><p>
Året efter guldet i 2004 kom eliteafdelingen af Esbjerg Ishockey Klub ind 
under Esbjerg fB, der er mest kendt for den fodboldspillende superligaklub. 
Det ægteskab blev aldrig for alvor nogen succes, og i begyndelsen af 2013 
kom det til en stille skilsmisse, hvor et nyt selskab førte holdet videre 
under navnet Esbjerg Energy. 
</p><p>
Selv om ambitionerne var store, blev det ikke umiddelbart nogen succes, og 
bedre blev det ikke, da tre af førsteholdets spillere blev dømt skyldige i 
matchfixing og fik karantænedomme. 
</p><p>
Alle tre blev fyret som følge af den hidtil mest alvorlige afsluttede sag om 
matchfixing herhjemme, og Esbjerg Energy måtte om ikke starte forfra, så i 
hvert fald lige tage en dyb indånding, før holdet atter havde fundet sine 
ben at stå på. 
</p><div class="art-fakta article-box">
<h4 class="">
finaleprogrammet </h4>
<div class="fakta-body" data-buildingblock="embedded_factboxlink">
<p><b>DM-finalerne </b>spilles efter følgende program med mulighed for helt op 
til 7 kampe.
</p><ul><li><b>Fredag 3. april kl. 19.30</b><br/>
SønderjyskE - Esbjerg</li><li><b>Søndag 5. april kl. 14.30</b><br/>
Esbjerg - SønderjyskE</li><li><b>Tirsdag 7. april kl. 19.30</b><br/>
SønderjyskE - Esbjerg</li><li><b>Fredag 10. april kl. 19.30</b><br/>
Esbjerg - SønderjyskE</li><li><b>Søndag 12. april kl. 16.30</b><br/>
SønderjyskE - Esbjerg</li><li><b>Tirsdag 14. april kl. 19.30</b><br/>
Esbjerg - SønderjyskE </li><li class=" bl-elem"><b>Fredag 17. april kl. 19.30</b><br/>
SønderjyskE - Esbjerg</li></ul><p class=" bl-elem"/>
</div>
</div><p>
Efter eventyret med EfB gik en række virksomheder, fonde og privatpersoner fra 
lokalområdet sammen for at genrejse byens ishockeyhold. </p><p>
Der blev skudt de nødvendige penge i foretagendet, og med en målsætning om en 
plads i DM-semifinalen startede et nyt kapitel i klubbens historie. 
</p><p>
Eventyret sluttede dog i kvartfinalen, måske fordi klubben på grund af 
matchfixingskandalen blandt andet blev nødsaget til at fyre to spillere fra 
holdets førstekæde. 
</p><h3>
Først den ene rival, så den anden 
</h3><p>
Da sæsonen 2014-2015 startede, var det atter med en målsætning, der hed 
semifinale, for som klubbens formand Christian Rølmer Christensen sagde, før 
den første kamp var spillet: 
</p><div class="art-quote article-box">
<p class="quote"/>
<blockquote>
<p class="quote-txt">
Esbjerg hører til i toppen af dansk ishockey
</p>
<p class="sender">
Christian Rølmer Christensen, formand Esbjerg Energy 
</p>
</blockquote>
</div><p>
»Esbjerg hører til i toppen af dansk ishockey«. </p><p>
Esbjergs genindtog i toppen af dansk ishockey blev manifesteret om ikke før, 
så senest med sejren over de gamle ærkerivaler fra Herning i semifinalen, og 
nu gælder det finaleserien mod en anden rival: SønderjyskE. 
</p><p>
SønderjyskE, der havde sin første storhedstid sidst i 1970’erne og starten af 
80’erne som Vojens IK, er forsvarende dansk mester. 
</p><p class=" bl-elem">
Faktisk har SønderjyskE været en af de dominerende klubber i de sidste 10 år – 
netop den periode, hvor Esbjerg har været fraværende i toppen. Siden 2004, 
hvor Esbjerg senest vandt mesterskabet, har SønderjyskE vundet titlen 5 
gange. 
</p>	
</div>

</div></body></html>
