---
layout:     post
title: 	    "Tusinder siger farvel til Boris Nemtsov: Vi vil vise magten, at vi ikke lader os kue"
post_author:	    
post_date:	    Tue, 03 Mar 2015 13:30:14 +0100
post_site:	    politiken.dk 
post_link:	    http://politiken.dk/udland/ECE2571347/tusinder-siger-farvel-til-boris-nemtsov-vi-vil-vise-magten-at-vi-ikke-lader-os-kue/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tusindvis af mennesker mindes i dag den russiske oppositionsleder Boris 
Nemtsov, som i fredags blev skudt og dræbt. 
</p><p>
Nemtsov var en af Putins største kritikere og blev af mange opfattet som en af 
de mest dedikerede menneskeretsforkæmpere i Rusland. 
</p><p>
Dagen begyndte med en mindehøjtidelighed, hvor der var mulighed for at komme 
ind og se Nemtsov, der ligger lit de parade, inden han skal begraves på 
Troekurovskoje-kirkegården i eftermiddag. 
</p><div class="art-quote article-box">
<p class="quote"/>
<blockquote>
<p class="quote-txt">
»Vi er kommet for at vise respekt, men også for at vise magten, at vi ikke 
lader os kue«
</p>
<p class="sender">
Adele Dikhtiar, pensioneret journalist 
</p>
</blockquote>
</div><p/><p>
Den åbne kiste ligger i Sakharov-centret i det nordøstlige Moskva, og køen 
foran indgangen var her til formiddag så lang, at det tog mindst to timer at 
komme ind i centret, fortæller Politikens korrespondent på stedet, Thomas 
Heine. 
</p><p><b class="ext-link">OVERBLIK</b><a class="embeddedlink" href="http://politiken.dk/fotografier/ECE2569651/overblik-syv-putin-kritikere-draebt-paa-12-aar/">Syv Putin-kritikere dræbt på 12 år</a></p><p>
»Folk står stille og roligt og venter, og det er lidt usædvanligt for Rusland. 
Folk er vant til at stå i kø, men der er også altid folk, der prøver at 
komme frem, og det er der ikke her. Det hele foregår meget stille og 
værdigt«, siger han. 
</p><h3>
Afdæmpet politisk 
</h3><p>
Sakharov-centret er et center for menneskerettigheder og et samlingspunkt for 
den demokratiske bevægelse i den russiske hovedstad. Indenfor bliver der i 
løbet af ceremonien holdt taler, fortæller Thomas Heine. 
</p><p>
»Talerne har et politisk indhold, men det er meget afdæmpet. Der er næsten 
ingen direkte politiske manifestationer, der er ingen slagord og bannere«, 
siger han. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Russia_Opposition_917701y.jpg" alt="" border="0"/><span class="caption"><span class="f-img-caption">Tusindvis 
</span>af mennesker står i kø for at deltage i mindehøjtideligheden for Boris Nemtsov. Foto: AP</span></span></p><p>
Han har selv været inde i Sakharov-centret og har også tidligere mødt og 
interviewet Boris Nemtsov. 
</p><p>
»Han ligger i den åbne kiste med hvid skjorte og sort jakke på«, siger Thomas 
Heine og fortæller, at det er en usædvanlig påklædning for Nemtsov. Han gik 
normalt altid afslappet klædt i jeans og en trøje. 
</p><h3>
Sorgen, frustrationen, desperationen 
</h3><p>
Den danske ambassadør i Moskva, Thomas Winkler, er sammen med de øvrige 
ambassadører fra EU også mødt op for at mindes Nemtsov. 
</p><p>
Thomas Heine fortæller, at ambassadøren har den samme følelse, som mange andre 
har udtrykt de seneste dage: At det var mere end Boris Nemtsov, der i 
fredags blev dræbt. 
</p><p>
»Det er en meget speciel stemning. Man føler sorgen, man føler frustrationen, 
man føler desperationen, og man spørger sig selv, hvad det her kommer til at 
betyde for Rusland«, siger han til Thomas Heine. 
</p><p><b class="ext-link">KOMMENTAR</b><a class="embeddedlink" href="http://politiken.dk/udland/ECE2568621/international-kommentar-angstens-dag-i-rusland/">Angstens Dag i Rusland </a></p><p>
To ældre kvinder var også blandt de tusindvis af fremmødte. De fortæller, at 
de selv har været med i den russiske demokratibevægelse siden slutningen af 
80'erne, og de kendte Boris Nemtsov personligt. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Paying_last_respect_917746y.jpg" alt="" border="0"/><span class="caption"><span class="f-img-caption">Afsked. 
</span>Inde i Sakharov-centret i Moskva lå Nemtsov i en åben kiste.</span></span></p><p>
»Vi er kommet for at vise respekt, men også for at vise magten, at vi ikke 
lader os kue«, siger Adele Dikhtiar, der er 77 år og pensioneret journalist. 
</p><p>
Sammen med veninden Jelena Lunina, der er 69 år og pensioneret oversætter, har 
hun stået i kø i halvanden time for at komme ind og se Boris Nemtsov. 
</p><h3>
Anderledes tænkere betragtes som fjender 
</h3><p>
Putin har fordømt mordet og lovet en grundig efterforskning af sagen, og mens 
de officielle medier i Rusland spekulerer i, hvem der kan stå bag 
forbrydelsen, er overbevisningen en anden blandt de fremmødte. 
</p><p><b class="ext-link">LEDER</b><a class="embeddedlink" href="http://politiken.dk/debat/ledere/ECE2569192/frygtens-kultur-breder-sig-i-putins-rusland/">Frygtens kultur breder sig i Putins Rusland</a></p><p>
»Det er selvfølgelig regeringen, det er selvfølgelig Putin, som har skabt 
denne stemning, hvor alle, der tænker anderledes, bliver betragtet som 
folkefjender«, svarer Adele Dikhtiar på spørgsmålet om, hvem der kan stå bag 
drabet på Nemtsov. 
</p><p class=" bl-elem">
»Men det er også os, folket, der har ladet regeringen få frie tøjler. Vi var 
for tavse, mens det virkede som om, det gik godt i Rusland«, mener Jelena 
Lunina. 
</p>	
</div>
</div></body></html>
