---
layout:     post
title: 	    "Chrome vinder brugere fra IE og Firefox"
post_author:	    Martin Bernth
post_date:	    Mon, 04 May 2015 12:39:39 +0000
post_site:	    www.version2.dk 
post_link:	    http://www.version2.dk/artikel/chrome-vinder-brugere-fra-ie-og-firefox-172334?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Google Chrome har passeret en milepæl og er nu for første gang den foretrukne browser blandt mere end 25 procent af internettets brugere, viser nye tal fra Net Applications. <a href="http://venturebeat.com/2015/05/01/chrome-passes-25-market-share-ie-and-firefox-slip/">Det skriver Venture Beat.</a></p>

<p>De nye tal er en opgørelse for marts måned, hvor Internet Explorer og Firefox måtte vige for Chromes stigende popularitet, som kostede dem et fald i markedsandel på henholdsvis 0,71 og 0,19 procentpoints.</p>

<p>Internet Explorer er dog endnu den mest udbredte browser med knap 56 procent af markedet, men ser altså nu ud til at være udfordret af Chrome, der i marts steg med 0,69 procentpoints. På tredjepladsen er Firefox med 11,7 procent af markedet.</p>



<p>Både Safari og Opera kunne glæde sig over en stigning i brugerandelen på henholdsvis 0,12 og 0,05 procentpoints, men de to browsere er stadig marginale spillere i forhold til de tre andre. Apples Safari er størst af de to med 5,12 procent af brugerne, mens Opera ikke når over en halv procent.</p>

<p>Net Applications måler sine tal ud fra 160 millioner unikke brugere på omkring 40.000 websites, og tallene er et udtryk for hvor stor en andel af brugerne en given browser har fat i og ikke et mål for, hvor stor en mængde af trafik, der kommer fra de respektive browsere.</p>

<p>Kigger man nemlig på antallet af sidevisninger, som er analysefirmaet StatCounters foretrukne tilgang, viser fordelingen, at Chrome-browseren med en andel på omkring 50 procent med afstand er den mest aktive browser på internettet.</p>
  </section>

      </div></body></html>
