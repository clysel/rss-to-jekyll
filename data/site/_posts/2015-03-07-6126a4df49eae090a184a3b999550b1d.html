---
layout:     post
title: 	    "Sportsdøgnet: Matchfixer skal fem år bag tremmer"
post_author:	    
post_date:	    Sat, 07 Mar 2015 12:18:29 +0100
post_site:	    politiken.dk 
post_link:	    http://politiken.dk/sport/ECE2577537/sportsdoegnet-matchfixer-skal-fem-aar-bag-tremmer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Matchfixing:</b> Den 39-årige Ante Sapina skal igen i fængsel. Den 
kroatiske statsborger har tidligere afsonet en dom på to år for matchfixing 
i Tyskland. Sidste år blev han idømt yderligere fem års fængsel for nye 
forhold ved retten i Bochum, men en appelsag endte altså med en 
stadfæstelse. 
</p><p><b>Håndbold: </b>Lars Friis-Hansen er kun ansat i resten af denne sæson 
hos Viborgs kvinder, og han ved endnu ikke, hvad der skal ske. Det er der 
heller ikke tid til at finde ud af lige nu, for der er hele tiden vigtige 
kampe at bruge kræfter på - såsom søndagens hjemmekamp i Champions League 
mod norske storhold Larvik. »Fremtiden har jeg egentlig ikke spekuleret så 
meget i. Nu gælder det om at få så mange spillere klar og få bygget et hold 
op, der er i stand til at være superskarpe i slutspillet og forhåbentlig 
også komme videre i Champions League«. 
</p><p><b>FCK-Brøndby:</b> Profilerne Thomas Kahlenberg, Johan Elmander, Dario 
Dumic og Christian Nørgaard er alle ude på grund af udvisninger eller for 
mange advarsler i de foregående kampe. Det har fået omgivelserne til at 
nedjustere Brøndbys chance for point, men det er træner Thomas Frank ikke 
enig i. »Vi ser søndag som en mulighed for at få sat gang i vores forår rent 
resultatmæssigt, men vi er samtidig klar over, at det ikke bliver en let 
kamp, da FCK også skal bruge en sejr«. Der er kickoff i Parken kl. 15. 
</p><p class=" bl-elem"><b>Fodbold:</b> Bournemouth holder kursen mod Premier League. Fredag vandt 
mandskabet fra det sydlige England en knusende 5-1-sejr på udebane over 
Fulham. Inden lørdagens kampe fører Bournemouth på bedre målscore end 
Middlesbrough, men der er tæt kamp i toppen af The Championship. Kun 6 point 
adskiller topholdet fra rækkens nummer7. 
</p>	
</div>
</div></body></html>
