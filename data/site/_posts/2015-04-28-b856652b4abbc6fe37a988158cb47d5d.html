---
layout:     post
title: 	    "Ryan, Tine, Annette, Allan, Heidi og team SOSU kan noget helt særligt"
post_author:	    
post_date:	    Tue, 28 Apr 2015 13:43:36 +0200
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2646302/ryan-tine-annette-allan-heidi-og-team-sosu-kan-noget-helt-saerligt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>

<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
Fem lærere og et lærerteam vinder en særpris under Politikens 
Undervisningspris og 25.000 kroner for at yde en ekstra indsats i 
klasseværelset. 
</p><p>
Her er en introduktion til underviserne og eksperternes begrundelser for, 
hvorfor de seks dygtige pristagere er de rette at hylde. 
</p><h3>
Allan Mølgaard, Mercantec, struktøruddannelsen, Viborg 
</h3><p>
Indstillet af elever og tidligere elever, der blandt andet skriver, at han 
»tror virkelig på sine elever samt støtter dem ud over alle grænser, som han 
tydeligt viste, da han trofast stod bag sine elever og gik med dem til 
henholdsvis 1. pladsen i DM i skills-anlægsstruktør og bragte sejren videre 
med til EM, som blev afholdt i Frankrig i 2014, det første danske 
medvirkende hold«. 
</p><h3 class="tvheader">Prisnomineret underviser: Vi arbejder meget med den faglige stolthed</h3>
<div class="tvplayer">
<p class="tvplayer-container" data-tvarticle-id="2641619">

</p>
<p class="art-imgdesc clip-source">
Kilde: Foto og klip: Faccia á faccia
</p>
</div><p/><p>
Ekspertpanelet har valgt Allan Mølgaard som særpristager på grund af hans 
engagement: »Han laver sit eget undervisningsmateriale, og er dybt engageret 
i sit fag. Han har flere gange ført elever op til at vinde DM i Skills. Men 
det er ikke derfor, han får en særpris. Den får han fordi han får alle 
elever med«. 
</p><h3>
Lærerteam: Anni Nedergaard Gerdsen, Hanne Ravn, Else Jøker Pihl og Henning 
Juul Rasmussen, Social- og Sundhedsskolen i Silkeborg 
</h3><p>
Indstillet af Sakulna Nakthap Mikkelsen, der bliver undervist af lærerne i 
dansk, samfundsfag, områdefag og naturfag på et grundforløb for 
internationale elever. Hun skriver blandt andet: »De har evner til en god 
diskussion, har opmærksomhed, er søde, tålmodige, er gode til at forklare, 
gode vejledere, omsorg osv. Selvom jeg og mine klassekammerater kommer fra 
forskellige lande, forskellige regioner, forskellige kulturer«. 
</p><h3 class="tvheader">Prisnomineret lærerteam underviser 20 forskellige nationaliteter</h3>
<div class="tvplayer">
<p class="tvplayer-container" data-tvarticle-id="2641618">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p>
Ekspertpanelet tildeler teamet en særpris, fordi »de skaber et godt socialt 
studiemiljø, der fastholder de unge. Og de har skabt en 
mangfoldighedskultur, hvor også unge med anden etnisk baggrund føler sig 
hjemme som en del af fællesskabet«. 
</p><h3>
Heidi Petersen, Distriktsskole Ølstykke - afdeling Toftehøjskolen 
</h3><p>
Indstillet af kollegaen Ann-Birthe Nicolaisen, der blandt andet skriver, at 
Heidi Petersen »er unik! Og hun fortjener al den anerkendelse, hun kan få. 
Jeg ved, at hendes elever elsker hende, fordi hun på en gang viser dem 
omsorg og krav. De ved, hvor de har hende. De respekterer hende. Og de lærer 
sindssygt meget af hende«. 
</p><h3 class="tvheader">»Min opgave er at hjælpe børnene med at finde ud af, hvem de er«</h3>
<div class="tvplayer">
<p class="tvplayer-container" data-tvarticle-id="2641613">

</p>
<p class="art-imgdesc clip-source">
Kilde: Foto og klip: Faccia á faccia
</p>
</div><p/><p>
Heidi Petersen modtager en særpris, fordi hun med ekspertpanelets ord »spiller 
en afgørende rolle i organisatorisk læring på sin skole. Og organisatorisk 
læring og professionelle læringsfællesskaber er helt centralt, hvis skolerne 
skal lykkes med de forandringer, de står over for med folkeskolereformen, 
hvis de skal udvikle de nye elementer, der ligger i reformen, og få dem til 
at blive en integreret del af den daglige praksis på skolen«. 
</p><h3>
Tine Mortensen, 10'ende, Fredericia 
</h3><p>
Indstillet af Jakob Madsen på vegne af personalet på 10.-klasse-centret 
10’ende. Han skriver blandt andet, at Tine Mortensen, der underviser i 
matematik og engelsk, »er et pragteksemplar af en 10. klasselærer. Tine har 
den egenskab, at hun holder fast, der hvor alle andre giver op«. 
</p><h3 class="tvheader">Kollega om prisnomineret lærer: Hun får snydt eleverne til læring </h3>
<div class="tvplayer">
<p class="tvplayer-container" data-tvarticle-id="2641620">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p>
Ekspertpanelet har valgt Tine Mortensen som særpristager, da hun »på det ene 
år hun har eleverne i 10. klasse lykkes med at få givet rigtig mange af dem 
motivationen til videre uddannelse og troen på, at de har evnen til at klare 
sig på en ungdomsuddannelse. Og hendes elever har en imponerende faglig 
progression i løbet af 10. klasse - også dem, som er svage fagligt og har 
dårlige skoleoplevelser og mange udfordringer med sig i bagagen«. 
</p><h3>
Ryan Svensson, HTX Sukkertoppen, Valby 
</h3><p>
Indstillet af en række elever, tidligere elever, en kollega og en forælder. En 
af matematiklærerens tidligere elever skriver blandt andet, at »han kan lide 
at lære fra sig, og han kan lide at være med til at få børn til at udvikle 
sig til voksne mennesker. Jeg er evigt taknemmelig for at have haft Ryan som 
matematiklærer. Mat A havde ikke været nær så interessant uden ham«. 
</p><h3 class="tvheader">Prisnomineret: Elevernes udvikling betyder mest</h3>
<div class="tvplayer">
<p class="tvplayer-container" data-tvarticle-id="2641617">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p>
Ekspertpanelet tildeler Ryan Svensson en særpris for hans »aldrig svigtende 
engagement i elevernes udvikling. Han formår at få alle med, han er 
engageret, han brænder for sit fag, og han forstår at give alle elever 
passende udfordringer. Og så mestrer Ryan en anden ting, som vi i panelet 
har noteret os, har står betydning for de unge generelt. Nemlig humor«. 
</p><h3>
Annette Nyvad, Kolding Gymnasium 
</h3><p>
Indstillet af elever, der er meget begejstrede for fysik- og kemilæreren. En 
elev skriver blandt andet »Der er enighed i klassen om, at vi ikke kunne 
ønske os en bedre lærer end Annette. Annette formår at undervise os på et 
rigtigt højt niveau, og dette sker samtidig med, at der tages højde for alle 
i klassen«. 
</p><h3 class="tvheader">Elever om prisnomineret: Hun kan få alle til at engagere sig</h3>
<div class="tvplayer">
<p class="tvplayer-container" data-tvarticle-id="2641611">

</p>
<p class="art-imgdesc clip-source">
Kilde: Foto og klip: Faccia á faccia, journalist: Charlotte Holm
</p>
</div><p/><p class=" bl-elem">
Annette Nyvad modtager en særpris, fordi hun »udover at være en fremragende 
lærer, som er 100 procent tilstede i den almindelige undervisningen, så er 
hun også til stede og synlig dér, hvor eleverne har allermest brug for det. 
Hun er tilgængelig, når lektierne skal laves derhjemme eller i laboratoriet. 
Hun er tilgængelig under de store og svære opgaver«. 
</p>	
</div>

</div></body></html>
