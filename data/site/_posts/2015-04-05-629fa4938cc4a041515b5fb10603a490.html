---
layout:     post
title: 	    "Solhaven genopstår efter anklager om vold mod unge"
post_author:	    
post_date:	    Sun, 05 Apr 2015 22:59:32 +0200
post_site:	    politiken.dk 
post_link:	    http://politiken.dk/indland/ECE2617168/solhaven-genopstaar-efter-anklager-om-vold-mod-unge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Solhaven </p><p>Fakta </p>
<div class="fakta-body" data-buildingblock="embedded_factboxlink">
<p><b>Juni 2011: </b>Vesthimmerlands Kommune melder Solhaven til politiet. </p><p><b>April 2012:</b> Forstanderen sendes på orlov, fordi han er sigtet for vold.</p><p><b>Marts 2013: </b>12 personer tiltales for grov vold eller tvang mod 18 unge. </p><p><b>August 2013: </b>Solhaven konkurs.</p><p><b>September 2013: </b>Retssag starter.</p><p class=" bl-elem"><b>Januar 2014: </b>Alle frifindes.</p>
</div>
</div><p>
Indtil for et par måneder siden var en stribe ansatte og lederen på det 
socialpædagogiske opholdssted Solhaven i Farsø i Himmerland anklaget for 
vold mod de anbragte unge. Nu genopstår institutionen.
</p><p>
Det sker efter 4 års politiefterforskning, retssag og massive anklager om 
overgreb mod de anbragte unge på institutionen. Anklager, der ikke kunne 
holde, da alle tiltalte blev pure frifundet ved byretten i Aalborg i januar. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2526312/alle-frifindes-i-sagen-om-vold-paa-institutionen-solhaven/">Alle frifindes i sagen om vold 
på institutionen Solhaven</a></p><h3>
Solhaven 2
</h3><p>
Anklagemyndigheden valgte ikke at anke, i erkendelse af at det ikke ville 
nytte. Som resultat af anklagerne mod personalet sygnede Solhaven imidlertid 
hen og måtte lukke i 2013. 
</p><p>
To år forinden havde opholdsstedet ellers haft en omsætning på et trecifret 
millionbeløb. Det vurderes, at 200 lokale arbejdspladser forsvandt efter 
konkursen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2616476/tynde-anklager-ruinerede-solhaven/">Tynde anklager ruinerede 
Solhaven</a></p><p>
Men Solhavens leder, Søren Virenfeldt, planlægger nu at genstarte 
opholdsstedet lige efter sommerferien. 
</p><p>
»Det skal selvfølgelig hedde Solhaven 2, for vi mener ikke, at vi gjorde noget 
forkert. Vi står ved det arbejde, Solhaven har stået for i 25 år«, siger 
han, der selv skal være konsulent og sørge for, at pædagogikken bliver 
implementeret. De af Solhavens tidligere medarbejdere, der har lyst, 
inviteres til at være med.
</p><p>
Solhaven vil blive bygget op om en anden socialpædagogisk institution, 
Himmerlands Rådgivnings Center (HRC), som Søren Virenfeldt er medejer af. 
</p><h3>
Unge fik et knæk
</h3><p>
Som Politiken beskrev søndag har Solhavens metoder delt vandene, siden 
Vesthimmerlands Kommune politianmeldte opholdsstedet i 2011 på baggrund af 
en enkelt ungs beretninger. 
</p><p>
En af dem, der mener, at Solhavens pædagogik ikke er holdbar, er læge og 
misbrugsekspert Henrik Rindom, der vidnede imod opholdsstedet i retssagen. 
</p><p>
»Jeg vil fastholde, at Solhavens ansatte <i>var</i> voldelige. Det er 
muligt, at Solhaven kunne gøre noget godt for nogle unge, men andre unge fik 
et knæk af at være der. Og selv om det ikke kunne bevises, at det var 
strafbart, er det stadig et problem, at mange unge <i>oplever</i>, at de har 
været udsat for overgreb«, forklarer Henrik Rindom. Han mener, at 
frifindelsen mest skyldtes mangel på fældende konkrete beviser, og at de 
unge, der vidnede mod opholdsstedet, ikke kunne redegøre præcist for datoer, 
steder og personer. Men det undrer ham ikke: »Det er unge med misbrug, som 
ikke har styr på kalenderen«. 
</p><div class="art-quote article-box">
<p class="quote"/>
<blockquote>
<p class="quote-txt">
Unge som dem, der kom på Solhaven, skal ikke udsættes for 
socialpædagogisk ?behandling? hele tiden
</p>
<p class="sender">
Karin Kildedal, Aalborg Universitet 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2526513/forsvarer-i-solhaven-sagen-anklagede-har-lidt-overlast/">Forsvarer i Solhaven-sagen: 
»Anklagede har lidt overlast«</a><br/><br/>
Hans opfattelse af Solhaven er, at de ansatte »fuldstændig havde taget hånd- 
og halsret over de unge«, og at »der var sket en vis korrumpering af 
personalet«.</p><p>
Henrik Rindom frygter, at en stor gruppe i forvejen udstødte unge oparbejder 
yderligere had efter det, de oplevede på Solhaven, »og så har de bare fået 
det værre«. Han peger på, at mange af de ansatte på Solhaven ikke var 
uddannede socialpædagoger, og mener, at det er et problem i sig selv. 
</p><p>
Det er lektor på Aalborg Universitet Karin Kildedal, der er ekspert i 
anbringelse af børn og unge, uenig i. 
</p><p>
Hun har på baggrund af interviews med dem, der grundlagde Solhaven, skrevet en 
bog om deres metoder. Her konkluderer hun, at hvis Solhaven følger disse 
metoder, kan de være meget virksomme i forhold til den type unge, der kom på 
opholdsstedet. Karin Kildedal understreger, at det en gang imellem kan blive 
voldsomt, når man skal stoppe de unges uhensigtsmæssige adfærd – og netop 
»stop-pædagogikken« er en del af arbejdet på Solhaven.
</p><p>
»De unge vil helt sikkert også tit blive frustrerede og føle vrede mod de 
voksne, fordi de ikke er vant til, at de voksne tør stoppe dem og 
vedholdende forlange en anden adfærd af dem. Men som mange tidligere 
anbragte på Solhaven har fortalt, er det jo netop det, der fik dem på ret 
kurs«.
</p><h3>
»Købmandspædagogik«
</h3><p>
Som fortalt i Politiken søndag mener Karin Kildedal, at der blev begået »en 
slags justitsmord« på Solhaven, da opholdsstedet blev trukket gennem politi- 
og retsmaskineriet i flere år og til sidst gik nedenom og hjem – uden at 
nogen blev dømt for noget af det, de var blevet beskyldt for. Hun mener, at 
det netop er en styrke, at mange af de ansatte ikke var uddannede pædagoger.
</p><p>
»Unge som dem, der kom på Solhaven, skal ikke udsættes for socialpædagogisk 
’behandling’ hele tiden, for de er virkelig blevet trætte af pædagoger og 
deres pædagogiske sprog. De unge har jo også fundet ud af, at hvis de er 
voldsomme, kan de ofte få deres vilje. Selvfølgelig skal der være et 
pædagogisk grundlag, men i perioder får de mere ud af at gå i røven på en 
mekaniker og lave en bil og snakke med ham og lade ham være rollemodel«, 
forklarer Karin Kildedal om det, man på Solhaven kalder 
»relationspædagogik«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2592324/unge-og-socialarbejdere-politianmeldes-for-loegn-i-retten/">Unge og socialarbejdere 
politianmeldes for løgn i retten</a></p><p>
En anden del af Solhavens metode er »købmandspædagogik«: Unge, der har været 
udsat for så meget dårligt, at de ikke længere er i stand til at have tætte 
følelsesmæssige relationer med andre mennesker, kan man i stedet ’handle’ 
med for at lære dem at begå sig på en anden måde end at bruge vold, 
forklarer hun. 
</p><p>
»Man siger måske til en ekstremt udadreagerende ung, at nu får du dette vrag 
af en bil, og hvis du passer din læreplads på værkstedet og holder ved med 
at arbejde på bilen, er den din, når den er færdig«.
</p><p>
Efter Karin Kildedals opfattelse er der ikke så mange andre socialpædagogiske 
institutioner, der kan rumme den type unge, der har været på Solhaven. 
</p><p class=" bl-elem">
»Du kan slet ikke sammenligne det med andre opholdssteder. Du skal sammenligne 
det med sikrede institutioner og fængsler, for det er for mange unge 
alternativet til Solhaven«.
</p>	
</div>

</div></body></html>
