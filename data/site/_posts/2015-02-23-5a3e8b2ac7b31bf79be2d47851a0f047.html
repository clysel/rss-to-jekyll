---
layout:     post
title: 	    "Litteraturredaktøren: Vi har brug for Astrid Lindgrens tro på børnene"
post_author:	    
post_date:	    Mon, 23 Feb 2015 14:41:59 +0100
post_site:	    politiken.dk 
post_link:	    http://politiken.dk/debat/profiler/jessteinpedersen/ECE2558853/litteraturredaktoeren-vi-har-brug-for-astrid-lindgrens-tro-paa-boernene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politikens Litteraturpris er ikke sat i verden for at hænge medaljer på 
dygtige forfattere, men for at rette opmærksomheden mod den rigdom af 
udtryks- og ytringskunst, som eksisterer i det litterære felt. 
</p><p>
Det fundamentale ved skønlitteratur er for mig den grænseløse udforskning af 
forskelle og ligheder mellem mennesker, levemåder og samfund. 
</p><p>
At den spænder sproget til det yderste og nogle gange smukkeste og gør det 
muligt at fortælle meget komplekse historier om de uendelig mange måder, man 
kan leve sit liv på. Ja, litteratur er med til at gøre hele forestillingen 
om os selv og den verden, vi bebor, større og dybere. 
</p><p>
Når vi læser skønlitteratur, ’Drageløberen’ f.eks., læser vi os ind på 
mennesker, som har helt andre liv end os selv. Vi hører om undertrykkelse, 
had og kærlighed i et samfund, som er fuldstændig forskelligt fra vores 
eget. Når vi læser sagaen om Emil fra Lønneberg, der som bekendt endte med 
at blive sognerådsformand, griner vi os ind i forståelsen af, at selv meget 
frække drenge kan ende med at klare sig rigtig godt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2557928/ny-forfriskende-stemme-hudfletter-familien-paa-humoristisk-vis/">Ny forfriskende stemme 
hudfletter familien på humoristisk vis</a></p><p>
Det er dejligt for en avis, der prioriterer litteraturen højt, at have en 
læserpris, og det har vi, takket være Politiken Fonden, haft siden 2012. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Det føltes næsten forkert at bruge siderne på noget så provinsielt som en litteraturprisafstemning, efter at muligheden for at ytre sig frit så målrettet og endegyldigt var blevet frataget de dræbte på Charlie Hebdo.</p>

</blockquote>
</div><p>
Men selv om vi er glade for vores litteraturpris, var det unægtelig en flad 
fornemmelse at skyde afstemningen om, hvilken dansk bog fra 2014 der skulle 
have den, i gang dengang i januar, for vi sad og skrev på selve dagen, da 20 
mennesker blev dræbt i Paris. Af fanatikere, som er modstandere af 
kunstnerisk og intellektuel frihed og mener, at det, man har brug for at 
vide om verden, kan læses i én eneste bog.</p><p>
Det føltes næsten forkert at bruge siderne på noget så provinsielt som en 
litteraturprisafstemning, efter at muligheden for at ytre sig frit så 
målrettet og endegyldigt var blevet frataget de dræbte på Charlie Hebdo. 
</p><p>
Men hverdagen har det heldigvis med at indfinde sig igen og med den troen på, 
at det nytter, og selvfølgelig gør det da det. Det har været en stor 
fornøjelse gennem de seneste uger at fylde både avisens spalter og 
mødelokaler med fantastisk litteratur og forfattere, som har haft lyst til 
at fortælle om deres fantasi- og værdiarbejde med sproget. 
</p><p><b class="ext-link">LÆS MERE </b><a class="embeddedlink" href="http://politiken.dk/kultur/ECE2556443/jens-andersen-og-astrid-lindgren-vinder-politiken-litteraturpris/">Jens Andersen og Astrid Lindgren 
vinder Politiken Litteraturpris</a></p><p>
Der er ikke adgang forbudt for noget emne i litteraturen; den beskæftiger sig 
med det hele. Men at den først og fremmest har forbindelse til liv og 
livlighed, ikke død, blev bekræftet igen og igen ved vores 
læserarrangementer. Som det, hvor Niviaq Korneliussen og Maja Lee Langvad 
blev interviewet om at være anderledes end flertallet, og det stod så 
lysende klart, hvor livsvigtigt det for dem begge har været at skrive deres 
stærke bøger. 
</p><p>
Og så skete det, vi vidste ville ske på et tidspunkt. Mens de sidste stemmer i 
vores afstemning løb ind, var hverdagen nede til tælling igen på grund af 
terror ført frem af det samme had som i Paris. En næsten symmetrisk 
spejling. Hadet til frie ytringer og hadet mod jøder. 
</p><p>
Hvad bliver det næste? Det næste blev, at hverdagen så småt indfandt sig igen, 
at livet for os, der ikke mødte døden i det hårde døgn, går videre, men nu 
med en skærpet bevidsthed om, hvorfra den pludselige terror, som truer alt, 
hvad vi står for, kan komme. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/tv/ECE2556537/politikens-litteraturpris-saadan-blev-pippi-langstroempe-til/">Politikens Litteraturpris: 
Sådan blev Pippi Langstrømpe til</a></p><p>
Og det er det eneste gode, der kan komme ud af tragedien: at det virker, som 
om de store generaliseringers tid er forbi. Kristne, jøder, muslimer og 
ikketroende: Efter terroren i København ved alle, at opmærksomheden bør 
dreje sig om en meget, meget lille subkultur af unge mænd i udsatte 
boligområder, som er forankret i en blanding af rå bandementalitet og den 
voldsideologi, som udgår fra Islamisk Stats propagandavideoer. 
</p><p>
De er meget få, de er meget vrede, og det ser ud, som om de vurderer deres 
omverden gennem en modborger-optik, der er formet af en opvækst, som de 
opfatter som fuld af krænkelse og social marginalisering. 
</p><p>
Ind i denne komplekse virkelighed har islamismens sort-hvide budskaber nået 
dem og er for nogle blevet en slags 'håbsfortælling', der giver license to 
kill. For ikke særlig længe siden handlede politiske indsatser i forbindelse 
med litteratur om noget så grundlæggende usensationelt som bogpriser. 
</p><p>
Men det var dengang. Litteratur- og kulturpolitik i vor tid handler også om at 
forsvare det åbne og rummelige samfund mod dets fjender. Til en begyndelse 
må vi erkende, at vores grundlæggende humanisme både er inkluderende og 
ekskluderende. Den østrigske filosof Karl R. Popper formulerede dette 
’tolerancens paradoks’ fantastisk godt i sit skelsættende værk ’Det åbne 
samfund og dets fjender’: »Hvis vi tilbyder ubegrænset tolerance, også til 
dem, der er intolerante, og hvis vi ikke er parate til at forsvare et 
tolerant samfund mod angreb fra den intolerante, så vil de tolerante blive 
udslettede og tolerancen med dem«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2557591/astrid-lindgrens-datter-jeg-bestemte-ikke-saa-meget-men-hun-gjorde/">Astrid Lindgrens datter: »Jeg 
bestemte ikke så meget. Men hun gjorde!«</a></p><p>
Det er sådan, det er. Vi vil ikke tolerere de intolerante. Efter århundreder 
med religionskrige, verdenskrige, klassekamp, kvindekamp, kamp for seksuelle 
minoriteters rettigheder og alle mulige andre kampe, som har civiliseret 
vores omgang med hinanden, var vi i dele af Europa nået til et ret 
fantastisk stadium i historiens udvikling. Også ved at læse bogværker om alt 
mellem himmel og jord var vi ankommet til en type samfund, som er uhørt 
rummeligt, tolerant, trygt, frit og civilt. Så trygt og frit, at folk fra 
hele verden misunder os. 
</p><p>
Tænk engang: et samfund, hvor folk ikke slår dem, de er uenige med, ihjel. Med 
mad på bordet. Og ligestilling mellem mænd og kvinder. Plus alt det andet. 
</p><p>
Det er alt det, som er under angreb fra de meget få, som er misledt af den 
islamisme, som jeg foretrækker at kalde ørkenfascisme. Den trådte for alvor 
i karakter som modstander af vestlige friheder netop ved at rette sværdet 
mod litteraturen. Det skete med fatwaen mod Salman Rushdie i 1989, og siden 
er den rykket nærmere og nærmere mod vores lille velfærdsidyl. Det kan Kurt 
Westergaard og Yahya Hassan tale med om. 
</p><p>
Det vigtigste fremover er, at vi taler om de vanskeligste ting på den rigtige 
måde. Det gælder om ikke at bidrage til hadsk polarisering, samtidig med at 
man er klar i mælet i forhold til dem, der truer sikkerhed og tryghed. Vi 
bliver ikke islamofober, fordi vi bekæmper islamismen. 
</p><p>
Tværtimod – og det skal siges fra venstre og fra midten, ikke kun fra Thulesen 
Dahls højre. Det handler om sprog og politik, der kan inddæmme, helst 
forvandle, den forråede subkultur, som Aydin Soei, sociolog, skriver om i 
bogen ’Vrede unge mænd’.Vores litteraturpris fandt sin vinder. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2556490/sagt-om-yahya-hassan-han-rammer-velfaerdsdanmark/">Sagt om Yahya Hassan: »Han 
rammer Velfærdsdanmark«</a></p><p>
Og hvilken værdig modtager: Jens Andersens gribende biografi ’Denne dag, et 
liv’ om Astrid Lindgren. Få forfattere har som Lindgren haft så klart et 
blik for børn og unges behov for kærlighed – og fortællinger. Da hun fyldte 
90, opkaldte russerne et stjernetegn efter hende. Og da hun i 1978 holdt 
talen ’Aldrig våld!’ ved modtagelsen af Tyske Boghandleres Fredspris, sagde 
hun: ´ 
</p><p>
»Jeg tror, vi må begynde fra grunden. Med børnene. I har givet jeres fredspris 
til en børnebogsforfatter, og så kan I ikke forvente jer det store politiske 
overblik eller forslag til internationale problemløsninger. Jeg vil tale om 
børnene. Min uro for dem og mine forhåbninger for dem. De, som er børn nu, 
skal jo engang overtage håndteringen af vores verden, hvis der til den 
tid findes noget tilbage af den. De skal bestemme over krig og fred, og 
hvilken slags samfund vi vil have, om de vil have et, hvor volden bare tager 
til og til, eller om de vil have et, hvor mennesker lever i fred og 
fællesskab med hinanden. Findes der overhovedet noget håb om, at de skal 
kunne skabe en fredeligere verden end den, vi er lykkedes med? Og hvorfor 
har vi lykkedes så dårligt trods al god vilje?«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2557874/forfatterstafet-jeg-baerer-det-jeg-har-skrevet-som-en-gift/">Forfatterstafet: »Jeg bærer 
det jeg har skrevet, som en gift«</a></p><p>
Lindgren talte om atomtruslen, men hun kunne have talt om alle voldstrusler, 
for om de bliver realiseret, har i høj grad at gøre med, om det lykkes at 
udstyre børn og unge med værdier og holdepunkter, som peger mod fællesskab 
og tolerance over for forskellighed. 
</p><div class="art-quote article-box">
<p class="quote"/>
<blockquote>
<p class="quote-txt">
I en tid, hvor vores virkelighed vælter og det gælder om at bevare roen og 
fatningen og troen på det gode, føles det meget rigtigt, at modtageren af 
Politikens Litteraturpris 2014 har skrevet så vældig godt om så vigtig en 
værdibærer som ganske ovenud utrolige Astrid Lindgren. 
</p>
</blockquote>
</div><p>
Helt konkret er det store spørgsmål i Danmark lige nu, om det kan lykkes for 
de muslimske fædre og mødre, søstre og brødre, onkler og tanter, fætre og 
kusiner, som er i nærkontakt med unge fra den brutale subkultur, som Omar 
Abdel Hamid el-Hussein kom fra, at få de unge vendt mod demokratiske 
medborgerværdier.</p><p>
'Jeg tror, de kan, hvis vi taler ordentligt om tingene. Hvis vi er præcise. 
Hvis vi evner at adressere de komplekse forbindelser mellem afmagt og 
radikalisering. Det vil gå ad helvede til, hvis danske muslimer generelt 
føler sig under anklage. Politikerne har et kæmpe ansvar i dette valgår. 
Terror forhindres ikke kun med sikkerhed. 
</p><p>
I en tid, hvor vores virkelighed vælter og det gælder om at bevare roen og 
fatningen og troen på det gode, føles det meget rigtigt, at modtageren af 
Politikens Litteraturpris 2014 har skrevet så vældig godt om så vigtig en 
værdibærer som ganske ovenud utrolige Astrid Lindgren. 
</p><p>
Hun skrev begavet og nuanceret om forholdet mellem lysets og mørkets kræfter 
og troede på alle børns muligheder for at klare selv den mægtigste modgang. 
</p><p>
Et stort tillykke til den biografiske genres flittige kombination af 
bjergbestiger, detektiv og gentleman – Jens Andersen. 
</p><p class=" bl-elem">
Hans bøger er gennemsyret af troen på litteraturens civiliserende kraft. Godt 
at tænke på i disse tider. 
</p>	
</div>
</div></body></html>
