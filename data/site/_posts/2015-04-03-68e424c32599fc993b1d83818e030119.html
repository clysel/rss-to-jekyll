---
layout:     post
title: 	    "Bjarne Riis blev det eneste offer for russisk revolution"
post_author:	    
post_date:	    Fri, 03 Apr 2015 13:46:38 +0200
post_site:	    politiken.dk 
post_link:	    http://politiken.dk/sport/cykling/ECE2615642/bjarne-riis-blev-det-eneste-offer-for-russisk-revolution/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da den russiske ejer af Tinkoff-Saxo mandskabet Oleg Tinkov i kølvandet på 
bruddet med Bjarne Riis i sidste uge bebudede, at han ville lancere en ny 
ledelsesstruktur, spekuleredes der i, om det ville indebære, at flere 
hoveder skulle rulle i den stab, som den tidligere danske Tour de 
France-vinder arbejdede med som sportslig leder.
</p><p>
Nu viser det sig imidlertid, at Bjarne Riis blev det eneste offer for den 
russiske revolution, for den gruppe af sportsdirektører og trænere, som 
Tinkoff-Saxo i dag har præsenteret i en pressemeddelelser omfatter nøjagtigt 
de samme personer, som inden afskeden med Riis.
</p><p>
Dermed understreges det også meget tydeligt, at der først og fremmest har 
været tale om en magtkamp mellem de to vidt foerskellige frontfigurer, Oleg 
Tinkov og Bjarne Riis.
</p><h3>
Samme 10 personer i sportsdirektørgruppen som hidtil
</h3><p>
Sidstnævntes titel som team manager eksisterer blot ikke længere, og i stedet 
er hollænderen Steven De Jongh udpeget som chef for de i alt 10 personer, 
der sammen med holdets administrerende direktør og Tinkovs håndgangne mand 
italieneren Stefano Feltrin skal varetage de sportslige dispositioner.
</p><p>
De øvrige i den kreds er ganske som før balladen danskerne Lars Michaelsen og 
Nicki Sørensen,.amerikaneren Bobby Julich, englæderen Sean Yates, 
hollænderen Tristan Hoffman, italienerne Bruno Cenghialta og Giuseppe Toni, 
spanieren Patxi Vila og australieren Daniel Healey.
</p><h3>
De Jongh skal styre Contador i Giro og Tour
</h3><p>
Steven De Jonghs ny officielle status som ledende sportsdirektør er i 
realiteten blot en videreførelse af den praksis, der eksisterede i 
Riis-perioden, hvor hollænderen ligeledes havde en fremtrædende position.
</p><p>
Det bliver nu først og fremmest De Jonghs ansvar at gennemføre Tinkoff-Saxos 
superambitiøse satsning på at føre spanieren Alberto Contador til tops i 
både Giro d’Italia og Tour de France i denne sæson.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2615580/tinkoff-saxo-forfremmer-hollaender-efter-riis-afsked/">Tinkoff-Saxo forfremmer 
hollænder efter Riis-afsked</a></p><p>
»Jeg har arbejdet meget tæt sammen med Alberto i det seneste år, og vi 
fortsætter fuldstændig, som det hele tiden har været planlagt«, fastslår 
Steven De Jongh
</p><p class=" bl-elem">
»I både Giro og Tour kan jeg trække på Sean Yates’ store erfaring, så vi står 
stærkt rustet til de krævende opgaver, der venter«.
</p>	
</div>

</div></body></html>
