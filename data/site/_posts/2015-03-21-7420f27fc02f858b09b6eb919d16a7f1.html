---
layout:     post
title: 	    "Fem unge sigtet for drabsforsøg efter skud mod hus"
post_author:	    
post_date:	    Sat, 21 Mar 2015 21:58:41 +0100
post_site:	    politiken.dk 
post_link:	    http://politiken.dk/indland/ECE2598600/fem-unge-sigtet-for-drabsforsoeg-efter-skud-mod-hus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fem mænd fra Nordsjælland er sigtet for drabsforsøg efter at være blevet 
anholdt natten til i dag i forbindelse med et skyderi i Blistrup uden for 
Græsted.
</p><p>
Fire af dem blev i et grundlovsforhør i eftermiddags varetægtsfængslet frem 
til 17. april, mens den femte blev løsladt.
</p><p>
Da forhøret foregik bag lukkede døre, er det uvist, hvorfor én blev sluppet 
fri, og hvordan de fem forholder sig til sigtelsen.
</p><p>
De unge mænd, hvis nøjagtige alder politiet ikke vil ud med, menes at have 
affyret mellem otte og 10 skud mod et hus sent fredag aften. Der er 
skudhuller i husets døre, men ingen kom noget til.
</p><p>
»De blev anholdt lidt over midnat, da de kørte rundt i en bil i 
Frederiksværk-området«, siger vagtchef Palle Jørgensen fra Nordsjællands 
Politi.
</p><p>
»De er blevet set køre fra gerningsstedet i en anden bil, som de har brændt af 
ved Frederiksværk. Der er ingen tvivl om, at tingene hænger sammen«, siger 
vagtchefen.
</p><p>
Politiet kan på grund af dørlukningen ikke sige noget om motivet for skyderiet.
</p><p>
Men tidligere lørdag sagde vagtchef Palle Jørgensen, at det ikke umiddelbart 
ser ud til at være banderelateret.
</p><p class=" bl-elem">
Det var ifølge politiet den person, som angiveligt var mål for angrebet, der 
kontaktede politiet.
</p>	
</div>
</div></body></html>
