---
layout:     post
title: 	    "Giro d'Italia-kongen led uventet knæk i skrap bjergfinale"
post_author:	    
post_date:	    Fri, 10 Apr 2015 20:46:20 +0200
post_site:	    politiken.dk 
post_link:	    http://politiken.dk/sport/cykling/ECE2623718/giro-ditalia-kongen-led-uventet-knaek-i-skrap-bjergfinale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>WorldTour-løbet Baskerlandet Rundt har i den aktuelle udgave budt på to stærke comeback til den dobbelte spanske etapevinder Joaquium Rodriguez (Katuisha) og den colombianske indehaver af førertrøjen Sergio Henao (Sky).</p><p>I dag stod så yderligere en rytter, der har været gennem en masse fortrædeligheder, for tur til en jubeloplevelse.</p><p>Det var den 25 årige spanier Mikel Landa (Astana), der kunne bryde ud i begejstring efter at have kæmpet sig til vejrs som første mand på den skrappe finaleklatretur op til målet på den 155 km lange 6. etape fra Eibar til Aia.</p><h3>Ser frem til deltagelsen i Giro d’Italia</h3><p>»Hele vinteren har jeg været plaget af en virus, som har gjort det meget vanskeligt at træne effektivt, men heldigvis ser alt nu ud til at være overstået«, konstaterede Mikel Landa, der som basker bestormedes med lykønskninger efter at være kommet i mål.</p><p>»På grund af sygdommen startede min sæson først i slutningen af marts i Volta a Catalunya, men nu håber jeg, det fortsætter med at gå fremad, og jeg nærer store forventninger til min deltagelse i Giro d’Italia.</p><p>Landa fulgtes i det afgørende udbrud med sin estiske holdkammerat Rein Taaramäe, der ydede en formidablet opofrende indsats, den lovende unge belgier Tim Wellens (Lotto Soudal) og den amerikanske veteran Tom Danielson (Cannondale-Garmin).</p><h3>Vinderen er ude af billedet sammenlagt</h3><p>Efter at det så ud til, at Wellens havde fået overtaget, viste det sig, at Landa havde flest ressourcer tilbage på det allerstejleste stykke, og han passerede målstregen tre sekunder foran Wellens, 16 foran Danierlson og med 28 ned til Taaramäe.</p><p>Ingen i denne kvartet er med helt fremme i det samlede klassement, og Landa har således sat lidt over fire minutter til.</p><p>Det var spanierens tredje sejr i den professionelle karriere, der indledtes i 2011 på Euskaltel, og da det mandskab lukkede, fik han i 2014 job hos Astana. I debutsæsonen vandt han en etape i Vulta a Burgos og sidste år en i Giro del Trentino.</p><h3>Henao står med de bedste kort på hånden</h3><p>Mens Henao og Rodriguez holdt hinanden i skak og fulgtes ad i mål som nr. 7 og 8 med et minus på 56 sekunder, satte sidste års colombianske Giro d’Italia-vinder Nairo Quintana (Movistar), der inden Baskerlandet Rundt startede i mandags, fremstod som den store favorit, overraskende yderligere 12 sekunder til.</p><p>Det betyyder, at Henao og Rodriguez inden morgendagens enkeltstart, der ligeledes slutter i Aia, ligger som nr. 1 og 2 i klassementet i nøjagtig samme tid.</p><p>Umiddelbart indebærer det, at Henao nu synes at stå med de bedste kort på hånden for at hjemføre den endelige triumf, men Quintana har ikke helt opgivet håbet.</p><h3>Glæder si over landsmandens succes</h3><p>»Jeg vil da kæmpe til det sidste, men det bliver nok svært at gentage sejren fra 2013. Forhåbentlig kan det i hvert fald mindst blive til en podieplads«, lyder det fra Nairo Quintana.</p><p>»Stigningerne på de etaper, vi har kørt er af mere eksplsoiv karakter, end jeg bryder mig om. De ligger bedre til ryttere som Henao og Rodriguez«.</p><p>»Selv om det ikke går helt, som jeg kunne ønske mig, kan jeg sagtens glæde mig over den succes, som min landsmand Henao oplever efter det meget vanskelige år, han har været igennem«.</p><h3>Majka på samlet 13.-plads</h3><p>Top 10 efter dagens strabadser ser således ud: 1. Henao, 2. Rodriguez samme tid, 3. Simon Yates (Orica-GreenEdge) 7 sekunder, 4. Quintana 12, 5. Michele Scarponi (Astana) 22, 6. Simon Spilak (Katusha) sxamme tid, 7. Ilnur Zakarinm (Katusha) 28, 8. Ion Izaguirre (Movistar) samme tid, 9. Tejay Vangarderen (BMC) 36, 10. Thibaut Pinot (FDJ) samme tid.</p><p class=" bl-elem">Tinkoff-Saxos polske Tour de France-bjergkonge Rafal Majka ligger nr. 13 med et minus på 56 sekunder, og hans danske holdkammerat Chris Anker Sørfensen er på 42.-pladsen 16.30 minutter bagude.</p>	
</div>

</div></body></html>
