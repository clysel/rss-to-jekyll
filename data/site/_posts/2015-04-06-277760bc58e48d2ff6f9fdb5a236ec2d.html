---
layout:     post
title: 	    "Markedet vokser: Solceller når 500 GW i 2019"
post_author:	    Bjørn Godske
post_date:	    Mon, 06 Apr 2015 04:00:10 +0000
post_site:	    ing.dk 
post_link:	    http://ing.dk/artikel/markedet-vokser-solceller-naar-500-gw-i-2019-174991
---
<html><body><div><section class="body">
			<p>Når vi når 2019, vil der i hele verden være installeret cirka 500 GW sol-celler. Det vurderer det amerikanske analyseinstitut<a href="https://technology.ihs.com/527242/global-solar-pv-capacity-to-reach-nearly-500-gw-in-2019-ihs-says"> IHS Technology. </a></p>
			<p>I deres nyeste rapport har de opgjort verdens samlede markeder, og de viser en stigning på 177 procent i installeret kapacitet i 2019 i forhold til 2014. Det årlige salg i 2019 vil nå 75 GW mod 45 GW idag.</p>
			<p>Analytiker Susanne von Aicheberger fra IHS Techology peger på, at markedet har ændret karakter:</p>
			
			<p><figure class="plugin right zoomable"><img data-original-image="http://ing.dk/sites/ing/files/ihs_solceller_i_2019.png" src="http://ing.dk/sites/ing/files/styles/w1120_media_right/public/ihs_solceller_i_2019.png?itok=JsU8dSLI" alt=""/><figcaption> Efterspørgslen efter solceller i perioden 2015 til 2019 fordelt på de største markeder. <cite>Foto: IHS Technology</cite></figcaption></figure></p>
			<p>»Sidste år begyndte markedet at bevæge sig over mod et producent-drevet marked. karakteriseret ved høj produktivitet,« siger hun. Ændringen kommer efter en årrække, hvor en meget høj efterspørgsel havde drevet priserne i vejret.</p>
			<p>Væksten i markedet for solceller er næsten udelukkende sket inden for silicium-baseret celler. I perioden, hvor priserne steg eksplosivt, opnåede tyndfilm-cellerne en markedsandel på 15 procent (i 2010). Nu er tyndfilms-cellernes markedsandel faldet til syv procent, hvilket IHS forventer vil fortsætte frem til 2019.</p>
			
			<p>Men med et voldsomt fald i priserne for siliciumbaseret solceller er der basis for den store vækst. Siden 2009 er priserne ifølge en rapport fra<a href="file:///C:/Users/bg/Downloads/IRENA_RE_Power_Costs_2014_report.pdf"> IRENA</a> (The International Renewable Energy Agency), for den type solcellermoduler faldet med 75 procent. Hvis vi ser på hele solcelleparker i MW-størrelse, er prisen faldet med mellem 29 og 65 procent alt efter den geografiske region.</p>
			<p>Over halvdelen af verdens solceller bliver frem mod 2019 installeret i Kina og Japan. Men IHS forventer at hele 11 lande årligt vil installere mere end én GW. Det drejer sig blandt andet om Thailand, Holland og Chile.</p>
		</section>
		  </div></body></html>
