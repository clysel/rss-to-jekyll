---
layout:     post
title: 	    "VW e-Golf: Vellykket vogn skal tit til stikket"
post_author:	    
post_date:	    Sun, 05 Apr 2015 17:41:50 +0200
post_site:	    politiken.dk 
post_link:	    http://politiken.dk/forbrugogliv/biler/bilanmeldelse/ECE2614102/vw-e-golf-vellykket-vogn-skal-tit-til-stikket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
VW e-Golf</h4>
<p class="fakta-body" data-buildingblock="embedded_factboxlink">
<b>Pris:</b> 285.900 kr.<b><br/>
Max. effekt: </b>85 kW/115 hk<b><br/>
Maksimal rækkevidde (iflg. producent):</b> 190 km<b><br/>
Tophastighed:</b> 140 km/t<b><br/>
0-100 km/t:</b> 10,4 sek<b><br/>
Opladningstid ved lynlader:</b> 30 minutter til 80 pct. kapacitet<b><br/>
Ladetid ved 22 kW ladestander:</b> 8 timer<b><br/>
Ladetid i almindelig stikkontakt:</b> 13 timer<b><br/>
Bagagerum:</b> 341 liter
</p>
</div><p>
VW e-Golf på strøm er lækker og letkørt, men man kan ikke nå så langt mellem 
opladningerne. 
</p><p>
Og netop fordi bilen kører så behageligt, virker den begrænsede rækkevidde som 
en irriterende kæp i hjulet – man har jo bare lyst til at fortsætte. Og 
helst i den vakse normalindstilling med hurtig acceleration, der desværre 
har den bagside, at batteriet tappes noget hurtigere end i de to 
eco-indstillinger. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/biler/ECE2594625/test-tur-i-tesla-langtur-paa-stroem-kraever-taalmodighed/">Test-tur i Tesla: Langtur på 
strøm kræver tålmodighed</a></p><p>
Den mest ’eco’ med tilnavnet ’plus’ gør det muligt at nå længere mellem 
opladningerne, men så ændrer køreoplevelsen også karakter: Bilen er længe om 
at komme op i fart, der kommer loft over topfarten, og klimaanlægget holder 
pause. 
</p><p>
Vi kørte i blandet trafik og ligeligt fordelt i de tre indstillinger, og vi 
nåede i snit 6 kilometer på 1 kWh. Med batteriets kapacitet på 24 kWh svarer 
det til cirka 140 kilometer på en fuld opladning. Opladning foregår enkelt 
via et stik under tankdækslet. Bedste ladeoplevelse havde vi ved en såkaldt 
lynlader, hvor batteriet nåede over 80 procents kapacitet på cirka 20 
minutter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2595531/ny-elbil-kommer-selv-naar-man-kalder/">Ny elbil kommer selv, når man 
kalder</a></p><p>
I nogle elbiler er man hele tiden bevidst om, at man befinder sig i en 
’anderledes’ bil. Sådan er det ikke i e-Golfen, der deler rigtig mange 
karaktertræk med brændstofudgaver af samme bil.
</p><p>
Nok har elbilen et tungt batteri at slæbe på, men det ændrer ikke på 
fornemmelsen af en velafbalanceret adræt og komfortabel kørsel med solidt 
fodfæste og stabil retning. Støj er man heller ikke generet af – kun 
vinterdækkene nynner en sagte melodi. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/lol_golf_detalje_925647d.jpg" alt="" border="0"/><span class="caption"><span class="f-img-caption">power. 
</span>VW e-Golf kan oplades ved lynladere, almindelige ladestandere eller i en stikkontakt. FOTO: Joachim Adrian</span></span>
Batteriet nederst i bilen fylder en del, men det går ikke voldsomt ud over 
rummeligheden i kabinen. Dog er gulvet foran midterbagsædet optaget af en 
fedladen kardantunnel. Bagagerummet er kun en smule mindre end i en 
almindelig VW Golf, og der er masser af fralægningsrum i kabinen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2390649/elbiler-risikerer-at-lide-vuggedoeden/">Elbiler risikerer at lide 
vuggedøden</a></p><p>
VW e-Golf har et hav af indstillingsmuligheder, både når det gælder møblering, 
betjening og information. Man kan nøjes med enkle og klare oplysninger eller 
fordybe sig i en rigdom af detaljer. 
</p><p class=" bl-elem">
E-Golf opleves som en helstøbt bil – bare ærgerligt, at rækkevidden ikke er 
større. 
</p>	
</div>

</div></body></html>
