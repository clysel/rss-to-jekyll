---
layout:     post
title: 	    "Modelbureau: Tynd model har ikke anoreksi"
post_author:	    
post_date:	    Thu, 19 Feb 2015 19:15:09 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2554798/modelbureau-tynd-model-har-ikke-anoreksi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tynde model, der optræder i den seneste udgave af modemagasinet Cover, har 
ikke anoreksi. 
</p><p>
Det fastslår hendes modelbureau, Scoop Models. 
</p><p>
Billedet af modellen har vakt harme på især de sociale medier. Ligesom 
Landsforeningen med Spiseforstyrrelser og Selvskade har kaldt det for en 
»hån mod følelserne hos unge piger og drenge med spiseforstyrrelser«. 
</p><div class="art-quote article-box">
<p class="quote"/>
<blockquote>
<p class="quote-txt">
Hun går til lægetjek, og hun er sund - slank, men sund
</p>
<p class="sender">
Bente Lundquist, direktør for Scoop Models, 
</p>
</blockquote>
</div><p>
Men ifølge modelbureauet har kvinden været gennem en hård periode personligt, 
og det skal være grunden til, at hun vejer mindre, end hun vanligt gør. 
</p><p>
»Der kan ske ting i ens privatliv, der kan påvirke, hvordan man ser ud 
periodevis. Det bliver i højere grad tydeligt, når dit arbejde er dit 
udseende. I de perioder reagerer vi omgående. Den omtalte model har i flere 
måneder fuldt en ernæringsplan lavet af en diætist for at øge hendes vægt. 
Hun går til lægetjek, og hun er sund - slank, men sund« siger direktøren for 
Scoop Models, Bente Lundquist, i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554015/cover-beklager-syletynd-model-denne-modeserie-skulle-vi-ikke-have-trykt/">Cover beklager syletynd model: 
»Denne modeserie skulle vi ikke have trykt«</a></p><p>
»Den omtalte model har gennemgået en urimelig svær periode, og hun trængte til 
at fokusere på noget andet. derfor sagde vi ja til Cover. Vi undskylder 
overfor modellen og hendes pårørende for, at hun skal udsættes for denne 
mediestorm, og vi tager op til overvejelse, om vi skal godkende billederne, 
inden de trykkes af diverse medier«, fortsætter hun. 
</p><h3>
Fokus på sundhed 
</h3><p>
Scoop Models forsikrer, at man gør en stor dyd ud af, at deres modeller er 
sunde. 
</p><p>
»Vi har diætister tilknyttet, vi holder foredrag omkring sundhed, vi sender 
dem til lægetjek, og vi måler vores modeller. På den måde kan vi sikre os, 
at vores modeller er sunde. Dette er obligatorisk for samtlige modeller der 
er tilknyttet vores bureau«, siger hun. 
</p><h3>
Cover fortryder billedet 
</h3><p>
Modemagasinet Cover har erkendt over for TV 2, at billedet aldrig skulle have 
været bragt. 
</p><p>
»Jeg har lavet magasiner i over ti år, og denne gang har jeg desværre lavet en 
stor fejl, som jeg gerne vil sige undskyld for. På Cover har vi igennem 
årene trykt tusindvis af billeder, men denne modeserie skulle vi ikke have 
trykt. Det er ikke noget, jeg er glad for eller stolt af«, siger Malene 
Malling. 
</p><p class=" bl-elem"><b class="ext-link">LÆS DEBATINDLÆG</b><a class="embeddedlink" href="http://politiken.dk/debat/profiler/engel-schmidt/ECE2554166/modebladet-cover-iscenesaetter-et-sygt-kvindeideal/">Modebladet Cover 
iscenesætter et sygt kvindeideal</a></p>	
</div>
</div></body></html>
