---
layout:     post
title: 	    "Har gymnasiegennemsnit betydning for studievalg?"
post_author:	    
post_date:	    Wed, 25 Feb 2015 23:09:20 +0100
post_site:	    politiken.dk 
post_link:	    http://politiken.dk/indland/uddannelse/ECE2563887/har-gymnasiegennemsnit-betydning-for-studievalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3><span class="img-contimg-fl-center"><img class="image inlineLightBox" src="http://multimedia.pol.dk/archive/00916/William_Ejsing_916322x.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span><br/>William Ejsing, 25 år: 
</h3><p>
»Jeg ved ikke præcis, hvad mit snit i gymnasiet ligger på, men det er lavt. 
Jeg havde adhd i gymnasiet, og selv om lærerne godt kunne se, at noget var 
galt, var der ingen, der gjorde noget. Jeg vil tro, mit snit endte på 
omkring 2,5. Jeg har senere fået at vide, at det ikke var, fordi jeg ikke 
var en kvik fyr, men fordi jeg ikke kunne passe min skole. Mit karaktersnit 
har ikke haft betydning for mit studievalg. Hvis jeg havde lyst til at blive 
læge, skulle jeg nok finde en måde at blive læge på. Det holder mig ikke 
tilbage – tværtimod. Som ung stod jeg meget alene. Det vil jeg ikke gøre 
længere. Nu søger jeg ind på journalistik, og det skal nok blive til noget. 
Jeg er ret sikker i mit studievalg, så jeg ville blive meget overrasket, 
hvis det viser sig, at journalistik ikke er noget for mig«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00916/Amanda_Schramm_Pete_916320x.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><h3>
Amanda Schramm Petersen, 20 år: 
</h3><p>
»Jeg har været meget i tvivl om, hvad jeg skal læse, men jeg har besluttet mig 
for at søge ind på kemi på Københavns Universitet. Jeg havde kemi på 
højniveau i gymnasiet, og jeg har fundet ud af, at kemi er det, jeg savner 
mest. Jeg kan godt lide, at det er forholdsvis bredt og praktisk med meget 
laboratoriearbejde. Jeg ved ikke helt, hvad mit snit blev i gymnasiet, men 
det er et godt stykke over 10. Det har nu ikke haft betydning for, hvad jeg 
søger ind på. Jeg er gået efter min følelse, ikke efter hvad der kræver et 
højt snit. Der er da folk, der har spurgt mig, om jeg ikke skal læse 
medicin, men det skal jeg ikke. Jeg glæder mig til at komme i gang og lære 
noget igen. I gymnasiet og folkeskolen har det været, som om man ikke bare 
skulle tilegne sig viden, men få et godt snit. Jeg tænker, at på universitet 
kommer der til at være mere fokus på at lære noget«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00916/Simon_Str_m_Hermann_916321x.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><h3>
Simon Strøm Hermannsson, 21 år: 
</h3><p class=" bl-elem">
»Jeg har gået et år på universitetet, hvor jeg læste kemi, men det var ikke 
lige mig. Jeg har altid godt kunnet lide teknologi og computere og den 
slags, så nu søger jeg ind på enten softwareingeniør eller 
dataloguddannelsen. Jeg har gået på htx og har et snit på cirka 7. Det har 
ikke betydet noget for, hvilke uddannelser jeg har valgt. De fleste 
uddannelser, der kræver høje snit, har jeg ikke været interesseret i. Det 
afgørende for mig er, om det er noget, jeg har lyst til at lave resten af 
livet. Det er helt klart det, jeg går mest efter. Og så om der er et 
undervisningsmiljø, hvor jeg lærer noget. Det er en af grundene til, at jeg 
søger ind på Aalborg Universitet, for der er mange projekter, hvor man får 
lov til at bruge noget af det, man har lært teoretisk, og bruge det 
praktisk. Det ville være superfedt at ende med at producere computerspil«. 
</p>	
</div>
</div></body></html>
