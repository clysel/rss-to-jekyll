---
layout:     post
title: 	    "Politiken vil have flere kvinder og minoriteter i avisen"
post_author:	    
post_date:	    Wed, 18 Feb 2015 17:53:32 +0100
post_site:	    politiken.dk 
post_link:	    http://politiken.dk/kultur/medier/ECE2552496/politiken-vil-have-flere-kvinder-og-minoriteter-i-avisen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det står grelt til i Politiken. Tre ud af fire kilder i avisen er mænd, og kun 
fire procent af alle kilder har minoritetsbaggrund. 
</p><p>
Det viste en optælling af alle citerede kilder i 1. og 2. sektion i september. 
Politiken adskiller sig ikke væsentligt fra det øvrige mediebillede, men vil 
nu gøre op med overrepræsentationen af mænd og etniske danskere. 
</p><p>
»Tidligere har der ikke stået ét ord om det i vores retningslinjer, men nu gør 
vi det klart, for vi svigter, når vi ikke skildrer den virkelighed, der er 
uden for vinduerne. Det handler om at være bevidste om, hvem vi taler med, 
og undgå stereotyper og generaliseringer«, siger chefredaktør Anne Mette 
Svane. 
</p><p>
Derfor har chefredaktionen nu indført en passus i Politikens etiske 
retningslinjer om at tilstræbe »mangfoldighed i valg af emner og kilder for 
at afspejle befolkningens sammensætning hvad angår køn og etnicitet, så dels 
flere kvinder, dels flere borgere med anden etnisk baggrund end dansk kommer 
til orde i Politikens journalistik« samt formuleret konkrete mål for at 
ændre på fordelingen og sikre, at der kommer flere kvinder og etniske 
minoriteter til citat og på foto i Politikens journalistik. 
</p><p>
Eksempelvis var andelen af mænd og kvinder på fotos i foråret 2015 70/30, mens 
det i efteråret skal udjævnes til at være 65/35 og løbende balanceres, sådan 
Politiken i 2018 gerne skulle nå slutmålet 50/50. 
</p><h3>
Kvoter og mere optælling 
</h3><p>
Ifølge chefredaktionen vil der ikke være tale om nagelfaste daglige kvoter. 
Intentionen er snarere at angive en retning for, hvordan Politikens 
journalistik kan komme til at ligne virkeligheden mere og gøre redaktionerne 
mere bevidste om eksempelvis at finde flere kvalificerede ekspertkilder med 
minoritetsbaggrund. 
</p><p>
For at sikre fremgang på området vil avisen gennemføre en optælling af 
citerede kilder samt foto to gange om året for at gøre status og følge op 
med konkrete tiltag for at komme videre i arbejdet. 
</p><p><i class=" bl-elem">Hvorfor først nu, kan man spørge? For problematikken er langt fra ny?</i></p><p>
»Nej, den har vi set i mange år, men nu har vi haft medarbejdere, der har 
drevet processen og sammen med chefer og med opbakning fra toppen skal det 
her realiseres med et stramt ledelsesmæssigt fokus. Samtidig skal det være 
sådan, når du eller dine kolleger laver et interview og skal finde en kilde 
fra Folketinget eller forskningsverdenen, så skal I kigge andre steder hen, 
end på de sædvanlige Tordenskjolds soldater. Det får vi bedre journalistik 
ud af«, mener chefredaktør Anne Mette Svane. 
</p><p>
For eksempel savner hun at se en etnisk familie i en artikel om grøn energi. 
</p><p>
»Vi har ikke haft fangarmene nok ude, og nu skal vi være bevidste om at gå nye 
steder hen«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/medier/ECE1105650/det-danske-medietalent-er-en-mand/">Det danske medietalent er en mand</a></p><h3>
Vis virkeligheden 
</h3><p>
Hos Kvinfo hilser man initiativet velkomment. 
</p><p>
»Det er jo rigtigt fornuftigt, hvis man gerne vil et bredt udsnit af 
befolkningen, at de kan genkende sig selv, og at deres stemmer er 
repræsenterede i avisen. Alene ud fra en cost-benefit analyse er det klogt 
at afspejle den virkelighed, der er derude«, siger kommunikationschef ved 
Kvinfo, Anita Frank Goth, der i 2010 var projektleder på en stor 
undersøgelse af mediernes kildebrug. 
</p><p>
Hun er ikke det mindst overrasket over, hvor grelt det i dag står til på 
Politiken. For samme billede går igen i alle medier. 
</p><p>
»Det er jo det undersøgelserne viser gang på gang. Og når kvinder så kommer 
til orde er det i vox pops, mens de har lav repræsentation som eksperter. 
Man ved, at det betyder rigtigt, rigtigt meget for et samfund, når kvinder 
er lavere repræsenteret i medierne. Vi får en forestilling om, at manden er 
den, der har viden. Derfor er det et rigtigt dejligt initiativ, at Politiken 
begynder at arbejde med det her«. 
</p><p>
Anita Frank Groth påeger, at det også er nævnt i FN's kvindekonvention, at 
medierne skal have en balance mellem mænd og kvinder, så de reflekterer det 
omgivende samfund. 
</p><p>
»Det burde være ethvert medies hovedopgave at arbejde med køn og 
ligestilling«, mener hun. 
</p><h3>
Sverige kan 
</h3><p>
At det kan lykkes har man vist i Sverige. 
</p><p>
Hos Sydsvenskan er man nået i mål med at have en repræsentativ andel af 
kvinder, minoriteter og handicappede i avisen, fortæller forsker i 
kommunikation med særlig fokus på etnisk og kønsmæssig ved RUC, Rikke 
Andreassen. 
</p><p>
Hos den svenske avis har man også indført kvotering i redaktionernes 
sammensætning, og medarbejderne bliver belønnet på lønfronten, hvis de er 
gode til at overholde forskrifterne om den ønskede fordeling af køn og 
minoriteter. 
</p><p>
At flere og flere aviser sætter ind med denne type tiltag nu, mener hun kan 
have økonomiske årsager. 
</p><p>
»Oplagene falder som bekendt, og samtidig ved vi, at det er unge, kvinder og 
minoriteter, der ikke læser aviser. Man kunne overveje, om det ikke hænger 
sammen og aviserne derfor kunne gøre en ekstra indsats for at komme dem i 
møde«. 
</p><p>
På Västerbotten-Kuriren har man i 12 år arbejdet målrettet på at skabe en 
ligelig repræsentation af kønnene i avisen. Dengang avisen tog hul på at 
vende skuden, udgjorde kvinder 22 procent af kilderne, i dag er det 49 
procent,. 
</p><p>
»At måle journalistik er svært, men på det punkt fungerer det. Statistikken 
driver os fremad«, <a href="http://www.vk.se/1384557/fler-kvinnor-i-vk" target="_blank">skrev 
bladets chefredaktør</a> Ingvar Näslund, så sent som i lørdags i en 
kommentar i avisen. 
</p><p>
Politikens chefredaktør Anne Mette Svane lader sig ikke afskrække af, at det 
har taget 12 år at nå målet i Västerbotten. 
</p><p class=" bl-elem">
»Jeg stiller gerne op til hån og spot, hvis vi ikke har nået målet om 50/50 i 
2018. Bare vi er nået et godt stykke af vejen, er jeg glad, for det her 
kræver et lang sejt træk og et dagligt fokus«. 
</p>	
</div>
</div></body></html>
