---
layout:     post
title: 	    "Jelved: Der skal lægges en plan for digitalisering"
post_author:	    
post_date:	    Thu, 30 Apr 2015 22:54:36 +0200
post_site:	    politiken.dk 
post_link:	    http://politiken.dk/kultur/ECE2650823/jelved-der-skal-laegges-en-plan-for-digitalisering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg kan ikke garantere nogen som helst form for finansiering
</p>
<p class="sender">
Marianne Jelved, kulturminister (R) 
</p>
</blockquote>
</div><p>
Digitaliseringen af dansk kulturarv er i fuld gang, men det foregår ikke i det 
tempo, mange ønsker, anerkender Marianne Jelved (R). 
</p><p>
Nu melder ministeren sig på banen til i samarbejde med Folketingets 
kulturordførere at lægge en mere målrettet, national handleplan på området. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2650699/politisk-flertal-vil-have-styr-paa-digital-kultur/">Politisk flertal vil have styr 
på digital kultur</a><br/><br/>
»Jeg vil forslå, at man til efteråret tager de rapporter frem, som allerede 
foreligger, og i samarbejde med fagfolk ser, hvad der skal suppleres med«, 
siger Marianne Jelved. 
</p><p>
»Og så skal vi sætte os ned og se på, hvad der mest brug for, og hvad vi først 
skal sætte gang«. 
</p><p>
Flere institutioner, herunder Det Kongelige Bibliotek, Rigsarkivet, 
Statsbiblioteket og Det Danske Filminstitut, har efterlyst en mere 
overordnet national handleplan for digitaliseringen af deres enorme arkiver 
af bøger, film, tidsskrifter og opslagsværker. 
</p><p>
Selv om området har været genstand for politisk diskussion i mere end 10 år, 
er bevillingerne til digitalisering primært kommet drypvis. Flere hævder, at 
Danmark halter bagud i forhold til andre europæiske lande. Det afviser 
Marianne Jelved dog - blandt andet med henvisning til en række 
digitaliseringsprojekter af samlede værker af Kierkegaard, Holberg og 
Grundtvig. 
</p><p>
»Jeg synes, man skal anerkende, at selv om man giver 2 eller 8 millioner 
kroner om året (til digitalisering per institution, red.), så bliver det til 
noget efterhånden«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2634877/forskere-digitalisering-af-kulturarven-flyder/">Forskere: Digitalisering af 
kulturarven flyder</a></p><p>
De samlede omkostninger for at digitalisere dansk kulturarv er ukendte, men 
kan løbe op i flere milliarder. 
</p><p>
Senest har kulturordførere fra Venstre, Dansk Folkeparti, Enhedslisten, SF og 
Socialdemokraterne samstemmende sagt, at det er på tide at få lavet en mere 
målrettet, national strategi. 
</p><p>
Kulturministeren siger, at det ikke giver mening at lægge planer på området 
inden indeværende folketingsår slutter og vil derfor vente til efteråret. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2645708/loader-1-procent-99-procent-af-danmarks-filmarv-er-ikke-digitaliseret/">Loader 1 procent: 99 procent 
af Danmarks filmarv er ikke digitaliseret</a></p><p>
Hun henviser til, at VK-regeringen i forbindelse med medieaftalen fra 
2007-2010 nedsatte et udvalg, der præsenterede flere interessante pointer i 
rapporten ’<a href="http://kum.dk/servicemenu/publikationer/2009/digitalisering-af-kulturarven/" target="_blank">Digitalisering 
af kulturarven</a>’ (link), som ministeren forestiller sig, at man at kunne 
bruge sammen med nye undersøgelser og fagfolks anbefalinger i den kommende 
planlægning. Særligt spørgsmålene om finansieringsmodeller og rettigheder 
fylder meget. 
</p><p>
Og ministeren understreger: 
</p><p class=" bl-elem">
»Jeg kan ikke garantere nogen som helst form for finansiering. Jeg vil gerne 
undersøge muligheden for at lave en plan, og så må vi se, hvordan man 
finansierer det«, siger hun. 
</p>	
</div>

</div></body></html>
