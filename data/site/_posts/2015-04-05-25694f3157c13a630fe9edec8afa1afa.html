---
layout:     post
title: 	    "Søren Ryge: Ganske få dråber Roundup kan være et gode"
post_author:	    
post_date:	    Sun, 05 Apr 2015 15:00:11 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2613571/soeren-ryge-ganske-faa-draaber-roundup-kan-vaere-et-gode/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Peter Hansen</b>: 
</p><p>
I november og december anbefalede du at smøre en smule Roundup på snitfladen, 
når man har fældet en uønsket vækst og ikke ville have den til at skyde fra 
stødet. 
</p><p>
Kan man være sikker på, at giften kun virker, hvor den skal? 
</p><p>
Hvis man eksempelvis har en hyldebusk, som man ikke vil have stående ved siden 
af et fyrretræ eller en hvidtjørn, som man gerne vil have, er det så uden 
risiko for de ønskede planter? 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/bolighaven/ECE2606482/danskere-sproejter-med-farlig-gift/">Danskere sprøjter med farlig gift</a></p><p><b>Søren Ryge Petersen</b>: 
</p><p>
Vi er jo meget forsigtige med at nævne ordet Roundup i denne avis, og da jeg 
ganske rigtigt alligevel gjorde det sidste år, var det med alle mulige 
forbehold. 
</p><p>
Men har man sagt a, må man også sige b, og ja, jeg skrev netop om at pensle en 
smule fortyndet Roundup på snitfladen af træer og buske, som man har klippet 
ned eller fældet, og som man ønsker at slå helt ihjel. Der skal bruges så 
lidt, så lidt – kun et enkelt strøg med penslen, og aldrig så meget, at det 
løber ned ad siderne. Så breder giften sig i stubben og ned i rødderne og 
slår træet ihjel. 
</p><p>
Og nej, det kan umuligt brede sig til andre planter i nærheden, for Roundup 
virker kun, når det rammer selve planten. Enten de grønne blade eller grøn 
bark eller en frisk snitflade. Det virker indefra. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/ECE2606461/saadan-goer-du-haven-til-et-fristed-uden-gift/">Sådan gør du haven til et 
fristed uden gift</a></p><p>
Det store problem med Roundup er, når det sprøjtes ud, og en del af giften 
naturligvis vil ramme jorden. Det har tilsyneladende ingen betydning, for 
man kan så og plante umiddelbart efter, og nye planter vokser fint. 
</p><p>
Men giften er i jorden, og den forsvinder ikke helt, men kan føres med 
regnvandet længere ned og komme helt ned til grundvandet, hvor det er påvist 
et stigende antal steder. Og hvilken effekt det herefter har på de mennesker 
og dyr, der drikker vandet, det ved man simpelthen ikke. Fabrikanterne og 
landbruget påstår naturligvis, at det er komplet ufarligt. Skeptikerne det 
modsatte. 
</p><p>
Problemet er altid langtidsvirkningen. Man kan lave nok så mange forsøg på 
rotter og mus, men de fortæller aldrig andet end det, man kan måle her og 
nu, og vi har allerede haft alt for mange eksempler på fatale 
langtidsvirkninger af kemikalier, som begyndte med at være ufarlige, men 
endte med at gøre mennesker syge længe efter. Tænk bare på et så harmløst 
produkt som asbest. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/bolighaven/ECE2265324/havefolket-skal-lokkes-til-at-vaelge-fortyndede-sproejtegifte/">Havefolket skal lokkes til at 
vælge fortyndede sprøjtegifte</a></p><p>
I den bedste af alle verdner slår man ikke planter ihjel med gift, men med 
mekanik. 
</p><p>
For kun 20-30 år siden var det almindeligt og lovligt at sprøjte arealer med 
gift, som forhindrede al plantevækst i årevis. Genialt til gårdspladser, 
indkørsler, terrasser og alle de andre steder, hvor man ikke ønsker grønt. 
Det viste sig at blive i jorden alt for længe og påvirke trævækst langt væk, 
og så blev det heldigvis forbudt. 
</p><p>
I disse årtier fejrer Roundup store triumfer som vores generations mest brugte 
middel, når uønskede planter skal slås ihjel. 
</p><p>
Jeg er bekymret for denne massive anvendelse og vil stærkt fraråde haveejere 
at gøre ligeså. 
</p><p class=" bl-elem">
Men lader altså den lille kattelem stå åben. Nogle få dråber direkte på den 
afskårne hyld, ahorn eller brombær. Aldrig på jorden, hvor det ikke hører 
hjemme. Pyh-ha! 
</p>	
</div>

</div></body></html>
