---
layout:     post
title: 	    "Meningsmåling: Thornings popularitet vokser, men hendes parti er efterladt på perronen"
post_author:	    
post_date:	    Thu, 19 Feb 2015 17:39:35 +0100
post_site:	    politiken.dk 
post_link:	    http://politiken.dk/indland/politik/ECE2554743/meningsmaaling-thornings-popularitet-vokser-men-hendes-parti-er-efterladt-paa-perronen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Gabet mellem statsministerens popularitet og opbakningen til hendes parti er 
til at få øje på i en ny meningsmåling, som analyseinstituttet Megafon har 
lavet for Politiken og TV2. 
</p><p>
På tværs af danskernes politiske orientering bakker et massivt flertal på 72 
procent af befolkningen op om Helle Thorning-Schmidts (S) håndtering af 
situationen efter det terror-attentat, der ramte København sidste weekend. 
</p><p>
Samtidigt foretrækker 43 procent af vælgerne Helle Thorning-Schmidt som 
statsminister, mens kun 34 procent har tilsvarende varme følelser for 
Venstre-formanden Lars Løkke Rasmussen. 
</p><p>
Tallene skriver sig ind i en lang række af målinger, der viser, at de danske 
vælgere hellere ser nøglen til Statsministeriet ligge i lommen på Helle 
Thorning-Schmidt end på Lars Løkke Rasmussen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554084/statsministeren-vi-vil-til-enhver-tid-kunne-forsvare-danmark/">Statsministeren: »Vi vil til 
enhver tid kunne forsvare Danmark«</a></p><p>
Alligevel materialiserer statsministerens popularitet sig ikke i opbakning til 
Socialdemokraterne som parti eller til regeringen generelt. Var der valg i 
morgen, ville Socialdemokraterne ifølge Megafon få 21,6 procent af 
stemmerne. Det er 0,8 procentpoint mere end for tre uger siden, men 
ændringen ligger inden for den statistiske usikkerhed. 
</p><p>
Hovedforklaringen er ifølge valgforsker ved Aarhus Universitet, Rune Stubager, 
at politik betyder mere end personer, og at mange vælgere fortsat er 
utilfredse med den politik, som regeringen fører. 
</p><p>
»Min forklaring vil være, at vælgerne i betydeligt omgang skelner mellem den 
politik, som Thorning har stået i spidsen for, og så hendes indsats her i de 
seneste dage på den ene side, og hende som person sammenlignet med Løkke på 
den anden side«, siger Rune Stubager. </p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00914/NET-politiskIndeks-_914741a.gif" alt="" border="0"/></span></p><h3>
S håber på opbakning på valgdagen 
</h3><p>
Hos Socialdemokraterne erklærer politisk ordfører Ole Hækkerup sige både 
tilfreds og utilfreds. 
</p><p>
»Jeg er tilfreds med den brede opbakning til omtanke og samling, så det ikke 
er blevet en diskussion og kamp mellem de politiske partier. Men på et 
tidspunkt vender der noget mere hverdag tilbage i dansk politik, og så vil 
jeg gerne have at vi både som parti og som blok ligger bedre«, siger han. 
</p><p>
»Når opbakningen til Helle er så stærk, så viser det også, at vi har gjort 
nogle tunge, men rigtige ting de seneste tre år. Det her med både at skulle 
sørge for et konkurrencedygtigt erhvervsliv og samtidigt sørge for, at der 
er mulighed for velfærd. Den linje har både vi som parti og Helle som 
formand stået for«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2554091/punkt-for-punkt-her-er-regeringens-plan-mod-terror/">Punkt for punkt: Her er 
regeringens plan mod terror</a></p><p>
Derfor tror den socialdemokratiske ordfører også, at flere vil bakke op om 
hans parti, når valgkortene er sendt ud og stemmeboksene står klar. 
</p><p>
»Jeg tror, at når vi kommer til valgdagen, er der flere, der vil bakke op om 
den politik, vi står med. Jeg tror, at de fleste danskere gerne vil have, at 
vi både er konkurrencedygtige og samtidig sørger for at bevare det, der er 
unikt dansk. Nemlig lige adgang til uddannelse, sundhed og så videre. Det 
tror jeg i virkeligheden, der er større opbakning til, end vi ser her i 
målingen«, siger Ole Hækkerup. 
</p><h3>
Den borgerlige bane er først lige åbnet 
</h3><p>
Mens den røde blok samlet går en smule frem, hvilket ifølge Rune Stubager må 
give regeringen »en smule håb«, pletbløder både Venstre og Dansk Folkeparti. 
Begge partier plejer at stå stærkt, når det kommer til spørgsmål om lov og 
orden, og når de ikke har vundet terræn i denne omgang skyldes det ifølge 
Stubager, at der knapt er taget hul på den politiske debat. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2553843/partier-anti-terrorplan-er-kun-en-reaktion-paa-angrebet-i-paris/">Partier: Anti-terrorplan er 
kun en reaktion på angrebet i Paris</a></p><p>
»I en krisesituation vil folk samle sig om den politiske ledelse. Og det er 
krisesituationen, der har fyldt mest indtil nu. Det er først i dag, at den 
politiske debat om, hvad man skal gøre for at imødegå eventuelle fremtidige 
trusler, for alvor er startet«, siger han og forklarer: 
</p><p class=" bl-elem">
»Den bane, hvor den borgerlige blok kan komme til at høste gevinsten af 
traditionelt at være dem, der opleves som bedst til at håndtere lov og 
orden, den åbner først nu«, siger han. 
</p>	
</div>
</div></body></html>
