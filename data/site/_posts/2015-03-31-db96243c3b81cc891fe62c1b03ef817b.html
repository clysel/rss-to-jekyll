---
layout:     post
title: 	    "Seruminstituttet udleverer millioner af ikke-anonyme patientdata til private organisationer"
post_author:	    Martin Bernth
post_date:	    Tue, 31 Mar 2015 06:29:00 +0000
post_site:	    www.version2.dk 
post_link:	    http://www.version2.dk/artikel/serum-instituttet-udleverer-millioner-af-ikke-anonyme-patientdata-til-private-organisationer?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Sidste år foretog Statens Serum Institut (SSI) 229 udtræk fra patientregistre indeholdende følsomme personoplysninger og ikke-anonymiserede helbredsdata på flere millioner danske patienter.</p>

<p>Mange af disse data er oven i købet videregivet til private patientorganisationer, såsom Kræftens Bekæmpelse, uden patienternes viden eller samtykker. <a href="http://jyllands-posten.dk/indland/ECE7594930/Vores-helbredsoplysninger-udleveres-til-forskere-og-private-virksomheder/">Det skriver Jyllands-Posten.</a></p>



<p>Udleveringerne af de følsomme oplysninger sker åbenbart så rundhåndet og kritikløst, at sundhedsjurist og lektor på Syddansk Universitet Kent Kristensen vurderer, at de er i strid med persondataloven.</p>

<p>»Loven siger, at personfølsomme oplysninger kun må udleveres uden borgerens samtykke, hvis forskningsprojekterne bl.a. har en væsentlig samfundsmæssig interesse. Den vurdering foregår tilsyneladende ikke,« siger Kent Kristensen til Jyllands-Posten.</p>



<p>Derfor kræver Lægeforeningens formand Mads Koch Hansen nu, at der nedsættes et udvalg, som skal vurdere legitimiteten af hver eneste dataudlevering, mens speciallæge Lotte Hvas peger på, at patienterne bør have krav på at samtykke inden en udlevering</p>

<p>Hos SSI mener sektionschef Marianne Gjerstorff dog ikke, at man udleverer for mange data.</p>
  </section>

      </div></body></html>
