---
layout:     post
title: 	    "Google lancerer særlig YouTube-app til børn"
post_author:	    
post_date:	    Wed, 25 Feb 2015 12:36:09 +0100
post_site:	    politiken.dk 
post_link:	    http://politiken.dk/forbrugogliv/digitalt/ECE2559828/google-lancerer-saerlig-youtube-app-til-boern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var engang, hvor en af de bedste – eller i hvert fald mest anvendte – 
måder at pacificere børn på, var at placere dem foran fjernsynet. I dag er 
dette for en stor dels vedkommende blevet erstattet af, at man stikker 
ungerne en tablet eller en smartphone. Så kan de enten spille eller se 
videoer på YouTube. 
</p><p><b>Slut med at være politibetjent<br/></b>I begge tilfælde har man skullet være en smule på vagt over for, hvilket 
indhold børnene får fingre i. Men når det gælder videoerne, rækker Google nu 
en hjælpende hånd ud til forældre med en ny YouTube-app til iOS og Android. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2554917/youtube-vil-vaere-en-betalingskanal/">YouTube vil være en 
betalingskanal</a></p><p>
Den hedder YouTube Kids og er specielt rettet mod børnene. Det betyder, at 
brugerfladen er nem at have med at gøre, sådan at selv helt små børn kan 
navigere rundt på skærmen. Og så er video-indholdet naturligvis specielt 
tilrettelagt til den yngste målgruppe. 
</p><p>
Det betyder, at skærmen er domineret af store billeder og ikoner, der kan 
fortolkes uden at man behøver at kunne læse. Google fortæller, at YouTube 
Kids er det første produkt, Google har lavet, der fra bunden er bygget op 
til at betjene børns behov. Der er endda en timer-funktion indbygget, sådan 
at man slipper for at lege politibetjent i forhold til børnenes forbrug. 
</p><p><b>Kun på engelsk indtil videre<br/></b>Som det meget ofte gælder, når der er tale om et amerikansk produkt, er 
det dog kun amerikanerne, der i første omgang har adgang til app’en i Apples 
App Store og Googles Play Store. Hvis man har en amerikansk 
Apple/iTunes-konto (som mange danskere har for at kunne købe film og tv i 
den amerikanske iTunes-store), bør man dog kunne downloade app’en. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2519967/medieforsker-boern-og-unge-er-vores-kanariefugle-i-minen/">Medieforsker: Børn og unge er 
vores kanariefugle i minen</a></p><p>
Det betyder dog naturligvis også, at det tilgængelige indhold lige nu er på 
engelsk. Der er dog masser af videoer med kendte figurer og historier som 
dem fra Jim Hensons Muppet-univers via Jim Henson TV, samt det højt elskede 
lokomotiv Thomas. Der er også dinosaurus-videoer fra National Geographic og 
meget andet. 
</p><p class=" bl-elem">
På Googles officielle YouTube-blog fortæller Shimrit Ben-Yair, der har ledet 
arbejdet med udviklingen af YouTube Kids dog, at den amerikanske 
eksklusivitet kun er »lige nu«, hvilket indikerer, at der åbnes op for 
internationale udgaver senere – og dermed også en dansk version. 
</p>	
</div>
</div></body></html>
