---
layout:     post
title: 	    "Offentlig sundhedsportal henviser til farlig læge"
post_author:	    
post_date:	    Tue, 07 Apr 2015 22:31:37 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2619096/offentlig-sundhedsportal-henviser-til-farlig-laege/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det offentlige sundhedsvæsen på nettet, sundhed.dk, henviser på sin hjemmeside 
under fanebladet ’Find behandler’ til en læge, der ikke længere må kalde sig 
læge. 
</p><p>
I juli sidste år fratog Sundhedsstyrelsen den daværende gigtlæge hans 
autorisation, fordi han ifølge myndigheden »er til overhængende fare for 
patienterne«. 
</p><p>
Alligevel henviser sundhed.dk fortsat til lægen uden på nogen måde at oplyse 
om, at Sundhedsstyrelsen har taget hans autorisation. 
</p><p>
Det undrer Danske Patienter, der repræsenterer 870.000 patienter: »Hvis 
sundhed.dk insisterer på, at hans navn og titel skal stå der på hjemmesiden, 
skal man også oplyse, at han ikke har ret til at praktisere længere. Alt 
andet er vildledende for patienterne«, siger formand for Danske Patienter 
Lars Engberg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2421349/fatima-blev-behandlet-af-laege-der-ikke-maa-vaere-laege/">Fatima blev behandlet af læge, 
der ikke må være læge</a></p><p>
Danske Patienter mener, at det vil være helt naturligt, at det fremgår på 
sundhed.dk, så snart en læge har fået frataget sin autorisation. 
</p><p>
Også Lægeforeningen undrer sig og kalder det »misvisende«. 
</p><p>
»En person uden autorisation skal hverken fremstå som læge eller som behandler 
på sundhed.dk. Hvis en klinikejer har fået andre til at udføre 
behandlingerne, skal det fremgå. Alt andet giver ikke mening«, siger formand 
for Lægeforeningen Mads Koch Hansen. 
</p><h3>
Region: Han kan have fået en vikar 
</h3><p>
Det er imidlertid ikke en fejl, oplyser Region Hovedstaden, at den tidligere 
læge fortsat optræder, når gigtplagede borgere i hovedstadsområdet søger 
speciallægehjælp på sundhed.dk. 
</p><p>
Ifølge Else Hjortsø, vicedirektør i Center for Sundhed i Region Hovedstaden, 
er navnene på hjemmesiden ydere for regionen: »Læger er selvstændigt 
erhvervsdrivende, og derfor kan de i princippet – hvis de ikke selv må 
behandle patienter, eksempelvis fordi de har fået frataget deres 
autorisation – have ansat en lægevikar, der kører klinikken videre. Derfor 
står de fortsat på sundhed.dk, da der henvises til deres klinik«. 
</p><p><i class=" bl-elem">Har den konkrete læge så fået en lægevikar til at drive klinikken videre?</i></p><p>
»Vi ved, at det har han ikke endnu«. 
</p><p><i class=" bl-elem">Så giver det jo ingen mening, at sundhed.dk fortsat henviser til ham?</i></p><p>
»Jo, det gør det faktisk. For han har fortsat ret til at få en vikar. Derfor 
står han på sundhed.dk, så klinikken kan føres videre også i relation til et 
eventuelt salg. Regionen ser på sagen og vil tage det op, når han har været 
uden autorisation i et år, med henblik på, om han har fået en vikar eller 
solgt sin klinik«. 
</p><h3>
Så patienter efter fratagelse af autorisation 
</h3><p>
Else Hjortsø oplyser ydermere, at læger uden autorisation naturligvis ikke må 
varetage lægefaglig behandling. 
</p><p>
»Honorar for behandling vil derfor også alene finde sted, hvis det er regionen 
bekendt, hvem der varetager behandlingen som vikar i en given klinik«. 
</p><p>
De fleste sundhedspersoner, der får frataget autorisationen, vil naturligvis 
ophøre med patientbehandling, da de hverken har lov til at udføre deres 
lægeerhverv eller kan få offentlig betaling for lægearbejdet. Men Politiken 
beskrev i efteråret, hvordan den konkrete gigtlæge trodsede sin mangel på 
autorisation og alligevel så patienter flere måneder efter fratagelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2421406/laege-praktiserer-uden-autorisation-jeg-har-overdraget-klinikken-til-min-bror/">Læge praktiserer uden 
autorisation: Jeg har overdraget klinikken til min bror</a></p><p>
Når sundhed.dk ikke per automatik oplyser, at manden har fået frataget sin 
autorisation, skyldes det, at hjemmesiden ikke er samkørt med 
Sundhedsstyrelsens autorisationsregister. 
</p><p>
Morten Elbæk Petersen, direktør for sundhed.dk, forklarer, at det er 
regionerne, der bestemmer, hvilke oplysninger der er på hjemmesiden. 
</p><p>
»Region Hovedstaden har bestemt, at læger, der har fået frataget autorisation, 
ikke automatisk skal fjernes fra ’Find behandler’. Det troede jeg skete 
automatisk, indtil du ringede. Men det har jeg nu fundet ud af, at det ikke 
gør«, siger han. 
</p><h3>
Lægeforeningen: Samkør registre 
</h3><p>
Ifølge Lægeforeningen bør det ikke være noget større problem at samkøre 
registre, så kommende patienter ikke ser navne på personer uden den 
nødvendige autorisation under ‘Find behandler’. 
</p><p>
»Vi har alle de her registre og gabestokke. Men hvis vi på individniveau ikke 
oplyser, at en tidligere læge er uden autorisation, fordi det er en 
oplysning fra et andet register end lige det, som sundhed.dk benytter, har 
det jo ingen værdi«, siger Mads Koch Hansen, formand for Lægeforeningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2421437/saadan-tjekker-du-at-din-laege-maa-behandle-dig/">Sådan tjekker du, at din læge 
må behandle dig</a></p><p>
Direktør for sundhed.dk Morten Elbæk Petersen oplyser, at det er parterne bag 
portalen – regioner, kommuner og Sundhedsministeriet – der bestemmer 
indholdet, som vises. »Man kunne godt finde på noget, hvor man eksempelvis 
markerer på sundhed.dk, at lægen ikke længere har autorisation, men det er 
op til parterne at bestemme«, siger han. 
</p><p>
Sundhedsstyrelsen vil ikke forholde sig til, at sundhed.dk henviser til en 
person, som styrelsen mener er »til overhængende fare for patienterne«. 
</p><p class=" bl-elem">
Politiken har flere gange forgæves forsøgt at få kontakt med den tidligere 
læge. 
</p>	
</div>

</div></body></html>
