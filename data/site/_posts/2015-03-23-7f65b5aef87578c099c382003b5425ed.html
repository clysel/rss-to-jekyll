---
layout:     post
title: 	    "Anmelderne falder for rappers overraskelsesangreb"
post_author:	    
post_date:	    Mon, 23 Mar 2015 12:26:39 +0100
post_site:	    politiken.dk 
post_link:	    http://politiken.dk/kultur/musik/ECE2600145/anmelderne-falder-for-rappers-overraskelsesangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Karakterer</h4>
<div class="fakta-body" data-buildingblock="embedded_factboxlink">
<ul><li>Politiken: 6 hjerter </li><li>Jyllands-Posten: 6 stjerner</li><li>Berlingske: 6 stjerner </li><li>Gaffa: 6 stjerner </li><li>Soundvenue: 6 stjerner </li><li>Rolling Stone: 4,5 ud af 5 stjerner </li><li class=" bl-elem">Billboard: 4,5 ud af 5 stjerner </li></ul><p class=" bl-elem"/>
</div>
</div><p>
Den 27-årige rapper Kendrick Lamar kan meget vel være manden, der høster 
prisen for 2015's bedst anmeldte album. 
</p><p>
'To Pimp a Butterfly' blæser anmelderne bagover både herhjemme og i resten af 
verden med sin blanding af funk, jazz, hiphopbeats og ekvilibristisk rap 
kombineret med tekster, der i usædvanlig grad har noget på sinde. 
</p><p>
Politikens musikredaktør Simon Lund sammenligner den 80 minutter lange 
oplevelse med en stor amerikansk roman i sin <a target="_blank" href="http://politiken.dk/kultur/musik/cd-beat/ECE2597773/kendrick-lamar-har-skabt-et-hovedvaerk-i-amerikansk-hiphop/">seks-hjertede 
anmeldelse</a>, mens <a target="_blank" href="http://www.jyllands-posten.dk/protected/premium/kultur/anmeldelser/rytmisk/ECE7575317/Favorit-til-%C3%A5rets-album/">Jyllands-Postens 
Peter Schollert</a> frydes over, at man »kan bruge timevis på at forstå – og 
måske misforstå – budskabet. Sådan er god kunst. Der gives ikke lette svar. 
I stedet vækkes spørgejørgen, og nysgerrigheden sættes i <i>swing«</i>. </p><p><a target="_blank" href="http://soundvenue.com/musik/2015/03/kendrick-lamar-140360">Soundvenues 
anmelder Kristian Karl</a> skriver om albummet, at »Det er både religiøst, 
politisk og frem for alt personligt: Man får indtrykket af at være vidne til 
et virkelig frygtløst forsøg på at afdække egen tilværelse og eksistens«. 
</p><p class="art-ext-other">

</p><p/><h3>
Kulturelt kontinuum 
</h3><p><a target="_blank" href="http://www.b.dk/musik/kendrick-lamar-spraenger-hiphoppens-rammer-paa-nyt-mestervaerk">Berlingskes 
anmelder Michael Charles Gaunt</a> kalder albummet svimlende ambitiøst og 
kvitterer med seks stjerner. 
</p><p>
»Kendricks store genistreg her er, at han lykkes med at positionere sig i et 
afroamerikansk, historisk og kulturelt kontinuum, der starter helt tilbage 
ved Nat Turners blodige slaveoprør i 1830erne, fortsætter med 
borgerrettighedsbevægelsen i 1960erne og trækker tråde helt op til de 
voldsomme raceuroligheder i kølvandet på en hvid politimands drab på 
18-årige Michael Brown i Ferguson sidste år«. 
</p><p>
Også <a target="_blank" href="http://www.information.dk/527993">Ralf 
Christensen i Information</a> kalder Lamars album »et smukt, vildt, 
ærefrygtindgydende stykke funky modstand« og stadfæster, at »Kendrick Lamar 
har skabt et politisk mesterværk. Han skyder med skarpt mod magten og 
racismen – og genopfinder både funk og sort stolthed«. 
</p><h3 class="tvheader">Musikvideo: 'i' med Kendrick Lamar</h3>
<div class="tvplayer">
<p class="tvplayer-container" data-tvarticle-id="2597535">
</p>
<p class="art-imgdesc clip-source">
Kilde: Universal. Produced by Rahki. Video Director: Alexandre Moors And The Little Homies. Video Producer: Brian Welsh for Good Company
</p>
</div><p/><h3>
Løfter arven fra Curtis Mayfield 
</h3><p>
Det er ikke kun i Danmark, at anmelderne hylder rapperen fra Compton. 
</p><p>
I <a target="_blank" href="http://www.rollingstone.com/music/albumreviews/kendrick-lamar-to-pimp-a-butterfly-20150319">magasinet 
Rolling Stone</a> kan man læse, at albummet er »et mesterværk med flammende 
forargelse, dyb jazz og skånselsløs selvkritik«, i <a target="_blank" href="http://www.theguardian.com/music/2015/mar/19/kendrick-lamar-to-pimp-a-butterfly-review">The 
Guardian</a> bliver Lamar sammenlignet med 1970'er-ikoner som Sly and the 
Family Stone, Marvin Gaye og Curtis Mayfield på grund af hans dissektion af 
samtidens USA, mens man i <a target="_blank" href="http://www.billboard.com/articles/review/6502318/kendrick-lamar-to-pimp-a-butterfly-album-review">Billboard</a> 
glæder sig over, at Kendrick Lamar ikke blot prædiker, men også åbner for 
dialog om raceproblematikker og personligt ansvar med sit krævende projekt. 
</p><p class=" bl-elem">
»Lamar spørger os, fordi han stadig leder efter svarene. For 'To Pimp a 
Butterfly' er ikke, trods de direkte deklamationer, smukke beats og 
ligefremme billedsprog, en bekendtgørelse, men en samtale«, roser 
anmelderen. 
</p>	
</div>
</div></body></html>
