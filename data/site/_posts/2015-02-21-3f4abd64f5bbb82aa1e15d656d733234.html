---
layout:     post
title: 	    "Norsk kvinde leverer noget vanvittig stort ved ski-VM"
post_author:	    
post_date:	    Sat, 21 Feb 2015 15:32:28 +0100
post_site:	    politiken.dk 
post_link:	    http://politiken.dk/sport/ECE2557360/norsk-kvinde-leverer-noget-vanvittig-stort-ved-ski-vm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At Norge i disse år er verdens førende langrendsnation har stået klart længe, 
og lørdag eftermiddag blev det understreget på ny ved VM i Falun. 
</p><p>
Therese Johaug gik i mål til et suverænt guld i kvindernes 15 kilometer 
skiathlon, hvor landsmanden Astrid Uhrenholdt Jacobsen med sin andenplads 
sørgede for norsk dobbelttriumf. 
</p><p>
»Det her er vanvittig stort. Jeg har haft det som drøm, siden vi begyndte med 
at træne i maj sidste år«, siger Therese Johaug til den norske tv-station 
NRK. 
</p><p>
Skiathlon består af 7,5 kilometer i klassisk stil efterfulgt af 7,5 kilometer 
i fri stil, og Johaug understregede med sin sejr, at hun er en af 
verdenselitens mest alsidige løbere. 
</p><p>
Det er den 26-årige nordmands femte VM-guld i alt. Tidligere i karrieren har 
hun vundet på både 10 kilometer, 30 kilometer og 4x5 kilometer stafet. 
</p><h3>
Bjørgen gik ned
</h3><p>
Eneste negative norske overraskelse var, at titelforsvareren Marit Bjørgen 
havde en skidt dag og måtte nøjes med sjettepladsen mere end halvandet minut 
efter vinderen. 
</p><p>
Bjørgen måtte slide hårdt for at hænge på i den klassiske halvdel, og da 
feltet gik i gang med den frie afdeling, var der ikke mere af skyde med for 
den 13.-dobbelte verdensmester. 
</p><p>
Det svenske hjemmepublikum i Falun kunne glæde sig over, at Charlotte Kalla 
kom i mål på tredjepladsen og dermed sikrede Sverige en bronzemedalje. 
</p><p>
Opildnet af tusinder af tilskuere langs strækningen var Kalla længe i front 
for løbet, men hun kunne ikke hænge på, da Johaug satte det afgørende ryk 
ind til slut. 
</p><p class=" bl-elem">
Johaugs sejr var Norges tredje ved dette VM. Marit Bjørgen og Petter Northug 
åbnede i torsdags mesterskaberne ved at vinde guld i sprint hos henholdsvis 
kvinder og mænd. 
</p>	
</div>
</div></body></html>
