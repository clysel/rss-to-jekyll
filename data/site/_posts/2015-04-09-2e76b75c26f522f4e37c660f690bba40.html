---
layout:     post
title: 	    "IS-gruppe hacker og forstyrrer fransk TV5 i et døgn"
post_author:	    
post_date:	    Thu, 09 Apr 2015 18:52:48 +0200
post_site:	    politiken.dk 
post_link:	    http://politiken.dk/udland/ECE2622207/is-gruppe-hacker-og-forstyrrer-fransk-tv5-i-et-doegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fransk TV5 har i næsten et døgn kæmpet med store forstyrrelser i udsendelserne 
efter et hackerangreb begået af en gruppe med forbindelse til Islamisk Stat.
</p><p>
TV5's direktør, Yves Bigot, kalder angrebet 'hidtil uset i fjernsynets 
historie'.
</p><p>
Kanalen blev angrebet sent onsdag aften, og først tidligt torsdag aften lød 
meldingen fra chefredaktør Pascal Guimier, at man igen kan sende efter 
planen.
</p><p>
11 kanaler under TV5 har været berørt.
</p><p>
Hackergruppen, som hævder at have forbindelse til den ekstremistiske gruppe i 
Syrien og Irak, udsendte en besked på stationens hjemmeside med trusler mod 
TV5 og en hyldest til islamiske sharia-love.
</p><p>
På kanalens Facebookside havde hackerne skrevet 'I am IS' (Jeg er 
Islamisk Stat) med reference til det slogan - 'Jeg er Charlie' - som blev 
brugt verden over efter to ekstremisters angreb i januar på satiremagasinet 
Charlie Hebdo i Paris.
</p><p>
TV5 Monde sender på otte sprog og til 257 millioner husstande globalt.
</p><p>
Kanalen havde onsdag aften før angrebet lanceret en ny programserie om fransk 
kultur og livsstil.
</p><p>
Serien, som er rettet mod seere i Nordafrika og Asien, blev indledt med 
deltagelse af den franske udenrigsminister, Laurent Fabius.
</p><p>
Det står ikke klart, om angrebet har forbindelse til netop det program.
</p><p class=" bl-elem">
»Endnu engang har terrorister angrebet ytringsfriheden og 
informationsfriheden. Vi er fast besluttede på at bekæmpe terrorisme«, siger 
Fabius.
</p>	
</div>

</div></body></html>
