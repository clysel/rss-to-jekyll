---
layout:     post
title: 	    "Analytikere: Kurspotentialet i C20-indekset er lavt lige nu"
post_author:	    
post_date:	    Fri, 27 Feb 2015 20:10:16 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2567239/analytikere-kurspotentialet-i-c20-indekset-er-lavt-lige-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nogle af de største selskaber har stadig potentiale til at fortsætte med at 
vokse, men generelt er forventningerne til det danske C20-indeks en anelse 
negative lige nu. 
</p><p>
Det viser en ny undersøgelse, som Spar Nord har lavet til Politiken på 
baggrund af data fra amerikanske Bloomberg. 
</p><p>
Undersøgelsen er baseret på en række aktieanalytikeres vurdering af 
kurspotentialet i de danske eliteselskaber i C20-indekset – altså hvordan de 
forventer, selskabernes indtjening vil udvikle sig den kommende tid. 
</p><p><b class="ext-link">ELITEN</b><a class="embeddedlink" href="http://politiken.dk/oekonomi/dkoekonomi/ECE2556642/novo-nordisk-soerger-for-lukkerekord-til-eliteindeks/">Novo Nordisk sørger for lukkerekord til 
eliteindeks</a></p><div class="art-quote article-box">
<p class="quote"/>
<blockquote>
<p class="quote-txt">
Efter årsregnskabet, har aktieanalytikerne stået i kø for at opjustere deres 
kursmål på Pandora-aktien
</p>
<p class="sender">
Mikkel Duus-Hansen, aktieanalytiker i Spar Nord 
</p>
</blockquote>
</div><p/><p>
Og laver man et simpelt gennemsnit af alle selskaberne, lander det samlede 
kurspotentiale for C20-indekset på -0,62 procent. Dermed forventer 
analytikerne et mindre fald for de 20 største danske aktier. 
</p><p>
Man skal dog slå koldt vand i blodet, hvis man er bange for den udmelding, for 
der skal ikke mere end et overraskende kvartalsregnskab til at ændre 
konklusionerne. Derfor er undersøgelsen kun beregnet til at give et billede 
af, hvordan analytikerne ser selskaberne ud fra det, de ved lige nu. 
</p><h3>
Pandora-aktien vil fortsætte med at stige 
</h3><p>
Undersøgelsen bringer dog ikke kun triste nyheder med sig. De firmaer, der 
klarer sig godt, klarer sig nemlig rigtig godt.
</p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Hver måned laver Spar Nord en analyse af det danske eliteindeks, C20, til 
Politiken. Analysen er baseret på en stribe danske og udenlandske 
analytikere og rangordner aktierne måned for måned efter, hvor stort 
potentialet vurderes at være.
</p><p>
Her er listen over de danske aktier - tallet i parates fortæller sidste måneds 
placering.
</p><p>
1. Pandora (1)
</p><p>
2. Genmab (13)
</p><p>
3. Jyske Bank (2)
</p><p>
4. AP Møller - Maersk (3)
</p><p>
5. Danske Bank (8)
</p><p>
6. FL Scmidth (4)
</p><p>
7. GN Store Nord (15)
</p><p>
8. DSV (14)
</p><p>
9. Novo Nordisk (9)
</p><p>
10. Coloplast (10)
</p><p>
11. ISS (11)
</p><p>
12. Vestas (6)
</p><p>
13. TDC (7)
</p><p>
14. Chr Hansen Holding (12)
</p><p>
15. William Demant Holding (17)
</p><p>
16. Carlsberg (5)
</p><p>
17. Nordea (16)
</p><p>
18. Tryg (19)
</p><p class=" bl-elem">
19. Novozymes (18)
</p>
</div>
</div><p/><p>
For mens aktier i Novozymes og Tryg forventes at falde henholdsvis 10,58 og 
7,93 procent, og dermed er de virksomheder, der forventes at trække indekset 
længere ned, er forventningerne til biotekfirmaet Genmab og det danske 
guldsmykke Pandora stadig store med et kurspotentiale på henholdsvis 5,93 og 
9,12 procent. 
</p><p>
For Pandora og dets aktionærer er det i særdeleshed gode nyheder. Efter 
selskabet sidste år voksede med ikke mindre end 75 procent, og i februar 
alene voksede yderligere 25 procent oven på et overraskende godt 
årsregnskab, kan investorerne ifølge analytikerne altså forvente et 
yderligere kurshop på over 9 procent. 
</p><p><b class="ext-link">JUBEL </b><a class="embeddedlink" href="http://politiken.dk/oekonomi/virksomheder/ECE2549678/nervoesitet-er-blevet-aendret-til-jubel-efter-pandoras-supertal/">Nervøsitet er blevet ændret til jubel efter 
Pandoras supertal</a></p><p>
»Forventningerne til Pandora var inden årsregnskabet ikke særligt høje. Det 
skyldes først og fremmest nogle dårlige salgstal fra konkurrenter i branchen 
i USA, som er deres største marked, men også i Rusland, hvor Pandora har 
omkring 5 procent af deres salg. Men efter årsregnskabet, har 
aktieanalytikerne stået i kø for at opjustere deres kursmål på 
Pandora-aktien«, siger aktieanalytiker i Spar Nord Mikkel Duus-Hansen. 
</p><h3>
Risiko for, at C20 falder hurtigt igen 
</h3><p>
C20-selskaberne har haft en forrygende start på året, hvor indekset i januar 
og februar er steget med hele 18 procent, hvilket er næste 50 procent mere, 
end hvad det normalt stiger på et helt år. 
</p><p><b class="ext-link">OPSVING </b><a class="embeddedlink" href="http://politiken.dk/oekonomi/dkoekonomi/ECE2566105/er-opsvinget-her-nu-det-er-sgu-taet-paa/">Er opsvinget her nu? »Det er sgu tæt på«</a></p><p>
Årsagen, mener Mikkel Duus-Hansen, er først og fremmest den Europæiske 
Centralbanks (ECB) udmeldinger om, at de fra marts vil begynde at opkøbe 
obligationer for omkring 500 milliarder kroner for at sætte gang i økonomien 
igen. 
</p><p>
»Investorerne indretter deres adfærd efter, at ECB snart kommer og køber 
obligationer op. Det kan være med til at fastholde det historisk lave 
renteniveau lang tid endnu og gør alt andet lige aktier mere interessante 
end obligationer – især hvis ECB lykkes med at skabe inflation og vækst. Og 
det er klart, at det får forventningerne i aktiemarkedet til at stige ret 
voldsomt«, siger han. 
</p><p><i class=" bl-elem">Er der så en risiko for, at C20-indekset vil falde tilsvarende, hvis det 
ikke virker efter forventningerne?</i></p><p class=" bl-elem">
»Det kan det jo gøre, for det er et kæmpe eksperiment. Når et aktiemarked er 
steget med 20 procent på to måneder, så sidder analytikerne lige nu og 
grubler over, om det er gået lidt for hurtigt. Og det er nok også derfor, de 
generelle forventninger til C20 er sat lidt lavt«, siger Mikkel Duus-Hansen. 
</p>	
</div>
</div></body></html>
