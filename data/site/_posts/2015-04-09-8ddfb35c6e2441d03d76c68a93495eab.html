---
layout:     post
title: 	    "Ubevæbnede Walter L. Scott blev dræbt af skud i ryggen, ballerne og øret"
post_author:	    
post_date:	    Thu, 09 Apr 2015 16:01:28 +0200
post_site:	    politiken.dk 
post_link:	    http://politiken.dk/udland/ECE2621506/ubevaebnede-walter-l-scott-blev-draebt-af-skud-i-ryggen-ballerne-og-oeret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politimanden, der skød hans søn, 50-årige Walter Lamer Scott, »så ud, som om 
han forsøgte at dræbe en hjort, der løber gennem skoven«. 
</p><p>
Sådan siger Walter Scott Sr., faderen til den ubevæbnede sorte mand fra South 
Carolina, som lørdag blev dræbt, da en hvid politimand i North Charleston 
skød ham. 
</p><p>
Walter Scott Sr. fortæller til NBC, at han faldt om, da han så videoen, der 
viser drabet på hans søn. 
</p><p>
»Jeg ved ikke, om han gjorde det fordi, han (betjenten, red.) var racist, 
eller fordi der var noget galt med hans hoved«, siger Walter Scott Sr. 
videre. 
</p><p>
Han og resten af familien fra byen i det sydlige USA er dybt traumatiserede 
over drabet på Walter Lamer Scott, en far til fire og en mand, som tidligere 
havde været i tjeneste i den amerikanske kystvagt, United States Coast 
Guard. 
</p><h3>
Politimands forklaring holder ikke 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/47120440_-_926876w.jpg" alt="" border="0"/><span class="caption"><span class="f-img-caption">VIDEO. 
</span> Billederne viser Walter Lamer Scott forsøge at flygte fra politibetjenten, der trækker pistolen og skyder ham otte gange.</span></span></p><p>
Walter Lamer Scott blev stoppet af politiet i North Charleston lørdag morgen 
omkring kl. 9.30, fordi han kørte rundt i sin bil, en Mercedes, med en 
defekt bremselygte. Det udløste, at Walter Lamer Scott flygtede til fods fra 
sin bil med den hvide politimand efter sig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2620766/oejenvidne-bag-videooptagelse-scott-forsoegte-bare-at-komme-vaek-fra-stroempistolen/">Øjenvidne bag videooptagelse: 
»Scott forsøgte bare at komme væk fra strømpistolen«</a></p><p>
Efter skuddrabet forklarede den 33-årige politimand, at Scott efter et 
håndgemæng fik fat i betjentens strømpistol og forsøgte at ramme ham med 
den. Betjenten følte sig truet på livet og affyrede derfor skuddene, otte i 
alt. 
</p><p>
Walter Lamer Scott blev ramt fem gange bagfra. Tre skud ramte ham i ryggen, et 
skud i ballerne og et i øret, skriver The New York Times. Han faldt om på 
jorden og døde kort efter. 
</p><p>
På lydoptagelser af politiets interne kommunikation, som er blevet 
offentliggjort, hører man netop betjenten melde ind til centralen, at 
»mistænkte forsøgte at tage fat i strømpistolen«. 
</p><p>
Men det stemmer ikke overens med de levende billeder, det tilfældigt 
forbipasserende øjenvidne Feidin Santana optog på sin mobiltelefon. 
</p><p>
En video, som han siden har udleveret til blandt andet det lokale medie 
Charleston Post and Courier, og som har sat sindene i kog i USA. 
</p><p/><h3>
Familiemedlemmerne er oprørte 
</h3><p>
De pårørende til Walter Lamer Scott vil nu sagsøge betjenten, der skød og 
dræbte den sorte mand. 
</p><p>
»Uden de her optagelser ville det aldrig være kommet frem. De (politiet, red.) 
ville have fejet det ind under gulvtæppet, ligesom de har gjort det med så 
mange andre sager«, siger Walter Scott Sr. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2620261/eksperter-video-giver-amerikansk-racediskussion-nyt-perspektiv/">Eksperter: Video giver 
amerikansk racediskussion nyt perspektiv</a></p><p>
Den afdødes mor siger, at videoen, der viser hendes søn blive dræbt, er »det 
mest forfærdelige, jeg nogensinde har set. Jeg kunne næsten ikke bære at se 
den og at se min søn løbe, forsvarsløs, og blive skudt«. 
</p><p>
Anthony Scott, en af Walter Lamer Scotts brødre, fortæller, at familien er 
oprørte over, at en betjent kan finde på »at skyde et andet menneske ned på 
den måde«. 
</p><p>
»Vi kunne ikke tro det, da vi så videoen første gang«, siger Anthony Scott, 
som også oplyser, at hans afdøde bror var en stor fan af NFL-holdet Dallas 
Cowboys, og at Walter Lamer Scott for nylig havde friet til sin mangeårige 
kæreste. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00926/Police_Officer_Fata_926881y.jpg" alt="" border="0"/><span class="caption"><span class="f-img-caption">USA: 
</span>Anthony Scott, en af afdødes brødre, har udtalt sig til flere medier om lørdagens politidrab.</span></span></h3><h3>
Scott var tidligere arresteret flere gange 
</h3><p>
Den 50-årige sorte mand havde dog ikke en helt uplettet straffeattest. 
</p><p>
Walter Lamer Scott var blevet arresteret op til ti gange, primært for ikke at 
betale børnebidrag og for ikke at møde op i retten. I 1987 blev han anholdt 
og sigtet for overfald, og fire år senere blev han dømt for at have været i 
besiddelse af et slagvåben. I 2008 blev han dømt for at have kørt med et 
ugyldigt kørekort og for at have en åben beholder med en alkoholisk drik i 
bilen. 
</p><p>
Alligevel afviser Samuel Scott, en af den afdødes fætre, at det skulle være en 
forklaring på det skete. 
</p><p>
»Han var ikke kriminel. Han var ikke en eller anden hjemløs. Han var en mand, 
der puklede for at kunne forsørge sin familie. Han er ikke en voldelig mand, 
og jeg har aldrig set ham skændes med nogen. Jeg kan slet ikke forstå det«, 
siger Samuel Scott til Charleston Post and Courier. 
</p><h3 class="tvheader">Øjenvidnes videooptagelse belaster politimand</h3>
<div class="tvplayer">
<p class="tvplayer-container" data-tvarticle-id="2619469">

</p>
<p class="art-imgdesc clip-source">
Kilde: AP. ADVARSEL. Vær opmærksom på, at videoen ovenfor viser stærke billeder af Walter L. Scott, der bliver skudt. Optagelsen viser også billeder af politiet, der efterfølgende undersøger hans lig. 
</p>
</div><p class=" bl-elem"/>	
</div>

</div></body></html>
