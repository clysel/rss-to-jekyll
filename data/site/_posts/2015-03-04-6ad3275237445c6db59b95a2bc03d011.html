---
layout:     post
title: 	    "Boligejere snydes efter skattefejl"
post_author:	    
post_date:	    Wed, 04 Mar 2015 22:29:34 +0100
post_site:	    politiken.dk 
post_link:	    http://politiken.dk/indland/ECE2574035/boligejere-snydes-efter-skattefejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Omkring 200 boligejere i Brønshøj har siden 2011 betalt 10.000 kroner for 
meget i grundskyld om året, i alt omkring 10 millioner kroner. 
</p><p>
Det har Landsskatteretten slået fast i en afgørelse, som blev truffet for et 
år siden, og som betød, at to boligejere fik hver omkring 40.000 kroner 
tilbage. 
</p><p>
Tilsvarende beløb burde de 200 andre boligejere også få – men de har endnu 
ikke fået en krone retur. Og hvis de får det, vil de kun få halvdelen af 
det, de har betalt for meget. 
</p><div class="art-quote article-box">
<p class="quote"/>
<blockquote>
<p class="quote-txt">
Det har man bestemt politisk.
</p>
<p class="sender">
</p><p class=" bl-elem"> Sanne Kjær, Skat</p> 

</blockquote>
</div><p/><p>
Det er konsekvensen af, at regeringen, Venstre og Konservative med 
skattereformen i 2012 besluttede, at Skat ikke længere skal have mulighed 
for at rette op på fejlagtige vurderinger og ejendomsskatter, selv om de er 
blevet underkendt af Landsskatteretten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2540810/grundejere-faar-nyt-afslag-paa-klage-over-milliarder-af-grundskyld/">Grundejere får nyt afslag på 
klage over milliarder af grundskyld</a></p><p>
»Det virker helt urimeligt, og det har ikke været hensigten at ramme sagesløse 
boligejere«, siger den konservative gruppeformand, Brian Mikkelsen. 
</p><p>
»De her mennesker har jo betalt for meget i skat, og så skal de have deres 
penge tilbage. Derfor vil jeg tage sagen op med skatteministeren«.
</p><h3 class="tvheader">Keld er ved at blive beskattet ud af huset</h3>
<div class="tvplayer">
<p class="tvplayer-container" data-tvarticle-id="2573780">
</p>
<p class="art-imgdesc clip-source">
Kilde: politiken.tv / Foto: Anders Skjoldjensen, klip: Mikkel Stoumann Fosgrau
</p>
</div><p/><p><b>»Et sted skal grænserne jo gå«</b></p><p>
De to boligejere i kvarteret klagede for fem år siden over Skats vurdering, da 
de opdagede, at deres grunde var vurderet 25 procent højere end genboernes 
på den lille villavej. Skat afviste klagen med, at der var tale om to 
forskellige områder, og at »et sted skal grænserne jo gå«. 
</p><p>
Det lod boligejerne sig ikke spise af med, og efter fire år nåede de to sager 
frem til Landsskatteretten, der 10. marts sidste år gav dem ret. 
</p><p>
Skat havde – ved at hente priser fra langt mere attraktive områder – sat 
kvadratmeterprisen for højt. Områdeprisen skulle derfor sættes ned til samme 
niveau som for grundene på den anden side af vejen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2529846/skatteministers-loefte-til-boligejere-bliver-stemplet-som-vaerdiloes-illusion/">Skatteministers løfte til 
boligejere bliver stemplet som værdiløs illusion</a></p><p>
De to boligejere fik derfor det beløb, de havde betalt for meget gennem fire 
år, tilbage. Samtidig blev det beløb, de skulle betale fremover, sat ned med 
omkring 10.000 kroner om året. 
</p><p>
Når Landsskatteretten har underkendt Skats kvadratmeterpris i et område, skal 
Skat også ændre vurderingen for de andre ejendomme i samme område. I dette 
tilfælde for omkring 200 ejendomme. 
</p><p>
Nu – et år efter Landsskatterettens afgørelse – er det ikke sket, selv om 
flere naboer har opfordret Skat til det. En af dem er Inge Lise Bøvith, nabo 
til den ene af de to grundejere, der vandt sagen. Hun og hendes mand skal i 
år betale 51.224 kroner i grundskyld. Det er 10.336 kroner mere end naboen, 
selv om deres grunde er lige store. 
</p><h3>
»Det er mange penge«
</h3><p>
»Det er mange penge«, siger pensionisten Inge Lise Bøvith, der fem gange over 
et år har bedt Skat rette op på fejlen – uden held. 
</p><p>
Efter at Politiken for tre uger siden henvendte sig til Skat, er der dog tegn 
på, at Skat vil gøre noget. Sanne Kjær, underdirektør i Skat, siger, at 
sagen er ved at blive behandlet. Hun erkender, at »det er uhensigtsmæssigt, 
at det tager så lang tid«. 
</p><p>
Boligejerne vil dog i bedste fald kun få penge tilbage fra de sidste to år. 
Regeringen har nemlig med skattereformen, der trådte i kraft 1. januar 2013, 
afskåret Skat fra at kunne rette ældre fejl. Det koster beboerne omkring 
20.000 kroner hver. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2525756/grundvaerdi-steg-92-procent-75-aarig-fik-skattesmaek-paa-120000-kr/">Grundværdi steg 92 procent: 
75-årig fik skattesmæk på 120.000 kr.</a></p><p>
»Det har man bestemt politisk, at man ikke vil have den 
genoptagelsesmulighed«, fortæller Sanne Kjær. 
</p><p>
Skatteminister Benny Engelbrecht (S) skriver i et svar, at det »er rigtigt, at 
reglerne om genoptagelse af vurderinger blev lavet om for nogle år siden«. 
</p><p class=" bl-elem">
»Det skete med et meget stort flertal i Folketinget. Jeg vil dog se på, om der 
her er tale om en generel problemstilling, som der fremadrettet er grund til 
at kigge nærmere på«. 
</p>	
</div>
</div></body></html>
