---
layout:     post
title: 	    "Ideerne savner bid i Teater Grobs filantropikomedie"
post_author:	    
post_date:	    Sat, 28 Feb 2015 07:49:22 +0100
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2565672/ideerne-savner-bid-i-teater-grobs-filantropikomedie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
'Jorden Brænder'</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div><p>
Manus: Brian Wind-Hansen, iscen.: Madeleine Røn Juul, scen.: MAAM ? Marianne 
Nilsson og Anne Mette Drivsholm, lysdesign: Egil Barclay Høgenni Hansen, 
lyddesign: Emil Assing Høyer. Til 21. marts.
</p></div>
</div><p>
Det 6. kontinent på Teater Grob er en serie i seks nyskrevne stykker dramatik 
om Danmark og danskere i globaliseringens tidsalder. 
</p><p>
I det første stykke, ’Hotel Nelson’ fra 2013, fulgte vi en gruppe turister 
under et ophold i Sydafrika. Derefter rejste vi med en flok unge mænd på 
polterabend til den polske hovedstad i ’Warszawa’ (2014). 
</p><p><b class="ext-link">ANMELDELSE </b><a class="embeddedlink" href="http://politiken.dk/kultur/scene/teateranmeldelser/ECE2075419/teater-grob-praesenterer-skarp-og-festlig-dramatik/">Hotel Nelson er skarp og festlig 
dramatik </a></p><p><b class="ext-link">ANMELDELSE </b>'<a class="embeddedlink" href="http://politiken.dk/kultur/scene/teateranmeldelser/ECE2234658/mageloes-farce-leverer-latter-knockout/">Warszawa' munder ud i en sidste 
farcetur</a></p><p>
Nu er turen kommet til Peru i Sydamerika. Det er desværre blevet en kedelig 
rejse, hvor dansk filantropi og selvgodhed får en forudsigelig omgang med 
den komiske pisk. Men uden indtagelse af nyt land. 
</p><h3>
Økonomien bag 
</h3><p>
Vi møder Kræsten, Poul og Sara i byen Cusco, hvor de er budt indenfor hos 
peruaneren Juan Carlos. Det er slutningen på Mågerup Højskoles studierejse 
til det sydamerikanske land. 
</p><p>
Kræsten er rejseleder, og han har udvalgt de to andre til at nyde et sidste 
lokalt måltid. Det viser sig at være et led i en sindrig plan, hvor Poul og 
Sara skal lokkes til at investere i Juan Carlos og Kræstens fælles 
forretning, som skal bringe Pure Peru-chokolade ud til danske forbrugere. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/scene/teateranmeldelser/ECE2557202/udfordrende-performance-taender-koedets-revolutionaere-ild/">Udfordrende performance tænder 
kødets revolutionære ild</a></p><p>
Økovenlig og fairtrade selvfølgelig. 
</p><p>
Stykkets intentioner er interessante: Den underliggende præmis er, at danske 
idealer om udvikling, fremskridt og demokrati i andre (udviklings)lande, 
dækker over rene økonomiske egeninteresser. 
</p><h3>
Mangler kant 
</h3><p>
Højskolemanden Kræsten citerer Grundtvig, taler om andelsbevægelse på globalt 
niveau og dansk hjælp til peruansk selvhjælp. Han er, med unge Saras ord, en 
»værdiviking«. 
</p><p>
Men han viser sig i virkeligheden at være en lystløgner, som er ude efter en 
hurtig økonomisk gevinst. 
</p><div class="art-quote article-box">
<p class="quote"/>
<blockquote>
<p class="quote-txt">
Der er kritiske muligheder i de danske værdivikinger. De foldes bare ikke 
fuldt ud her
</p>
</blockquote>
</div><p>
Problemet er bare, at der ikke står nok på spil. Kræsten (Per Scheel-Krüger) 
er en simpel fidusmager og har derfor ikke stor gennemslagskraft som 
skydeskive for kritikken af den danske hjælpeindustri.</p><p>
Sara (Neel Rønholdt) er en forkælet skolepige med forblommede idealer om 
peruanernes mere autentiske livsform, men har heller ikke stor tyngde som 
karakter. 
</p><p>
Mest overbevisende er peruaneren Juan Carlos, som spilles med varme og 
stramtsiddende sølvgråt jakkesæt af Claudio Morales. Han holder tempoet oppe 
med god energi og uigennemskuelige motiver. 
</p><h3>
Søgt uheld 
</h3><p>
Stykkets joker er den midaldrende Poul (Steen Stig Lommer), en fraskilt og 
arbejdsløs flegmatiker, som starter lukket og bitter, men ender med at åbne 
sig mod nye indsigter. Det gør vi desværre ikke. 
</p><p>
’Jorden brænder’ udvikler sig til en omgang falde på halen-komedie med et søgt 
uheld, der skal sparke gang i handlingen og de personlige selvransagelser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2549419/the-black-rider-paa-betty-nansen-er-legende-og-gennemmusikalsk/">'The Black Rider' på Betty 
Nansen er legende og gennemmusikalsk</a></p><p>
Det er ærgerligt, for der er kritiske muligheder i de danske værdivikinger. De 
foldes bare ikke fuldt ud her. 
</p><p class=" bl-elem">
Lad os håbe, næste stykke i serien om danskere i en globaliseret verden 
bringer et større bytte med hjem. 
</p>	
</div>
</div></body></html>
