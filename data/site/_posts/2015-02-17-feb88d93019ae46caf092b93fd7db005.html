---
layout:     post
title: 	    "Nervøsitet er blevet ændret til jubel efter Pandoras supertal"
post_author:	    
post_date:	    Tue, 17 Feb 2015 12:17:24 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2549678/nervoesitet-er-blevet-aendret-til-jubel-efter-pandoras-supertal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Smykkegiganten Pandora har i dag præsenteret årsregnskab for 2014 – og 
bundlinjen er dollargrøn. 
</p><p>
Med en omsætning på 11,9 milliarder kroner, kunne selskabet prale med en 
fremgang på hele 32,5 procent i forhold til sidste år. Og dermed kan 
analytikere og investorer verden over igen ånde lettet op. 
</p><p>
»Du kender det godt – hvis du har gået og frygtet dårlige nyheder i lang tid, 
og det så viser sig at være gode nyheder i stedet, så bliver du jo dobbelt 
så glad«, siger Michael Borre, aktieanalytiker i Nordea. 
</p><p>
Og at investorerne har frygtet dårlige nyheder, er der efterhånden ingen tvivl 
om. Efter hele tre opjusteringer af selskabets forventninger til omsætningen 
sidste år, kunne man nemlig frygte et hurtigt tilbagefald. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har stadig ikke glemt, hvad der skete i 2011
</p>
<p class="sender">
Jesper Christensen, Alm. Brand Markets 
</p>
</blockquote>
</div><p/><p>
»Vi har været enormt nervøse for Pandoras amerikanske marked, hvor 
smykkesalget generelt har været skidt sidste år«, siger aktieanalytiker 
Jesper Christensen fra Alm. Brand Markets 
</p><p>
»Og vi har stadig ikke glemt, hvad der skete i 2011«, tilføjer han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE1351005/pandoras-aktionaerer-tabte-13-milliarder-paa-en-time/">Pandoras aktionærer tabte 13 
milliarder på en time</a></p><p>
Han henviser til Pandoras katastrofale årsregnskab, der i 2011 medførte store 
nedjusteringer og enorme tab for investorerne. På en enkelt dag faldt 
Pandora-aktien hele 65 procent, og den daværende direktør fik en fyreseddel. 
</p><h3>
Nervøsiteten har hjemsøgt 
</h3><p>
Men i dag er det helt anderledes. For denne gang forventede investorerne ikke 
lige så meget af smykkeproducenten, fordi flere ting tydede på, at 
resultatet ville skuffe. 
</p><div class="art-fakta article-box">
<h4 class="">
Pandoras nøgletal</h4>
<div class="fakta-body" data-buildingblock="embedded_factboxlink">
<p><b>Omsætning: </b>11,9 milliarder kroner (9,0 milliarder).
</p><p><b>Bruttofortjeneste: </b>8,4 milliarder kroner (6,0 milliarder).
</p><p>
Resultat for skat og finansielle poster: 4,1 milliarder kroner (2,7 milliarder 
kroner).
</p><p><b>Nettoresultat:</b> 3,1 milliarder kroner (2,2 milliarder kroner).
</p><p class=" bl-elem"><b>Antal ansatte: </b>9.957 (6.910).
</p>
</div>
</div><p>Pandoras største forhandler i USA meldte i starten af året ud, at 
julesalget havde været langt dårligere end forventet. Sammen med stigende 
råvarepriser på sølv fik det i starten af februar den store amerikanske 
investeringsbank Bank of America Merrill Lynch til at anbefale deres kunder 
at sælge Pandora-aktier frem for at købe dem. 
</p><p>
Det skabte kortvarig panik på Københavns Fondsbørs, hvor værdien på 
Pandora-aktier samme morgen styrtdykkede med 10 procent. Det fik børsens 
automatiske kursvagt til at lukke for handlen med Pandoras aktier i tre 
minutter, hvilket fik kursen til at rette sig en smule op igen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2532593/stort-kursfald-lukkede-for-handlen-med-pandora-aktier-i-180-sekunder/">Stort kursfald lukkede for 
handlen med Pandora-aktier i 180 sekunder</a></p><p>
»Den sag viser jo, hvor nervøse vi faktisk var«, siger Michael Borre. 
</p><p>
»Vi fik de her indikationer på dårlige salgstal i USA, både fra et par store 
Pandora-forhandlere og for smykkesalget i det hele taget. Så rigtig meget 
har afhængt af deres årsregskab i dag«, siger han. 
</p><p>
Dagens gode resultat har i modsætning til i 2011 haft positiv indvirkning på 
Pandoras aktiekurs, som umiddelbart efter annonceringen steg med hele 15 
procent. 
</p><h3>
Kan de fortsætte succesen? 
</h3><div class="art-quote article-box">
<p class="quote"/>
<blockquote>
<p class="quote-txt">
De forventer at omsætte for 14 milliarder i år ? så det kan potentielt blive 
til meget mere
</p>
<p class="sender">
Michael Borre, Nordea 
</p>
</blockquote>
</div><p/><p>
Et af de områder, som man forventer skal bære væksten det kommende år, er de 
såkaldte konceptbutikker. Det vil sige deciderede Pandora-butikker, som kun 
forhandler selskabets egne smykker. I forhold til at have pandora-montrer i 
andre butikker, vil man kunne sælge 4-6 gange så meget i konceptbutikkerne, 
vurderer Michael Borre. 
</p><p>
Men selvom der lige nu ikke er noget, der tyder på, at det skulle gå galt for 
Pandora, skal man ikke forvente, at det vil fortsætte i samme tempo. For 
hvis markedet bliver mættet, kan det hurtigt gå den anden vej. 
</p><p>
»Lige nu skal vi bare være opmærksomme på, om det amerikanske marked bliver 
mættet. For vi har set flere eksempler på, at et selskab mister op til 20 
procent af aktieværdien på under et år på et mættet marked«, siger Jesper 
Christensen fra Alm. Brand Markets. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2549702/staerk-slutspurt-sparker-pandoras-smykkesalg-i-rekordhoejde/">Stærk slutspurt sparker 
Pandoras smykkesalg i rekordhøjde</a></p><p>
Optimismen fortsætter dog ufortrødent for nu, båret af de gode resultater og 
høje forventninger til resten af året. 
</p><p class=" bl-elem">
»Pandora har en tradition for at melde konservativt ud, men de har jo hævet 
deres forventninger tre gange i løbet af 2014. Nu starter de med at melde 
ud, at de forventer at omsætte for 14 milliarder i år – så det kan 
potentielt blive til meget mere«, siger Michael Borre. 
</p>	
</div>
</div></body></html>
