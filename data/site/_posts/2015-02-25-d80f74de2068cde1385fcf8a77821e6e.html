---
layout:     post
title: 	    "Cykelekspert: »De nye bycykler er overkompliceret bling«"
post_author:	    
post_date:	    Wed, 25 Feb 2015 10:05:29 +0100
post_site:	    politiken.dk 
post_link:	    http://politiken.dk/indland/ECE2561501/cykelekspert-de-nye-bycykler-er-overkompliceret-bling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politikerne og DSB er gået for langt i bestræbelserne på at tilføre København 
en ny bycykel i verdensklasse. 
</p><p>
De har valgt en alt for kompliceret og højteknologisk bycykel, som hverken 
københavnere eller pendlere har lyst til at gøre brug af, siger cykelekspert 
og direktør i Copenhagenize Mikael Colville-Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2559102/koebenhavnerne-ignorerer-tohjulet-millionprojekt/">Københavnerne ignorerer 
tohjulet millionprojekt</a></p><p>
»Man har skudt ved siden af med bycyklerne«, siger Mikael Colville-Andersen og 
fortsætter: 
</p><p>
»Man er gået amok med teknologien. Designet fungerer, men de har satset på en 
techløsning, som er fuldstændig overdrevet. De har valgt et overkompliceret 
system med så meget bling, at man næsten er ved at kaste op«, siger han. 
</p><p>
De nye bycykler er både udstyret med elmotor og en tablet, der blandt andet 
indeholder gps. 
</p><h3>
Sindssygt at afprøve nyt system 
</h3><p>
Mikael Colville-Andersen reagerer på tal fra fonden bag bycyklen, som 
Politiken afslørede i går. De viser, at brugen af de nye el-bycykler fra 
firmaet GoBike er meget lavere end politikerne forventede. 
</p><p>
»At afprøve et nyt system i en by, hvor alle cykler i forvejen, for så mange 
penge, er helt sindssygt. De har brugt millioner på at lege med teknologi«, 
siger Mikael Colville-Andersen. 
</p><p><b class="ext-link">REPORTAGE</b><a class="embeddedlink" href="http://politiken.dk/indland/ECE2559223/jagten-paa-bycyklens-brugere-god-ide---men-det-ser-besvaerligt-ud/">Jagten på bycyklens brugere: God ide - 
men det ser besværligt ud</a></p><p>
I sommer lå brugen af de nye bycykler på sit højeste med over 5.000 kørte ture 
om måneden. Siden er det gået ned ad bakke. I den første halvdel af december 
blev der kørt 530 ture på el-bycyklerne, som har taget over efter de gamle 
bycykler med tilnavnet 'havelågen'. 
</p><p>
Det har fået Konservative og Liberal Alliance i Københavns 
Borgerrepræsentation til at kritisere den milliontunge investering i 
bycyklerne. 
</p><p>
»Det viser jo, hvor vanvittigt det her projekt er. Det her er ene og alene et 
politisk prestigeprojekt for teknik- og miljøborgmesteren. For det flytter 
ingenting ude i virkeligheden«, siger Jakob Næsager (K), som er medlem af 
Københavns Borgerrepræsentation. 
</p><h3>
Københavnere vil ikke ligne turister 
</h3><p>
Kun 256 mennesker har valgt at benytte den abonnementsordning, som giver 
adgang til mere fordelagtige priser. Ifølge Mikael Colville-Andersen 
fravælger københavnere og pendlere systemet, fordi bycyklerne har image af 
at være en »turist gimmick«. 
</p><p>
»Vi har alle sammen cykler i forvejen. Hvis man bor i en by, vil man gerne 
adskille sig fra turisterne. Vi vil gerne være eksklusive. Vores lokale 
identitet er meget vigtig, og vi gider ikke at ligne turister, når vi færdes 
rundt i København. Derfor er bycyklerne fremmede for københavnerne«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2561513/fonden-bag-bycyklen-prisen-kan-vaere-et-problem/">Fonden bag bycyklen: Prisen 
kan være et problem</a></p><p>
Hvis en bycykel skal fungere optimalt, må den være simpel og lettilgængelig, 
siger Mikael Colville-Andersen. Ifølge ham burde politikerne kigge mod 
Holland. 
</p><p>
»Hvis man vil gøre det til en succes i København, skal man gøre som i for 
eksempel Holland. Her er bycyklerne kun for de lokale, og det kræver 
registrering med hollandsk bankkonto for at benytte systemet«, siger Mikael 
Colville-Andersen: 
</p><p>
»Det er fint, at politikerne opgraderer bycyklerne, men man burde have valgt 
et system, som allerede fungerer i hundredevis af byer og er billigt. Man er 
blevet forført af teknologi«, siger cykeleksperten. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-300px-MFC-_915619a.jpg" alt="" border="0"/></span></p>	
</div>
</div></body></html>
