---
layout:     post
title: 	    "Danskerne: Vi vil have et udlændingevalg "
post_author:	    
post_date:	    Thu, 23 Apr 2015 16:57:28 +0200
post_site:	    politiken.dk 
post_link:	    http://politiken.dk/indland/politik/skyggekabinettet/ECE2635284/danskerne-vi-vil-have-et-udlaendingevalg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
På det tidspunkt forventedes det, at politikerne serverede alkohol på 
valgdagen. Helst rompunch. 
</p>
<p class="sender">
Sigge Winther Nielsen 
</p>
</blockquote>
</div><p>
I 1996 udgav John Petrocik en artikel om den politiske dagsorden. Det skete i 
det prestigefulde videnskabelige tidsskrift American Journal of Political 
Science. Det empiriske belæg i artiklen var ikke overvældende. Det var 
effekten til gengæld. Hans hovedtese er i dag børnelærdom for de fleste, der 
følger med i dansk politik: Hvis vi taler om velfærd, vinder rød blok, hvis 
vi taler om økonomi, vinder blå blok. </p><p>
Eller: Folk stemmer på det parti, der er bedst til at løse det problem, som er 
øverst på dagsordenen. 
</p><p>
I det lys er det langtfra overraskende, at der i øjeblikket er en voldsom kamp 
om den politiske dagsorden. Socialdemokraterne vil tale om velfærd, mens 
Venstre vil tale om økonomisk vækst. 
</p><p>
Men flertallet af vælgerne vil høre om noget helt andet. De vil have et 
udlændingevalg, og så må økonomi og velfærd komme i anden og tredje række. 
Det fastslår en ny undersøgelse fra Skyggekabinettet. 
</p><h3>
Vælgernes største hovedpine 
</h3><p>
Den viser, at udlændinge ligger på en klar førsteplads over danskernes største 
problemer. 
</p><div class="art-quote article-box">
<p class="quote"/>
<blockquote>
<p class="quote-txt">
Godt hver fjerde ser flygtninge og integration som landets største udfordring.
</p>
<p class="sender">
Sigge Winther Nielsen 
</p>
</blockquote>
</div><p>
Dagens undersøgelse er en del af dataprojektet Danskernes Dagsorden. Første 
undersøgelse blev lanceret i februar, da udlændinge og arbejdsløshed lå 
næsten side om side i befolkningens bevidsthed. </p><p><b class="ext-link">LÆS MERE </b><a class="embeddedlink" href="http://politiken.dk/indland/politik/skyggekabinettet/politiskmemorandum/ECE2548488/danskerne-udlaendinge-slaar-oekonomi/">Danskerne: Udlændinge slår økonomi</a></p><p>
Siden er der dog sket meget. Den nyeste måling viser, at flygtninge og 
integration nu egenrådigt topper problemlisten. 
</p><p>
Godt hver fjerde ser flygtninge og integration som landets største udfordring. 
</p><p>
Det er en stigning på cirka 3 procentpoint i forhold til sidste måling. Se 
grafikken nedenfor. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/NET-sigge-10-proble_924147a.gif" alt="" border="0"/></span></p><p>
En del af stigningen skyldes formentlig, at mange vælgere har ændret svar fra 
terrorisme til udlændinge. Den første undersøgelse var nemlig foretaget i 
dagene efter attentatet i Paris, hvilket den høje placering af terrorisme 
bar præg af. Det kan dog ikke forklare, at arbejdsløsheden er gledet ned ad 
listen. Omkring hver sjette peger på manglende arbejdspladser, som den 
største udfordring, landet står over for. I sidste undersøgelse var det hver 
femte. 
</p><p>
Kigger man på alle svarene, fokuserer godt seks ud af ti på værdipolitiske 
problemer som udlændinge og terror, mens fire ud af ti fokuserer på 
samfundsøkonomiske emner som arbejdsløshed eller økonomi. Det klare budskab 
er: Vælgerne vil allerhelst høre politikerne tale om flygtninge og 
integration. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2569472/vaelgerne-er-ganske-utaknemmelige/">Vælgerne er ganske 
utaknemmelige</a></p><h3>
Tvivlsomme tvivlere 
</h3><p>
Sådan ser den politiske dagsorden altså ud. Budskabet fra Petrocik var dog 
bredere. Vi skal også undersøge, hvem der er bedst til at håndtere det 
problem, der ligger øverst på dagsorden. 
</p><p>
Med andre ord: Hvem har ejerskab over dagsordenen? Det har Venstre. Som det 
fremgår af nedenstående grafik anser godt halvdelen af de adspurgte en 
Venstre-ledet regering for bedst til at føre en fornuftig flygtninge-og 
udlændingepolitik. Modsat er det blot hver tredje, som peger på det 
socialdemokratiske alternativ. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00924/NET-sigge-dagsorden_924148a.gif" alt="" border="0"/></span></p><p>
Den virkelighed er man yderst bevidst om hos Socialdemokraterne. Partiets top 
gransker i øjeblikket interne målinger med lignende resultater; derfor har 
Socialdemokraterne med Thorning i spidsen også intensiveret 
strammerretorikken. 
</p><div class="art-fakta article-box">
<h4 class="">
Danskernes dagsorden</h4>
<div class="fakta-body" data-buildingblock="embedded_factboxlink">
<i>Danskernes Dagsorden</i><p> er et nyt dataprojekt. Bagmændene er Sigge Winther 
Nielsen fra Skyggekabinettet i samarbejde med analyseinstituttet Norstat og 
forskere fra Københavns Universitet (Asmus Leth Olsen, Frederik Hjorth og 
Jonas Hedegaard Hansen). Formålet er at levere en dybdegående undersøgelse 
af danskernes dagsorden frem mod valget. Konkret spørger vi over 1000 
repræsentative danskere om: "Hvad er det vigtigste problem, 
Danmark står over for nu?" Respondenterne har frit kunne skrive 
ned, hvad de mener. Deres svar er efterfølgende blevet manuelt kodet i en 
række kategorier, såsom økonomi og sundhed.</p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/kulogo_-_Kopi_-_Kop_914205a.jpg" alt="" border="0"/></span>
</div>
</div><p>
Det fremgik tydeligt af partiets seneste skud på kampagnestammen: ' Kommer du 
til Danmark, skal du arbejde'. </p><p>
Meget tyder på, at S-kampagnen har været succesrig. 
</p><p>
Siden februar peger 6 procent flere på en S-ledet regering, når spørgsmålet 
går på, hvem der er bedst til at håndtere udlændingespørgsmålet. 
</p><p>
Imidlertid ser Venstre en næsten tilsvarende fremgang, og det betyder, at 
tvivlerne fordeler sig ligeligt mellem de to regeringsalternativer. 
</p><p>
Det store spørgsmål er imidlertid, om de vælgere, der i sidste ende flytter 
mellem blokkene og afgør folketingsvalget, også forholder sig til denne 
dagsorden. 
</p><h3>
Rompunch i valgboksen 
</h3><div class="art-quote article-box">
<p class="quote"/>
<blockquote>
<p class="quote-txt">
I politik skal man aldrig undervurdere smørelse.
</p>
<p class="sender">
Sigge Winther Nielsen 
</p>
</blockquote>
</div><p>Hvis vi vender tilbage til USA, hvor vi startede med Petrociks 
artikel, så hæfter flere iagttagere sig ved denne lille historie: I sit 
lange liv som politiker tabte James Madison (far til USA's forfatning) kun 
én valgkamp. Det var i 1777. Det handlede om en plads i Virginias parlament. 
På det tidspunkt forventedes det, at politikerne serverede alkohol på 
valgdagen. Helst rompunch. 
</p><p>
Det var ikke usædvanligt at politikerne i Virginia skulle diske op med 450 
liter sprut. Det afveg Madison imidlertid fra i 1777. Han havde sat sig 
tungt på den politiske dagsorden, men tabte alligevel. 
</p><p>
I politik skal man aldrig undervurdere smørelse. Spørgsmålet må derfor være, 
hvilke 'våde varer' Socialdemokraterne og Venstre disker op med de næste 
uger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/skyggekabinettet/ECE2548939/frygt-en-valgkamp-i-terrorens-tegn/">Frygt: En valgkamp i terrorens 
tegn</a></p><p/><p><b>Polihipsterens pensumliste: </b></p><p><a class=" bl-elem" href="http://darp.lse.ac.uk/Frankweb/courses/Ec501/petrocik_issue_ownership.pdf">John 
R. Petrocik. 1996. Issue Ownership in Presidential Elections, with a 1980 
Case Study. American Journal of Political Science.</a></p><p class=" bl-elem"><a class=" bl-elem" href="http://onlinelibrary.wiley.com/doi/10.1111/j.1477-7053.2004.00137.x/abstract?deniedAccessCustomisedMessage=&amp;userIsAuthenticated=false">Paula 
Blomqvist &amp; Christoffer Green-Pedersen. 2004. Defeat at home? 
Issue-Ownership and Socialdemocratic support in Scandinavia. Government and 
Opposition. </a></p>	
</div>

</div></body></html>
