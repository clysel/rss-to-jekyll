---
layout:     post
title: 	    "Forskere: Android-telefoner kan spores via strømforbruget"
post_author:	    Adam Fribo
post_date:	    Tue, 24 Feb 2015 07:45:00 +0000
post_site:	    www.version2.dk 
post_link:	    http://www.version2.dk/artikel/forskere-android-telefoner-kan-spores-ved-stroemforbruget-85599?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En app kan spore din Android-telefon bare ved at overvåget strømforbruget. Det konkluderer forskere fra det amerikanske universitet Stanford i et nyt <a href="http://arxiv.org/pdf/1502.03182v1.pdf">studie</a>.</p>

<p>Telefonen bruger mere batteri, jo længere den er fra et signal og jo flere forhindringer, der er imellem telefonen og signalet. Baseret på den viden har forskerne udviklet en app, der er designet til at indsamle data om strømforbruget for at spore en given enhed.</p>

<p>»Applikationen har hverken adgang til GPS eller andre oplysninger om placering fra eksempelvis mobilnet eller wifi,« skriver forskerne ifølge <a href="http://www.bbc.com/news/technology-31587621">BBC</a>.</p>

<p>Den anvendte applikation kaldes Powerspy, men ifølge forskerne kræver 179 applikationer i Google Play-butikken tilsvarende tilladelser til overvågning af strømforbruget.</p>

<p>»Det er meget almindelige tilladelser for en applikation, og det vil sandsynligvis ikke rejse mistanke hos en bruger,« skriver forskerne.</p>

<p>Mange typer brug af en telefon som eksempelvis musikafspilning dræner batteriet uden at have noget med geografisk placering at gøre. Men ved hjælp af algoritmer kan man hurtigt sortere de aktiviteter fra.</p>

<p>»Vi nærmer os det punkt, hvor den eneste sikre måde at bruge sin telefon på er at hive batteriet ud. Og det er endnu ikke muligt på alle telefoner,« skriver forskerne i deres studie.</p>
  </section></div></body></html>
