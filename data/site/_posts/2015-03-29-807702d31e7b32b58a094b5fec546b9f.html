---
layout:     post
title: 	    "Afghansk politimand fik 20 år for drab på berømt fotograf"
post_author:	    
post_date:	    Sun, 29 Mar 2015 21:29:43 +0200
post_site:	    politiken.dk 
post_link:	    http://politiken.dk/udland/ECE2609393/afghansk-politimand-fik-20-aar-for-drab-paa-beroemt-fotograf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En afghansk politimand, som skød og dræbte den ansete tyske fotograf Anja 
Niedringhaus, der i mange år arbejdede for nyhedsbureauet AP, er i dag idømt 
20 års fængsel,
</p><p>
Politimanden, der skød to journalister fra nyhedsbureauet AP under valget i 
Afghanistan i april sidste år, ville hævne et Nato-luftangreb på sin landsby.
</p><p>
Den 48-årige tyske fotograf blev dræbt ved angrebet, mens hendes canadiske 
kollega, reporteren Kathy Gannon, blev hårdt såret. De ventede i en bil i en 
politikolonne, da politimanden åbnede ild mod dem.
</p><p>
Politimanden blev ved en første retssag dødsdømt for angrebet, men han vandt 
en ankesag. Landets højeste domstol har nu fastslået, at han skal 20 år i 
fængsel.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2254841/beroemt-krigsfotograf-er-draebt-i-afghanistan/">Berømt krigsfotograf er dræbt 
i Afghanistan</a></p><p>
Anja Niedringhaus arbejdede i verdens farligste brændpunkter og krigszoner, og 
hun blev berømt for stærke og rystende fotos, som blev publiceret over 
næsten hele verden.
</p><p>
Den dømte, Naqibullah, der var kommandant ved en politikontrolpost, sagde i 
sin tilståelse, at han skød journalisterne for at tage hævn for et 
Nato-luftangreb på sin landsby i Ghorband-dalen.
</p><p class=" bl-elem">
De to erfarne krigskorrespondenter var ved at dække det afghanske 
præsidentvalg i Tanai-distriktet på grænsen til Pakistan. Oprørere fra 
Taliban er aktive i hele grænseområdet.
</p>	
</div>
</div></body></html>
