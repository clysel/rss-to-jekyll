---
layout:     post
title: 	    "Tyrkiets kurdere: Vi begik folkedrab "
post_author:	    
post_date:	    Wed, 22 Apr 2015 10:30:14 +0200
post_site:	    politiken.dk 
post_link:	    http://politiken.dk/udland/ECE2637706/tyrkiets-kurdere-vi-begik-folkedrab/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
folkedrabet i 1915</h4>
<div class="fakta-body" data-buildingblock="embedded_factboxlink">
<p><b>24. april 1915 </b>er sat som dagen, hvor folkedrabet på armenierne blev 
sat i gang. I praksis var det allerede i gang og varede til 1918. 
</p><p><b>Tyrkiet benægter</b> skiftevis, at det fandt sted, at mere end nogle 
hundredtusinde døde, og at det var intentionen at slå dem ihjel. 
</p><p class=" bl-elem">
Til tider høres også, at de fleste armeniere rejste af sig selv. 
</p>
</div>
</div><p>
På en skråning ved Harput i det sydøstlige Tyrkiet går Ibrahim og samler vilde 
løg nær ruinerne af en armensk kirke. Kun endevæggen og lidt kuppel er 
tilbage. For 100 år siden var her et stort armensk samfund, men så kom 
folkedrabet. Igangsat af den daværende regering i Istanbul og udført af folk 
som Ibrahims oldefædre. 
</p><p>
»Jeg kan ikke holde ud at tale om det, men mine slægtninge deltog også i 
massakrerne. Det ved vi i familien«, siger han. 
</p><p>
»Det gør mig ked af det, og jeg tænker på mine egne børn, og at nogen kunne 
gøre det samme mod dem. Jeg undskylder for det, der er sket, og selvfølgelig 
skal staten også sige undskyld«. 
</p><p>
Den slags erkendelser fra borgere i Tyrkiet pibler nu frem og underminerer den 
tyrkiske stats 100 år lange benægtelse af, at myrderier og deportationer var 
et folkedrab, som internationale historikere til overmål har konkluderet. 
</p><p>
Rundt om Ibrahim under blomstrende kirsebærtræer er jorden fuld af 
fordybninger, hvor skattejægere har gravet efter de private opsparinger i 
guld, armenierne gravede ned, da de flygtede. De færreste vendte tilbage for 
selv at grave det op, for op mod halvanden million armeniere mistede livet 
ved henrettelser, udsultning eller pinsler gennem månedlange marcher ned i 
Syriens ørken. 
</p><p><b class="ext-link">FORSTÅ BAGGRUNDEN</b><a class="embeddedlink" href="http://politiken.dk/magasinet/feature/ECE2628704/folkemordet-som-tyrkiet-ikke-mener-fandt-sted/">Folkemordet som Tyrkiet 
ikke mener fandt sted</a></p><p>
Rojan, en 22-årig kurdisk universitetsstuderende, kender også godt sin 
families historie. Og skammer sig. 
</p><p>
»En eller to skjulte og beskyttede deres armenske naboer. Resten var med til 
at slå ihjel. Jeg har det meget dårligt med, at mine oldeforældre var med 
til det. Det var jo ikke mig, der gjorde det, men det smerter mig, at det 
var dem. De havde en idé om, at hvis man dræbte syv armeniere, kom man i 
paradis«, siger hun. 
</p><p>
»Min oldefar tvang en armenier til at tisse på Det Nye Testamente. Imens råbte 
manden ’Jesus, tilgiv mig’. Det er noget, vi har vidst i familien siden«. 
</p><h3>
Tusinder kastet ned i slugt 
</h3><p>
To timers kørsel syd for Harput løber ti drenge og leger langs en 200 meter 
dyb slugt, der åbner sig i klippegrunden. Affald blander sig med 
markblomster, og intet afslører, at den kun tre meter brede slugt er 
gravplads for tusinder af armeniere, der blev skubbet i døden her af deres 
tyrkiske og kurdiske bødler. 
</p><p>
Fra jordoverfladen kan man ikke se bunden, og når drengene smider sten ned i 
mørket, går der mange, lange sekunder, før de rammer noget, og der lyder et 
kuldegysende hult drøn dernedefra. »Det er forfærdeligt«, siger Ömer 
Hussein, en kurdisk chauffør, der i sidste uge så slugten for første gang. 
</p><p><b class="ext-link">EN FAMILIES HISTORIE</b><a class="embeddedlink" href="http://politiken.dk/udland/ECE2635168/i-1915-blev-georges-oldemor-svigtet-af-verden---nu-er-han-selv-paa-flugt/">I 1915 blev Georges oldemor 
svigtet af verden - nu er han selv på flugt</a></p><div class="art-quote article-box">
<p class="quote"/>
<blockquote>
<p class="quote-txt">
Jeg har det meget dårligt med, at mine oldeforældre slog ihjel
</p>
<p class="sender">
Rojan, studerende 
</p>
</blockquote>
</div><p>
Hans oldefar delte landsby med armeniere, der måtte flygte, og som bad ham 
passe på deres guld og ejendom. Aftalen lød, at hvis armenierne kom tilbage, 
var guldet deres, kom de ikke tilbage, var det kurdernes. Kun én armenier 
kom tilbage, men Ömers oldefar kunne ikke dy sig for at stjæle noget af hans 
guld. Måske så meget som halvdelen. </p><p>
»Min bedstefar skammede sig over min oldefar, og vi har altid været lykkelige 
over, at vi ikke arvede noget fra ham. For min oldefar mistede senere alt«, 
siger chaufføren. 
</p><p>
»Vi er nødt til at sige undskyld for folkedrabet, for det var et folkedrab, og 
ligesom vi må sige undskyld, så må staten også sige undskyld«. 
</p><p>
Sidste år omtalte præsident Recep Tayyip Erdogan begivenhederne i 1915 i de 
hidtil mest forsonlige vendinger brugt af nogen tyrkisk leder. Uden dog at 
anerkende folkedrabet: 
</p><p>
»Begivenhederne under Første Verdenskrig er en smerte, vi deler«, sagde han. 
</p><p>
»Og det er med det håb og den tro, at vi ønsker, at de armeniere, der mistede 
livet i det tidlige 20. århundrede, må hvile i fred, og vi sender vores 
kondolence til deres børnebørn«. 
</p><p>
I år er det valgår, og nu er tonen en helt anden. Både paven, Tyskland og 
Europaparlamentet har offentligt kaldt ’begivenhederne’ folkedrab, og det er 
ikke modtaget med samme forsonlighed. 
</p><p>
»Uanset hvilken beslutning Europaparlamentet når (...), så går den ind ad det 
ene øre og ud af det andet, for det er ikke muligt for Tyrkiet at acceptere 
sådan en synd eller forbrydelse«, sagde præsidenten forleden. 
</p><p><b class="ext-link">GLEMTE DANSKERE </b><a class="embeddedlink" href="http://politiken.dk/udland/ECE2635170/glemt-fire-danske-heltinder-vi-aldrig-har-anerkendt/">Fire danske heltinder, vi aldrig 
har anerkendt</a></p><p>
En voksende andel af hans landsmænd er ikke enige, og det er ikke tilfældigt, 
at det er kurderne, der nu er klar til at tale om forbrydelserne. 
</p><p>
Den kurdiske oprørsbevægelse PKK, der har enorm indflydelse på kurdere over 
hele regionen, har gjort det til sit projekt at blive en frihedsbevægelse 
for alle undertrykte i Tyrkiet, herunder de kristne. Det har været med til 
at sætte gang i nye erkendelser, og det har også drabet på den 
tyrkiskarmenske redaktør Hrant Dink, der blev skudt af en ultranationalist i 
2007. 
</p><p>
For 100 år siden troede de kurdiske gerningsmænd, at de var et fedt med de 
osmanniske tyrkere, og at de havde et fælles projekt i at skabe en 
sunnimuslimsk stat fri for kristne. Det var de i princippet også, men med 
grundlæggelsen af Tyrkiet i 1923 blev projektet omformuleret, så det ikke 
alene kun var for sunnimuslimer, men også kun for tyrkere. 
</p><p>
Kurdisk identitet var der ikke plads til, og ethvert forsøg på at dyrke den 
blev slået hårdt ned. Det har fjernet kurderne fra den tyrkiske stat og dens 
version af den fælles historie. 
</p><h3>
Ikke noget, vi taler om 
</h3><p>
»Vi ved, at det var folkedrab mod armenierne, for de forsøgte det samme med os 
senere. Det var lige ved at ske for 15-20 år siden«, siger en kurder i Urfa 
nær grænsen til Syrien – og tænker på krigen mellem staten og PKK i 
1990’erne. 
</p><p>
Den førte til hundreder af afbrændte kurdiske landsbyer og 40.000 døde, 
fortrinsvis kurdere. 
</p><p>
»Tyrkerne indrømmer det aldrig, men hvis du spørger 20 kurdere, vil de 18 
sige, at der var et folkedrab«, siger han. 
</p><p>
Fælles for alle de kurdere, Politiken har talt med, er, at de endnu ikke er 
klar til at tale åbent med venner og kolleger om det. De skammer sig bag 
lukkede døre. 
</p><p>
»Det er ikke noget, vi taler om. Jeg kan ikke lide at tale om det, og jeg kan 
ikke se folk i øjnene«, siger Ömer Hussein. 
</p><p class=" bl-elem">
»Når jeg har mødt armeniere, har jeg kigget ned«. 
</p>	
</div>

</div></body></html>
