---
layout:     post
title: 	    "Trafikstyrelsen anbefaler at der altid skal være to personer i cockpittet"
post_author:	    Ulrik Andersen
post_date:	    Fri, 27 Mar 2015 12:18:00 +0000
post_site:	    ing.dk 
post_link:	    http://ing.dk/artikel/trafikstyrelsen-anbefaler-der-altid-skal-vaere-personer-i-cockpittet-175119
---
<html><body><div><section class="body"><p>Der skal altid være to personer i cockpittet på passagerfly. Sådan vil anbefalingen fra Trafikstyrelsen lyde fremover. Det har transportminister Magnus Heunicke (S) oplyst til DR P4 og TV2 News.</p>
			<p>»Den anbefaling, som nu i dag bliver sendt afsted fra Trafikstyrelsen til flyselskaberne i Danmark, er præcis den samme (som anbefalingen fra de svenske luftfartsmyndigheder, red.) - altså at der skal være to personer til stede i cockpittet under hele flyvningen,« fortæller han til DR.</p>
			
			<p>Ændringen kommer efter den franske anklagemyndighed har konkluderet, at årsagen til at et fly fra Germanwings tirsdag styrtede ned med 150 personer om bord, med stor sandsynlighed var at andenpiloten med vilje dirigerede flyet direkte ned i en bjergside, mens kaptajnen havde forladt cockpittet.</p>
			
			<p>SAS valgte tidligere på dagen at ændre deres cockpitregler, efter de svenske luftfartsmyndigheder valgte at følge en ny anbefaling, der blev udsendt af det europæiske flysikkerhedsagentur, EASA. Dermed følger de i hælene på en lang række andre selskaber som Norwegian, Lufthansa og Germanwings, der også har ændret deres cockpit-procedure.</p>
		</section></div></body></html>
