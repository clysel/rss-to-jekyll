---
layout:     post
title: 	    "Sportsdøgnet: Dansker sikrer Finland VM-bronzen "
post_author:	    
post_date:	    Sat, 04 Apr 2015 12:38:25 +0200
post_site:	    politiken.dk 
post_link:	    http://politiken.dk/sport/ECE2616196/sportsdoegnet-dansker-sikrer-finland-vm-bronzen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Ishockey: </b>25-årige Michelle Karvinen, der er født og opvokset i 
Rødovre, spillede den afgørende rolle, da Finlands kvinder sikrede sig 
bronze ved VM-turneringen i Malmö. I den lille finale scorede den 
dansk/finske stjerne en enkelt gang og lagde op til yderligere to scoringer 
i Finlands 4-1-triumf over Rusland. 
</p><p><b>Fodbold: </b>Førerholdet i Superligaen, FC Midtjylland, er større end FC 
København lige nu. Derfor er FC København ikke længere attraktiv, når FC 
Midtjyllands nyudklækkede A-landsholdsspiller Erik Sviatchenko på et 
tidspunkt skal skifte klub.»Sidste sommer så jeg FCK som en god mulighed. 
Men i og med FCM har udviklet sig så drastisk, skal næste skridt være en 
udenlandsk klub«, siger Sviatchenko ifølge Ritzau. Sviatchenko har kontrakt 
ned FCM frem til 2017. 
</p><p><b class="ext-link">Læs mere om FCM her:</b><a class="embeddedlink" href="http://politiken.dk/sport/fodbold/superligaen/ECE2616164/fodboldredaktoeren-fc-midtjylland-faar-guld-inden-slutspillet-kommer/">FC Midtjylland får 
guld, inden slutspillet kommer</a></p><p class="art-ext-other">

</p><p/><p><b>Fodbold:</b> Kriseramte Real Madrid, der har tabt tre af deres seneste fire 
kampe, kan se frem til kærkommen forstærkning i søndagskampen mod Granada. 
VM-topscorer James Rodriguez er nemlig klar igen efter otte ugers pause som 
følge af en brækket knogle i foden. 
</p><p><b>Fodbold:</b> Fodbold: Real Madrids ærkerivaler fra FC Barcelona meddeler, 
at Lionel Messi er klar til at spille søndag mod Celta Vigo. Messi har haft 
småproblemer med den ene fod og spillede derfor ikke landskampene for 
Argentina i sidste uge. 
</p><p><b>Håndbold:</b> Team Tvis Holstebros kvinder stormer mod finalen i EHF 
Cup. Lørdag vandt klubben den første semifinale på udebane mod tyrkiske 
Muratpasa Belediyesi SK med 13 mål - 38-25. Selv om føringen er komfortabel, 
er finalepladsen ikke sikret. I kvartfinalen mod Issy Paris vandt Tvis også 
den første kamp med 13 mål, men tabte med 12 mål i returkampen. Der er 
returkamp mod Muratpasa 12. april i Holstebro. 
</p><div class="art-fakta article-box">
<h4 class="">
direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2</b></p><ul><li class=" bl-elem">17.10 Håndbold: KIF Kolding København-Skjern (m)</li></ul><p><b>TV 2 Sport</b></p><ul><li>07.00 Badminton: Malaysia Open</li><li>20.45 Fodbold: Twente-PSV Eindhoven</li><li class=" bl-elem">02.35 Basketball: Dallas-Golden State</li></ul><p><b>TV3+</b></p><ul><li>13.45 Fodbold: Arsenal-Liverpool</li><li>16.00 Fodbold: Manchester U-Aston Villa</li><li class=" bl-elem">18.30 Fodbold: Chelsea-Stoke</li></ul><p><b>TV3 Sport 1</b></p><ul><li>17.00 Fodbold: Superliga, SønderjyskE-FC Nordsjælland</li><li class=" bl-elem">00.30 Strandfodbold: VM-kvalifikation</li></ul><p><b>TV3 Sport 2</b></p><ul><li>17.00 Fodbold: Guingamp-Lyon</li><li>19.00 Tennis: Miami Open (k)</li><li>01.05 Ishockey: NY Islanders-Buffalo</li><li class=" bl-elem">04.05 Ishockey: Los Angeles-Colorado</li></ul><p><b>6'eren</b></p><ul><li>13.45 Fodbold: Arsenal-Liverpool</li><li>16.00 Fodbold: Manchester United-Aston Villa</li><li class=" bl-elem">18.30 Fodbold: Chelsea-Stoke</li></ul><p><b>Canal8 Sport</b></p><ul><li>12.30 Fodbold: Roma-Napoli</li><li>16.00 Fodbold: Sevilla-Athletic Bilbao</li><li>18.30 Fodbold: Fiorentina-Sampdoria</li><li>21.00 Fodbold: Juventus-Empoli</li><li class=" bl-elem">23.00 Kampsport: UFC</li></ul><p><b>Canal9</b></p><ul><li>18.00 Fodbold: Córdoba-Atlético Madrid</li><li>20.00 Fodbold: Almería-Levante</li><li class=" bl-elem">22.00 Fodbold: Málaga-Real Sociedad</li></ul><p><b>Eurosport</b></p><ul><li>08.30 Snooker: China Open</li><li>13.30 Snooker: China Open</li><li class=" bl-elem">21.00 Kampsport: King of Kings</li></ul><p><b>Eurosport 2</b></p><ul><li>10.00 Australsk fodbold: Western Bulldogs-West Coast Eagles</li><li>12.45 Hockey: European League</li><li>15.30 Fodbold: Bayer Leverkusen-Hamburger SV</li><li>18.30 Fodbold: Dortmund-Bayern München</li><li class=" bl-elem">21.00 Fodbold: Chicago-Toronto</li></ul><p class=" bl-elem"/>
</div>
</div><p><b>Tennis: </b>Skal verdensetteren Novak Djokovic vinde Miami Open for femte 
gang i karrieren, eller skal Andy Murray vinde sin tredje titel i Miami? Det 
er spørgsmålet, når serberen og skotten søndag tørner sammen i finalen i 
deres 26. indbyrdes møde i seniorkarrieren. Natten til lørdag dansk tid 
gjorde Djokovic finalen til en realitet, da han slog den amerikanske 
servekanon John Isner med 7-6, 6-2. </p><p><b class="ext-link">Tennis: </b>23-årige Søren Hess-Olesen kan blive den næste danske spiller i 
top-100. <a href="http://politiken.dk/sport/tennis/ECE2616170/den-naeste-danske-tennisprofil-spiller-i-usa/">Mød 
ham her</a>. 
</p><p><b class="ext-link">Badminton:</b> Heller ikke i det fjerde indbyrdes møde lykkedes for den 
danske herredouble Mathias Boe og Carsten Mogensen at få skovlen under 
Mohammad Ahsan og Hendra Setiawan fra Indonesien. I lørdagens semifinale i 
Super Series-turneringen Malaysia Open tabte danskerne med 16-21, 21-18, 
16-21. <a class="embeddedlink" href="http://politiken.dk/sport/ECE2616217/jan-oe-joergensen-taber-dramatisk-semifinale-til-lin-dan/">Jan Ø. Jørgensen er også færdig i Malaysia 
efter en dramatisk semifinale mod Lin Dan</a></p><p><b>Fodbold:</b> AC Milans midtbanespiller Sulley Muntari ønsker tilsyneladende 
ikke at spille flere kampe for den italienske storklub. Ghaneseren har bedt 
klubben om at se bort fra ham til weekendens udekamp mod Palermo – et ønske, 
som Milan har accepteret. »Muntari har bedt om ikke at blive udtaget til 
holdet, da han ikke er en del af klubbens planer for næste sæson. Milan har 
sagt ok«, fortæller Muntaris agent, Federico Pastorello, på Twitter. 
</p><p class=" bl-elem"><b>Tennis: </b>Carla Suarez Navarro fra Spanien er i sin anden WTA-finale i 
denne sæson efter sejr over tyske Andrea Petkovic i Miami. 
Finalemodstanderen i Florida lørdag aften er Serena Williams. Held og lykke. 
</p>	
</div>

</div></body></html>
