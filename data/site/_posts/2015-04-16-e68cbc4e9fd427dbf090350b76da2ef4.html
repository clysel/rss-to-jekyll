---
layout:     post
title: 	    "Kvinden bag Totte-fænomenet er død"
post_author:	    
post_date:	    Thu, 16 Apr 2015 14:33:55 +0200
post_site:	    politiken.dk 
post_link:	    http://politiken.dk/kultur/boger/ECE2630459/kvinden-bag-totte-faenomenet-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det vil være meget få under 40, der ikke kender en lille dreng ved navn Totte. 
Nu er forfatteren bag den populære bogserie, som har underholdt børn med 
nære, praktiske hverdagsseancer i generationer, død. 
</p><p>
Men vi vil altid have historierne om, hvordan han husker at tage vanterne på 
hænderne og ikke fødderne, om hvordan Totte bygger, og om hvordan bamse skal 
have plaster på, når drengen selv er blevet vaccineret. 
</p><div class="art-fakta article-box">
<h4 class="">
Totte-titler</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Totte bygger</li><li>Totte går ud</li><li>Totte hos lægen</li><li>Totte bager</li><li>Totte og Malene</li><li>Totte rydder op</li><li>Totte og katten Kisser</li><li>Totte klæder sig ud</li><li class=" bl-elem">Totte er lille</li></ul>
</div>
</div><p>
Den svenske forfatter Gunilla Wolde udgav sin første børnebog med inspiration 
fra sit hverdagsliv med sin lille søn Per i 1970, og siden er bogserien om 
den rundhovedede knægt blev læst om og om igen på børneværelserne. </p><p>
Og det i en grad, så visse forældre givetvis vil få kvælningsfornemmelser ved 
at blive mindet om (er du klar?) titler som 'Totte går ud', 'Totte er lille' 
og 'Totte bader'. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/boger/ECE140787/boern-laeser-ikke-ny-boernelitteratur/">Børn læser ikke ny børnelitteratur</a></p><p>
Andre (fans, må man formode) har skabt en slags hyldester til Totte-fænomenet 
med videre-digtninger som eksempelvis journalisten Johanne Mygind, der 
drømmer om at læse 'Totte starter på antidepressiv efter sammenbrud over 
nyheden om, at Kählers jubilæumsvase er udsolgt' eller bloggeren 
Nutidensmor.dk med 'Totte mente ikke, at knibeøvelser var nødvendige før den 
dag, det gik galt midt i køen i SuperBrugsen'.
</p><p>
Eller vores egne bagsideekvilibrister, der har foreslået titler som 'Totte 
fejer noget ind under gulvtæppet' eller 'Totte fremlægger næsten alle 
bilag'. 
</p><p><a class=" bl-elem" target="_blank" href="http://multimedia.pol.dk/archive/00928/Totte_satire_928687a.jpg">SE 
BAGSIDENS Totte-satire</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Totte_hos_l_gen_928693w.jpg" alt="" border="0"/></span>
De bidske, fiktive titler ville sikkert have moret forfatterinden, der så sent 
som i et interview sidste år udtalte om sin storsælgende serie: 
</p><p>
»Der var meget humor i bøgerne. Det er derfor, de er gået så godt. Humor har 
reddet mig i det meste i livet«. 
</p><p>
Per Wolde, alias virkelighedens nu 49-årige Totte, fortæller i dag til 
Aftonbladet, at hans mor har været syg længe, men at hun blev i sit eget 
hjem til det sidste. 
</p><h3>
Stærke titler for dansk forlag 
</h3><p>
Ud over den lange stribe af tegninger og tekster om Totte, der lærer det ene 
og det andet, har Gunilla Wolde også skrevet en række bøger om den næsten 
lige så kendte og lidt ældre Lotte, der går i børnehave, får en lillebror og 
kommer i trodsalderen. 
</p><p>
Gunilla Woldes bøger er oversat til 14 sprog, og i Danmark er det forlaget 
Carlsen, der udgiver de små kvadratiske småbørnsbøger. Her er man 
efterhånden oppe i 20.-23. oplag af serien, som tilsyneladende ikke taber 
aktualitet selv om årene går, og Totte fortsat går i kassebukser. 
</p><p>
»Totte og Lotte-bøgerne var nogle af de allerførste hverdagsbøger, og fordi de 
har været på markedet så længe, har de bevist deres værd. Så jeg vil 
umiddelbart sige, at som det ser ud i dag, er Totte og Lotte nogle af de 
stærkeste bøger for os«, lyder det fra forlagschef Camilla Schierbeck. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Totte_g_r_ud__2__928681w.jpg" alt="" border="0"/></span>
»De ligger både hos supermarkeder, hos boghandler og er i bogklubber. De 
appellerer til børn med deres enkle streg, og de har alle en genkendelighed, 
som giver både børn og voksne mulighed for at tale om de her situationer. 
Jeg tror, de kommer til at holde et godt stykke tid endnu. Nye forældre, der 
selv er vokset op med Totte, køber den til deres egne børn, så den bliver 
båret videre. Vi kan mærke på vores salg, at den bliver købt igen og igen«. 
</p><p>
Carlsen har ikke uudgivet Totte-guld på lager, og der er heller ikke planer om 
smarte spin-off's eller nyfortolkninger. 
</p><p>
»Gunilla Wolde var meget nidkær i forhold til, at man ikke må pille ved 
værkerne. Ikke lege med farver, typografi eller tegninger. Man skal være tro 
over for det, hun skabte«, siger Camilla Schierbeck. 
</p><p>
Ud over bøger om Totte og Lotte udgav Gunilla Wolde børnebogsserier om pigen 
Emma, Marlotta, Søstrene P, Hejsa Fredrik samt en længere række fagbøger om 
ledelse, stress og arbejdsliv. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00928/Gunilla_Wolde_Credi_928682y.jpg" alt="" border="0"/><span class="caption"><span class="f-img-caption">Bredtfavnende. 
</span>Ud over at skrive og tegne bøger om kompetente børn, der tilegner sig praktiske færdigheder, udgav hun hestebøger, ungdomsromaner og fagbøger. Foto: Lena Källström.</span></span></p>	
</div>

</div></body></html>
