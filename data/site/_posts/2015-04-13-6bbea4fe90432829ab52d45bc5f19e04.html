---
layout:     post
title: 	    "Forfatteren Günter Grass er død"
post_author:	    
post_date:	    Mon, 13 Apr 2015 11:29:21 +0200
post_site:	    politiken.dk 
post_link:	    http://politiken.dk/kultur/boger/ECE2625885/forfatteren-gnter-grass-er-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
ANMELDELSE</h4>
<h5>
Bliktrommen</h5>
<div class="fakta-body" data-buildingblock="embedded_factboxlink"><p>
Politiken anmeldte Günter Grass' roman Bliktrommen 16. november 1961. </p><a href="http://multimedia.pol.dk/archive/00927/Bliktrommen_16_11_1_927852a.pdf">Læs 
anmeldelsen af bogen, som var en »fantastisk skælmeroman«, her</a><p>.</p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/grass_927858k.jpg" alt="" border="0"/></span>
</div>
</div><p>
Den tyske nobelpristager i litteratur Günter Grass er død 87 år gammel. 
</p><p>
Ifølge Der Spiegel skete det her mandag morgen på en klinik i Lübeck. 
</p><p>
Grass er i den brede befolkning især berømt for sin debutroman 'Bliktrommen', 
der handler om Anden Verdenskrig og nazisternes drøm om Det Tredje Rige, men 
fortalt i en forvrænget form af dværgen Oscar Matzarath, der har valgt at 
stoppe sin vækst i treårsaldren. 
</p><p>
Bogen indgår som en del af den såkaldte 'Danzigtrilogi', der også består af 
bøgerne 'Kat og mus fra' 1963 og 'Hundeår' fra 1965. 
</p><h3>
Kortvarigt medlem af SS
</h3><p>
Grass er berømt for sin skildring af Tyskland omkring Anden Verdenskrig, 
blandt andet også for at beskrive tyske soldater som ofre, ikke alene 
bødler. Eksempelvis beskriver den lange novelle 'I krebsegang' fra 2002, som 
blev en international bestseller, sænkningen af det tyske krydstogtskib 
Wilhelm Gustloff under krigen. 
</p><p>
Nogle år senere, i 2006, udkom Grass' selvbiografi 'Når løget skrælles', der 
vakte international opsigt, fordi forfatteren afslørede, at han i en kort 
periode i sin tidlige ungdom var medlem af den nazistiske organisation 
Waffen SS. 
</p><p class=" bl-elem">
I 1999 fik forfatteren den højeste af alle litterære udmærkelser, Nobelprisen 
i litteratur. Gennem sin lange karriere arbejdede Grass både som digter, 
romanforfatter og billedkunstner. Han blandede sig også gerne i politiske 
spørgsmål, blandt andet de to tysklandes sammenlægning, og blev i sit 
hjemland både anset som kunstner og politisk intellektuel. 
</p>	
</div>

</div></body></html>
