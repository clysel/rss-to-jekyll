---
layout:     post
title: 	    "Ni ud af ti kommuner har problemer med mobil- og bredbåndsdækning"
post_author:	    Adam Fribo
post_date:	    Tue, 10 Mar 2015 07:50:40 +0000
post_site:	    www.version2.dk 
post_link:	    http://www.version2.dk/artikel/ni-ud-af-ti-kommuner-har-problemer-med-mobil-og-bredbaandsdaekning-95885?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Der er problemer med mobil- og bredbåndsdækningen i store dele af landet.</p>

<p>Selvom det offentlige med hiv og sving bliver digitalt, og borgerne påkræves at tilgå digitale løsninger som Digital Post, så stikker dårlig dækning mange steder en kæp i hjulet.</p>

<p>Det skriver <a href="http://www.b.dk/nationalt/der-er-huller-i-nettet-landet-over">Berlingske Tidende</a>.</p>

<p>Avisen citerer en undersøgelse, som Yougov har lavet for <a href="http://www.kl.dk/Momentum/Momentum2015-5-1-id175760/?n=0">KL</a>.</p>

<p>Og her svarer 9 ud af ti kommuner altså ja til, at de har oplevet problemer med få optimal dækning, ligesom det i 67 procent af tilfældene har gjort det svært for borgere at tilgå det offentlige.</p>

<p>Den er særligt gal i landområderne, og i 2014 fik Sorø Kommune 325 henvendelser fra borgere, der ikke kunne få ordentlig forbindelse.</p>

<p>»Der er mange situationer, hvor det er frygteligt irriterende, hvis man som borger ikke kan søge oplysninger på nettet. Man skal søge digitalt, hvis man for eksempel skal have en byggetilladelse, og så er det meget frustrerende, hvis man ikke kan komme igennem. Vores skoleelever har fået iPads og skulle gerne have mulighed for at bruge dem derhjemme,« siger Bente Kjeldal Jensen, der er landinspektør i teknik- og miljøafdelingen i Sorø Kommune, til Berlingske.</p>



<p>Mange kommuner melder også om, at dårlig dækning giver problemer i forbindelse med telemedicinske løsninger.</p>

<p>En ny vækstplan for digitalisering har blandt andet til formål at give bedre dækning fra 2020, men ifølge KL-formand og borgmester i Kalundborg Martin Damm (V) er det for lang tid at vente:</p>

<p>»Vækstaftalen indeholder flere af de tiltag, vi har efterlyst, og det er selvfølgelig glædeligt. Men fem år er altså lang tid for borgere og virksomheder at vente på at få en god dækning og kapacitet i mobil- og bredbåndsnettet både i byer og på landet. Og det er vigtigt at slå fast, at en tidssvarende mobil- og bredbåndsdækning ikke er kommunernes ansvar. Det er statens ansvar, at borgere, virksomheder og kommuner over hele landet har mulighed for at udnytte de digitale muligheder.«</p>


  </section></div></body></html>
