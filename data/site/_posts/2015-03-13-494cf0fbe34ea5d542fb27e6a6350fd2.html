---
layout:     post
title: 	    "Klaus Bondam river parlamentet ned: Christiansborg er en opkomling"
post_author:	    
post_date:	    Fri, 13 Mar 2015 16:37:50 +0100
post_site:	    politiken.dk 
post_link:	    http://politiken.dk/ibyen/byliv/ECE2584522/klaus-bondam-river-parlamentet-ned-christiansborg-er-en-opkomling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ibyen-serie: Vi river byen ned</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/ViiRiverByenNed_LOG_918473w.jpg" alt="" border="0"/></span></p><ul class=" bl-elem"><li>Hvilke tre bygninger ville du få revet ned i København, hvis du selv kunne 
bestemme?</li><li>I dag og de kommende uger sætter Ibyen kritisk fokus på hovedstadens 
arkitektur. Hvad fungerer ikke, og hvorfor ikke.</li><li>Vi spørger en række personer med sans for byliv og æstetik om, hvilke 
bygninger eller særlige områder, der generer dem mest i København. </li><li>Sidste fredag åbnede Politikens arkitekturanmelder Karsten R.S.Ifversen serien 
med at rive Unicef’s nye verdenslager, Rigshospitalet og Tuborg Havn 
ned, mens vores første gæst, kunstneren Per Arnoldi, fjernede 
tilbygningen til Østerport, Langelinie Pavillonen og tilbygningen til 
Ordrupgaard-samlingen.</li><li>Senere smadrede tidligere byplanborgmester Gunna Starck DI's hus på 
Rådhuspladsen, udvidelsen af Zahles Skole og de to bygninger, der 
huser/har huset Station 1 og Station 2 i hhv. St. Kongensgade og på 
Halmtorvet.</li><li>Og digteren Søren Ulrik Thomsen gjorde kort proces med hele Stengade på 
strækningen Baggesensgade-Korsgade, de to sider med nye treetagers huse 
på Blågårds Plads og alle de åbne gårdmiljøer med grillbænke og forkølet 
beplantning. </li><li class=" bl-elem">I går sagde Københavns kultur- og fritidsborgmester Carl Christian Ebbesen 
(DF) et ikke udpræget tårevædet farvel til Bispeengbuen, 
Grønjordskollegiet og indkøbscentret Metro. </li></ul></div>
</div><p>
Ibyen fortsætter i dag serien, hvor vi beder markante 
københavnerpersonligheder rive de tre bygninger ned i byen, der irriterer 
dem mest. 
</p><p>
I dag giver vi smadreklodsen til Klaus Bondam, Københavns tidligere teknik- og 
miljøborgmester (R). 
</p><p>
Han har især set sig gal på vores parlamentsbygning: 
</p><h3>
Christiansborg 
</h3><p>
»Christiansborg Slot skal væk. Riv det ned! Opfør et nyt, markant 
bygningsværk, som skal huse vores Folketing. Lad det være et symbol på et 
moderne land, hvor transparens, ligestilling og mangfoldighed er de 
fundamentale værdier. Jeg har set parlamenter i bl.a. Edinburgh og Berlin, 
der i langt højere grad afspejler moderne demokratier end den store tunge 
klods, vi har liggende midt i vores hovedstad. Det ’tredje’ Christiansborg 
er en opkomling – klasket uelegant ned ved siden af C.F. Hansens smukke 
slotskirke fra det ’andet’ Christiansborg. Det er et arkitektonisk makværk, 
der foregiver at være meget ældre, end det i virkeligheden er. Løgn og 
latin!« 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00919/Nu_er_Christiansbor_919505y.jpg" alt="" border="0"/><span class="caption"><span class="f-img-caption">Foto: 
</span>Lars Just</span></span></p><p>
»De seneste års intens terrorsikring har gjort det endnu mere lukket og 
uigennemtrængeligt. Og at den indre slotsgård (forlængelsen af den smukke og 
elegante ridebane fra det ’første’ Christiansborg) bruges til p-plads for 
Folketingets medlemmer, kan få direktøren for Cyklistforbundet (Klaus 
Bondam, red.) til at hæve øjenbrynene en hel del. Riv det ned! Det er klart 
at foretrække frem for endnu en slotsbrand. København – og demokratiet – 
fortjener et fjerde Christiansborg«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/ViRiverByenNed_ChrB_920167s.jpg" alt="" border="0"/><span class="caption"><span class="f-img-caption">Illustration: 
</span>Thomas Thorhauge.</span></span></p><h3>
Field’s 
</h3><p>
»Tænk at planlægge og bygge en helt ny kæmpestor bydel i København og så samle 
alt forretningslivet i et storcenter omkranset af nedkørsler til p-kældre. 
Anlæggelsen af Ørestad er i udgangspunktet en af de største planmæssige 
katastrofer i København med alt for store enheder, golde fællesarealer og 
frarøvet enhver bymæssig intimitet og charme«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/Luftfoto__K_benhavn_919653y.jpg" alt="" border="0"/><span class="caption"><span class="f-img-caption">Foto: 
</span>Mathias Christensen</span></span></p><p>
»Jeg skal bestemt ikke underkende de beboere, der i dag – på trods – forsøger 
at skabe bedre rammer for bylivet derude, men det ændrer ikke på det 
fejlgreb, det var at samle den overvejende del af alt handelsliv under tag i 
et gennemkommercialiseret rum. En privatisering af vores fælles gaderum: 
handelsgaden. Det er så trist, især når alternativet er så meget mere 
attraktivt: gader med mennesker og byliv døgnet rundt, forretninger, 
opholdssteder, autenticitet og menneskelighed«. 
</p><h3>
En ‘ghetto’, f.eks. Mjølnerparken 
</h3><p><span class="img-contimg-fl-center"><img class="image inlineLightBox" src="http://multimedia.pol.dk/archive/00919/Arkitektur_i_K_benh_919510y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><div class="art-fakta article-box">
<h4 class="">
Klaus Bondam</h4>
<div class="fakta-body" data-buildingblock="embedded_factboxlink">
<p>
Skuespiller, forhenværende politiker, direktør. Født 19. november 1963 på 
Bornholm. 
</p><p>
Uddannet skuespiller fra Skuespillerskolen ved Odense Teater i 1992. Freelance 
skuespiller på teater, film og tv (1992–2010). Administrativ leder på Teater 
Mungo Park i Allerød (1995-96), teaterchef på Grønnegaards Teatret i 
København (1996-2003) og teaterchef på Folketeatret i København (2003-05). 
</p><p>
Meldte sig ind i Det Radikale Venstre i 1999 og var teknik- og miljøborgmester 
fra 2006 til 2009 samt beskæftigelses- og integrationsborgmester i 2010 i 
Københavns Kommune. Institutleder ved Det Danske Kulturinstituts afdeling i 
Bruxelles fra 2010 til 2014. 
</p><p>
Siden 1. februar 2014 direktør for Danmarks Cyklistforbund.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
»Igennem de seneste årtier har landets største kommuner bygget store områder 
med enorme sociale bebyggelser af ringe materialer med en suspekt 
arkitektonisk kvalitet. Med årene blev de til en vis grad opbevaringssteder 
for udsatte og marginaliserede borgere uden for arbejdsmarkedet, uden for 
uddannelsessystemer og uden et bredt forankret kontaktnet i det danske 
samfund«. </p><p class=" bl-elem">
»Disse områder blev også den daglige arbejdsplads for horder af velmenende og 
selvtilfredse projektmagere, der med offentlige millioner i ryggen hver især 
mente, at lige bestemt de kunne gøre den forskel, der skulle til. Vi har som 
samfund postet enorme summer i disse truede boligområder. Projektmageri, 
ombygninger m.m. Jeg tror på, at det – som jeg bl.a. har set det i Holland – 
ville have været en langt bedre investering for vores fælles samfund at rive 
nogle af de allermest udsatte såkaldte ghettoområder ned. I samme åndedrag 
kan vi gøre op med tidligere tiders fejlslagne politik med at lade en 
bestemt slags mennesker bo samlet på et sted. Når man bygger nye 
boligområder, skal man sikre, at det er blandet by, hvor mange forskellige 
mennesker bor dør om dør. Blandede boligformer og blandede ejerformer er lig 
med bedre blandet by«. 
</p>	
</div>
</div></body></html>
