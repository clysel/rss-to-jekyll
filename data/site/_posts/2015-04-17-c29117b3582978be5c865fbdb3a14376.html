---
layout:     post
title: 	    "Moores Lov fylder 50 år: Hvor længe kan den holde?"
post_author:	    Jesper Stein Sandal
post_date:	    Fri, 17 Apr 2015 10:08:38 +0000
post_site:	    www.version2.dk 
post_link:	    http://www.version2.dk/artikel/moores-lov-fylder-50-aar-hvor-laenge-kan-den-holde-144238?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>I 50 år har vi set en teknologisk udvikling uden sidestykke i menneskehedens historie, nemlig udviklingen af mikroprocessoren, hvor antallet af transistorer på en chip er fordoblet cirka hvert andet år.</p>

<p><figure class="plugin right zoomable"><img data-original-image="http://www.version2.dk/sites/v2/files/_wrk6330.jpg" src="http://www.version2.dk/sites/v2/files/styles/medium/public/_wrk6330.jpg?itok=WHLzJiKY" alt=""/><figcaption> Gordon Moore, som i 1965 bemærkede, at udviklingen i transistorer var eksponentielt voksende. <cite>Foto: Intel</cite></figcaption></figure>Den 19. april 1965 udkom en artikel skrevet af Intel-ingeniøren Gordon Moore, som havde observeret en eksponentiel udvikling i transistorteknologien, som blev brugt til de første mikroprocessorer, men de færreste havde på det tidspunkt forventet, at den eksponentielle udvikling ville fortsætte i 2015.</p>

<p>Det er svært at få øje på nogen anden teknologi, som ikke er direkte eller indirekte afledt af Moores Lov, hvor der i teknologihistorien har været en tilsvarende eksponentiel udvikling i 50 år.</p>

<p>End ikke den mest hardcore steampunk-fan vil kunne forestille sig, hvordan dampmaskinen havde set ud, hvis den havde gennemgået en tilsvarende udvikling i dens første 50 år.</p>

<p>Man kunne måske forestille sig, at den mekaniske computer, som Charles Babbage udtænkte, kunne have udviklet sig med stadigt mindre tandhjul og drivstænger, men de enkelte dele skulle være langt mindre, end komponenter, der findes i de bedste mekaniske urværk.</p>

<p>Det helt store spørgsmål, som melder sig, når vi markerer 50 året for formuleringen af Moores Lov, er, hvor længe udviklingen kan fortsætte?</p>

<p>Moores Lov er ikke en naturlov. Den er snarere en målestok, som chipindustrien har brugt til at holde et hæsblæsende udviklingstempo. Tværtimod banker chipudviklingen efterhånden på de naturlige barrierer, som naturlovene dikterer.</p>

<p>Intel forventer selv, at udviklingen kan fortsætte til i hvert fald 2020, men derefter skal der mere eksotiske teknologier til at holde tempoet. I 2025 kan vi derfor måske begynde at se den eksponentielle vækstkurve flade ud og begynde at ligne en S-kurve.</p>

<p>Det rejser spørgsmålet om, hvad konsekvenserne bliver på længere sigt for en it-branche, der har været vant til, at computere blev forældede på bare fem år. Når Moore Lov ikke længere gælder, vil det mere være slid, der dikterer levetiden for en computer og ikke den teknologiske udvikling.</p>

<p>Hver gang Moores Lov har rundet en milepæl eller chipindustrien har overvundet en ny tærskel for produktionen af stadig kraftigere processorer, har branchen derfor stillet spørgsmålet om, hvor længe Moores Lov vil gælde.</p>

<p>Vi har været i Version2's arkiv og fundet en stribe artikler frem, som dækker emnet og illustrerer nogle af de udfordringer, chipindustrien står over for.</p>
















  </section>

  
  
  
  </div></body></html>
