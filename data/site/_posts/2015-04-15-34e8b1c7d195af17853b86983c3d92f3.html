---
layout:     post
title: 	    "Designer bag omstridt skulptur: »Det er et budskab om fred«"
post_author:	    
post_date:	    Wed, 15 Apr 2015 09:58:34 +0200
post_site:	    politiken.dk 
post_link:	    http://politiken.dk/kultur/kunst/ECE2628167/designer-bag-omstridt-skulptur-det-er-et-budskab-om-fred/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Allen Sayegh og hans team havde set det hele for sig: Folk skulle sætte sig i 
forårssolen og betragte de hundredvis af forglemmigej og den fritstående 
hvirvelvind, der forbinder jord og himmel visuelt og symbolsk. En fredelig 
mindestund, ingen alarm. 
</p><p>
»Det her er et budskab om fred«, siger Allen Sayegh, professor i design ved 
Harvard University og hovedmand bag skulpturen ’The Draem’, der kommer til 
at stå på Kultorvet i København 10 dage i maj som markering af 100-året for 
det armenske folkedrab. 
</p><p>
Men indtil videre har skulpturen ikke skabt fred. Tværtimod. 
</p><h3>
Tyrkiske ambassade er imod 
</h3><p>
I størstedelen af det internationale forskningsmiljø har der længe været 
enighed om, at ottomanernes massakre på op mod 1,5 millioner armeniere under 
og efter Første Verdenskrig berettiger til den kontroversielle betegnelse 
folkedrab. 
</p><p>
Men tyrkiske statsledere, som regnes for ottomanernes historiske arvtagere, 
har konsekvent afvist, at der var tale om folkedrab. 
</p><p>
Og på den tyrkiske ambassade i Danmark kritiserer man nu i stærke vendinger, 
at Københavns Kommune har tilladt opførelsen af en skulptur, der er tilegnet 
’hundredåret for det armenske folkedrab’. 
</p><p><b class="ext-link">ARMENIEN </b><a class="embeddedlink" href="http://politiken.dk/udland/ECE2271043/armenien-tyrkiet-benaegter-folkedrab-trods-undskyldning/">Tyrkiet benægter folkedrab trods 
undskyldning</a></p><p>
»Brugen af dette udtryk (folkedrab, red.) i et kulturelt projekt er både 
problematisk, moralsk uholdbart og juridisk ubegrundet«, skriver ambassaden 
i en mail til Politiken. 
</p><p>
»Desuden vil en sådan skulptur, placeret i centrum af København som en anklage 
mod Tyrkiet og tyrkerne, også skuffe det tyrkisk-danske fællesskab dybt«. 
</p><h3>
En alternativ beslutning 
</h3><p>
Sadi Tekelioglu, der er medstifter af og redaktør på den dansk-tyrkiske avis 
Haber, forventer, at skulpturen vil provokere mange herboende tyrkere. 
</p><p>
»Tyrkere med kurdisk afstamning vil støtte armenierne og ideen med skulpturen, 
mens de mere nationalistiske tyrkere vil være imod. Ud over at påvirke 
forholdet mellem Danmark og Tyrkiet kan Danmark også få et problem med den 
konflikt«, siger han. 
</p><p>
Teknik- og miljøforvaltningen i Københavns Kommune har bemyndigelse til at 
godkende en midlertidig skulptur som ’The Draem’. Godkendelsen er en 
administrativ beslutning, som ikke har været behandlet i 
Borgerrepræsentationen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2624888/paven-kalder-massedrab-i-armenien-for-folkedrab/">Paven kalder massedrab i 
Armenien for folkedrab</a></p><p>
Områdechef ved Byliv i Københavns Kommune Jesper Sejerø forklarer, at man har 
diskuteret skulpturens placering og udstillingsperiode på Kultorvet, men 
ikke budskabet. 
</p><p>
»Vi fungerer som rådgivere. Vi sætter ikke spørgsmålstegn ved, hvad deres 
intention er med det, og ved deres oplysning om det armenske folkedrab. Der 
er rigtig, rigtig mange mennesker, som agiterer politisk og kunstnerisk på 
gaden, og som får lov til det«, siger Jesper Sejerø. 
</p><h3>
Udstilling udløste konflikt i 2012 
</h3><p>
Begivenhederne i det tidligere Osmanniske Rige er fortsat genstand for stor 
diskussion, opmærksomhed og stærke følelser i 100-året for deres begyndelse. 
</p><p>
Herhjemme blev Det Kongelige Bibliotek i 2012 udsat for voldsom kritik i 
forbindelse med udstillingen ’Det armenske folkedrab og den skandinaviske 
reaktion’, der blev til i samarbejde med Den Armenske Ambassade. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/ECE1831412/tyrkiet-faar-det-kongelige-bibliotek-til-at-vise-alternativ-udstilling-om-folkedrab/">Tyrkiet får Det Kongelige 
Bibliotek til at vise alternativ udstilling om folkedrab</a></p><p>
Tyrkiets daværende ambassadør i Danmark kritiserede over for Det Kongelige 
Bibliotek udstillingen og fik efterfølgende lov til at vise en tilsvarende 
udstilling med Tyrkiets egen udlægning af begivenhederne. 
</p><p>
Det fik forskere til at kritisere Det Kongelige Bibliotek for at præsentere 
alle udlægninger af historien som lige gode. »Et knæfald for tyrkisk pres«, 
sagde Dansk Folkepartis Søren Espersen i Berlingske, mens 
Socialdemokraternes socialordfører i Københavns Borgerrepræsentation, Lars 
Aslan Rasmussen, kaldte udstillingen en »svinestreg«. 
</p><h3>
Et tyrkisk traume 
</h3><p>
I 2015 markeres 100-året for folkedrabet verden over, blandt andet med 
skulpturen i København. DR markerede i weekenden årsdagen med en 
mindekoncert med Armeniens Nationalorkester i DR’s koncertsal. 
</p><p>
Daniella Kuzmanovic, der er Tyrkiet-ekspert og lektor ved Institut for 
Tværkulturelle og Regionale Studier på Københavns Universitet, kalder 
folkedrabet »et traume« i den tyrkiske selvforståelse: 
</p><p>
»Det er ikke en sag, som man har diskuteret bredt internt i Tyrkiet. De 
tyrkiske eliter har fuldstændig skrevet ud af historiebøgerne, at man havde 
at gøre med et multikulturelt samfund i Det Osmanniske Rige«, siger hun med 
henvisning til de kristne armeniere, der døde under begivenhederne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1831734/tyrkisk-udstilling-om-folkemord-er-en-svinestreg/">Tyrkisk udstilling om 
folkemord er »en svinestreg«</a></p><p>
»Man kan sige, at den officielle ide om Tyrkiet som nation bygger på, at man 
fornægter folkedrabet«, erklærer Kuzmanovic. 
</p><p>
Tyrkernes største frygt i dag er ifølge Daniella Kuzmanovic, hvad der vil ske, 
hvis folkedrab bliver den vedtagne betegnelse for massakrerne: 
</p><p>
»Tyrkerne ser en anerkendelse af folkedrabet som noget, der både kan bruges 
som et politisk pressionsmiddel af for eksempel EU og som åbning for alle 
mulige søgsmål«, siger hun og nævner, at tyrkerne frygter armenske krav på 
territorium og økonomisk erstatning til efterkommerne af de dræbte. 
</p><h3>
Holdningsskifte på vej 
</h3><p>
Selvom det fortsat er forbudt i Tyrkiet at kalde begivenhederne i Armenien 
folkedrab, vurderer både Kuzmanovic og Cecilie Banke, seniorforsker ved 
Dansk Institut for Internationale Studier, at der internt i Tyrkiet er et 
holdningsskifte på vej: 
</p><p>
»Der er sket meget i de sidste 10 år i forhold til at erkende og anerkende 
folkedrabet. Der er en forandring i gang med den tyrkiske 
historiefortælling, særligt i forskningsmiljøet og blandt intellektuelle«, 
siger Cecilie Banke. 
</p><p>
»Men det betyder ikke, at tyrkerne ikke reagerer, hver gang nogen begynder at 
tale om folkedrab«, siger Daniella Kuzmanovic med henvisning til, at 
tyrkiske diplomater er blevet trukket hjem fra Sverige, USA og Frankrig, når 
politikere har forsøgt at få resolutioner igennem, der skulle anerkende 
betegnelsen folkedrab. 
</p><p>
Så sent som i søndags trak Tyrkiet sin ambassadør i Vatikanet hjem til Ankara, 
efter at paven ved en messe i Rom brugte ordet folkedrab. 
</p><h3>
Nogle lande anerkender folkedrabet 
</h3><p>
Flere lande, herunder Sverige, Holland og Frankrig, har officielt anerkendt 
betegnelsen folkedrab om begivenhederne i 1915. 
</p><p>
I Danmark har skiftende regeringer afvist at tage stilling i sagen og henvist 
til, at det var en opgave for historikere at afgøre det. 
</p><p>
Udryddelse og deportationer af armenierne var så systematiske, at 
internationale forskere længe har været enige om, at massakrerne under 
henvisning til FN’s folkedrabskonvention fra 1948 berettiger til betegnelsen 
folkedrab. 
</p><h3>
En sag for historikere 
</h3><p>
I en mail til Politiken afviser udenrigsminister Martin Lidegaard (R) at 
forholde sig til skulpturen og diskussionen om den rette betegnelse for 
ottomanernes historiske overgreb på armenierne: 
</p><p>
»Historiefortolkningen bør ikke styres politisk eller lovgivningsmæssigt, men 
overlades til den frie forskning og den offentlige debat. En politisering af 
historien vil ikke fremme en forsoning og normalisering af forholdet mellem 
Armenien og Tyrkiet«, skriver Lidegaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1967941/100-aars-benaegtelse-af-folkedrab-slaar-revner/">100 års benægtelse af 
folkedrab slår revner</a></p><p>
Netop derfor, siger Sadi Tekelioglu – der ikke selv vil tage stilling til, om 
der var tale om et folkedrab – burde kommunen ikke have godkendt skulpturen. 
</p><p>
»Når Københavns Kommune gør det her, vil tyrkerne se det som en dansk 
stillingtagen til problematikken«. 
</p><h3>
Kunsten skal have frie rammer 
</h3><p>
Københavns teknik- og miljøborgmester, Morten Kabell (EL), ønsker ikke at tage 
politisk stilling til forvaltningens beslutning, men kultur- og 
fritidsborgmester Carl Christian Ebbesen (DF) kalder ambassadens kritik 
»uberettiget«. 
</p><div class="art-quote article-box">
<p class="quote"/>
<blockquote>
<p class="quote-txt">
Kunsten skal have frie rammer. Hvis Tyrkiet har noget som helst at kritisere, 
må de jo komme med deres eget bud
</p>
<p class="sender">
Carl Christian Ebbesen (DF), kulturborgmester 
</p>
</blockquote>
</div><p>
»Vi skal ikke være en by eller et land, der lægger låg på de her diskussioner. 
Tværtimod«, siger han. </p><p>
»Kunsten skal have frie rammer. Hvis Tyrkiet har noget som helst at kritisere, 
må de jo komme med deres eget bud«. 
</p><h3>
Appel om fred 
</h3><p>
Den Tyrkiske Ambassade, der i 2012 fik hjælp til at afholde mod-udstillingen 
på Det Kongelige Bibliotek, afviser, at man ønsker at opstille en skulptur 
med et modsvarende budskab i forhold til ’The Draem’. 
</p><p>
Det kunne de ellers sagtens, siger områdechef Jesper Sejerø. 
</p><p>
»Vi vil ikke gå ind og dømme, om der er nogle meninger, der er mere rigtige 
end andre, og det ville i langt de fleste tilfælde også være ulovligt i 
forhold til forvaltningsloven«, siger han. 
</p><p>
Ifølge arkitekten bag skulpturen, Allen Sayegh, der selv er født i Libyen og 
har armenske oldeforældre, er formålet udelukkende at appellere til fred og 
fordragelighed. 
</p><p class=" bl-elem">
»Der er gået 100 år, og stort set alle har erkendt folkedrabet. Jeg er klar 
over, at det har været en meget politisk ting i mange år, men det her 
handler ikke om det. Jeg er designer, ikke politiker – så må skulpturen 
blive modtaget, som den bliver modtaget«. 
</p>	
</div>

</div></body></html>
