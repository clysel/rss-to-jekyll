---
layout:     post
title: 	    "Det Hvide Hus følger sagen om Mærsk-skib tæt"
post_author:	    
post_date:	    Wed, 29 Apr 2015 23:44:11 +0200
post_site:	    politiken.dk 
post_link:	    http://politiken.dk/udland/ECE2648940/det-hvide-hus-foelger-sagen-om-maersk-skib-taet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det Hvide Hus siger, at det nøje overvåger situationen omkring Maersk 
Tigris-skibet, som bliver tilbageholdt i den iranske havneby Bandar Abbas. 
</p><p>
En talsmand for Det Hvid Hus, Josh Earnest, siger, at der ikke er rapporter 
om, at nogen er kommet noget til på skibet, som fortsat tilbageholdes af 
iranerne. 
</p><p>
Skibet, der sejler under Marshall-øernes flag, har ingen amerikanere om bord. 
</p><p>
Men USA og Marshall-øerne har indgået en aftale, der indebærer, at USA »har 
fuld autoritet og ansvar for sikkerhed og forsvar på Marshall-øerne«, 
hedder det på det amerikanske udenrigsministeriums hjemmeside. 
</p><h3>
To episoder på fem dage 
</h3><p>
Relationerne mellem USA og Iran er inde i en vanskelig fase, hvor de to lande 
forsøger at finde en ny balancegang i forbindelse med bestræbelserne på at 
få en endelig aftale på plads omkring iranernes omstridte atomprogram. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2647361/ekspert-maersk-er-landet-i-iransk-magtkamp/">Ekspert: Maersk er landet i 
iransk magtkamp</a></p><p>
Det amerikanske forsvarsministerium siger, at Den Iranske Revolutionsgarde i 
sidste uge 'chikanerede' et handelsskib, der sejler under amerikansk flag. 
</p><p>
»De to episoder inden for kun fem dage skaber bekymring for sikkerheden i de 
sejlbaner, som handelsskibe benytter i det strategisk vigtige 
Hormuz-stræde«, siger oberst Steven Warren. 
</p><p>
»Det er vanskelig at sige, hvorfor iranerne opfører sig på denne måde. Vi 
opfordrer dem til at respektere alle internationalt vedtagne regler for 
navigationsfrihed«, tilføjer han. 
</p><h3>
Skib og fly på vej 
</h3><p>
Episoden med skibet under amerikansk flag fandt sted den 24. april, hvor fire 
iranske patruljebåde fra Revolutionsgarden chikanerede fartøjet. 
</p><p>
»Skibets navn var 'Maersk Kensington'«, siger den amerikanske oberst. 
</p><p>
USA's militær var ikke involveret i episoden, hvor skibet blev »forfulgt i 
omkring 15-20 minutter« på en måde, der blev opfattet som aggressiv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647157/shippingselskab-maersk-skib-var-i-internationalt-farvand/">Shippingselskab: Mærsk-skib 
var i internationalt farvand</a></p><p>
USA's flåde har sendt en destroyer, USS Farragut, og et overvågningsfly til 
området for at følge Maersk Tigris. 
</p><p class=" bl-elem">
»De er tæt på skibet, og de vil være i stand til at reagere, hvis det er 
nødvendigt«, siger Warren. 
</p>	
</div>

</div></body></html>
