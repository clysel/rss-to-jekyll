---
layout:     post
title: 	    "Miljøborgmester: Vi skal da se, om vi ikke også kan få en el-havnebus"
post_author:	    Mathias Skov Johansen
post_date:	    Mon, 02 Mar 2015 09:28:46 +0000
post_site:	    ing.dk 
post_link:	    http://ing.dk/artikel/miljoeborgmester-vi-skal-da-se-om-vi-ikke-ogsaa-kan-faa-en-el-havnebus-174435
---
<html><body><div><section class="body"><p>København bør også have en emissionsfri havnebus, der sejler på strøm.</p>
			<p>Det mener byens miljøborgmester, Enhedslistens Morten Kabell, efter at Ingeniøren har afdækket, at de nuværende havnebusser forurener med partikler og NOx, mens Stockholms vandtrafik benytter en el-havnebåd leveret af det fynske værft Faaborg Værft A/S. Samme værft, der måneder forinden i maj 2014 leverede Movias fjerde diesel-havnebus til Københavns havn.</p>
			<p>Morten Kabell (Ø) bad torsdag i sidste uge økonomiforvaltningen at få Movia se nærmere på den kollektive trafik til vands. Det skete i forbindelse med et forslag fra Mette Annelie Rasmussen (B) om mere CO2-neutral kollektiv trafik i hovedstaden.</p>
			
			<p>»Som artikler i Ingeniøren har vist, er der et stort behov for at se på havnebustrafikken. Vi ved, at havnebusserne er nogle af de mest forurenende dele af den kollektive trafik. Når man kan læse, hvordan Stockholm har købt el-drevne havnebusser fra Faaborg Værft, som fungerer ganske glimrende, kan man godt være lidt ærgerlig over, at det ikke er blevet taget i brug i København,« sagde Morten Kabell til mødet.</p>
			<p>Han håber derfor, at Movia ved næste udbudsrunde i 2017 prioriterer el-driften til vands.</p>
			<p>»I København har vi nogle partikel- og CO2-mål, vi gerne vil have opfyldt. Findes der et ordentligt alternativ, der kan give københavnerne en ren offentlig trafik i havnen, så er det selvfølgelig det, vi skal,« siger Morten Kabell til Ingeniøren.</p>
			<p>Han  hæfter sig ved, at Movias underleverandør har leveret en el-havnebus, der tilsyneladende er billig i drift og fungerer.</p>
			<p><figure class="plugin right zoomable"><img data-original-image="http://ing.dk/sites/ing/files/sjovagen_0.jpg" src="http://ing.dk/sites/ing/files/styles/w1120_media_right/public/sjovagen_0.jpg?itok=4ORVfBOY" alt=""/><figcaption> I september 2014 leverede Faaborg Værft A/S en moderne, eldrevet havnebus til Stockholm. 'Sjövägen' betjener i dag Stockholms centrum og sejler som i København på samme billetvilkår som den øvrige kollektive transport </figcaption></figure></p>
			<p>»Lad os da se, om vi ikke kan gøre det samme i København, for det giver da god mening«, siger han.</p>
			<p>De fire københavnske havnebusser er sammenholdt med den øvrige skibs-, fly- og biltrafik i hovedstadsområdet ikke væsentlige kilder til CO2-udledning. I forhold til den sundhedsskadelige partikelforurening er havnebusserne dog betydelige forurenings-kilder, der sejler i områder, hvor folk bor og opholder sig. Driftsomkostningerne for dieselbådene er samtidig væsentlig højere i forhold til Faaborg Værfts el-bådssatsning.</p>
			
			<p>Fra Movias centerchef Søren Englund lyder det i en skriftlig kommentar til Ingeniøren, at drift og anskaffelse altid indgår i en helhedsbetragtning, men at prisen på el-færgen ved sidste udbudsrunde blev vurderet 'så dyr, at miljøgevinsten ikke ville kunne opveje denne merpris'.</p>
			<p>”Udviklingen af el-motorer går imidlertid vældig stærkt. Hvorvidt en el-løsning vil være et attraktivt valg for operatørerne i forbindelse med næste udbud af havnebusserne i 2017, vil derfor være afhængig af udviklingen på området i forhold til miljø og pris”, skriver Søren Englund.</p>
		</section></div></body></html>
