---
layout:     post
title: 	    "»At råbe ?god røv? til en kvinde kan aldrig være en kompliment«"
post_author:	    
post_date:	    Fri, 13 Mar 2015 14:59:36 +0100
post_site:	    politiken.dk 
post_link:	    http://politiken.dk/indland/ECE2585423/at-raabe-god-roev-til-en-kvinde-kan-aldrig-vaere-en-kompliment/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>SEXISME </p><p>SAGEN KORT</p>
<div class="fakta-body" data-buildingblock="embedded_factboxlink">
<p><b>Everyday Sexism Project</b> er den danske version af det britiske projekt af samme navn. Projektet drives af journalist Irene Manteufel, og formålet er at samle dokumentation for, at sexisme mod kvinder er et problem. </p><p><b>Indtil videre har godt 1.000 </b>danske kvinder skrevet om, hvordan de har oplevet sexisme og seksuel chikane. </p><p class=" bl-elem"><b>Fortællingerne handler om </b>alt fra nedsættende kommentarer til gramseri, tilråb og voldtægter og har den seneste uge sat gang i debatten om sexisme som et samfundsproblem. </p>
</div>
</div><p>
»Sig appelsiiiin«. 
</p><p>
En midaldrende mand breder armene ud, da han træder ind mellem fotografen og 
de tre kvinder, der har taget plads på kanten af Storkespringvandet på 
Strøget i København, fordybet i snak. 
</p><p>
»Smil nu lidt«, siger han. Kvinderne kigger forundrede på ham og hinanden. 
</p><p>
»Det er tre charmetrolde, der sidder der«, tilføjer manden med et grin. Denne 
gang henvendt til fotografen. Da han heller ikke her får den store respons, 
fortrækker han. 
</p><p>
Siri Bonde, den ene af kvinderne på springvandskanten, ryster på hovedet. 
</p><p>
»Det dér er simpelthen så udbredt. At mænd som ham føler, at han er berettiget 
til bare at bryde ind og fortælle os, at vi skal være lidt mere søde og 
smilende. Det ville han aldrig sige til tre mænd«, siger hun. 
</p><h3>
Hverdagssexisme stortrives 
</h3><p>
Ligesom Helena G. Hansen og Camilla Schwalbe, der sidder ved hendes side, ser 
hun episoden som et udtryk for det, vi netop er mødtes for at tale om: at de 
oplever Danmark som et land, hvor hverdagssexisme rettet mod kvinder 
stortrives i form af alt fra irriterende ’smileopfordringer’ til nedsættende 
kommentarer, gramseri, tilråb og seksuelle overgreb. 
</p><p><b class="ext-link">REAKTION</b><a class="embeddedlink" href="http://politiken.dk/indland/ECE2581899/minister-revser-maends-klamme-afstumpede-kraenkelser/">Minister revser mænds klamme, afstumpede 
krænkelser </a></p><div class="art-quote article-box">
<p class="quote"/>
<blockquote>
<p class="quote-txt">
Man kan ikke tælle alle de gange, jeg har oplevet at blive gramset på, klappet 
bagi, fulgt efter på gaden og råbt ad
</p>
<p class="sender">
Helena G. Hansen 
</p>
</blockquote>
</div><p>
Siden den danske udgave af Everyday Sexism Project tidligere på ugen 
offentliggjorde en optælling af godt 1.000 kvinders beretninger om sexisme 
og seksuel chikane, og transportminister Magnus Heunicke (S) efterfølgende 
kommenterede sagen i krasbørstige vendinger, har debatten kørt for fuld 
tryk. Det glæder de tre kvinder, for de oplever, at deres grænser bliver 
overskredet jævnligt. </p><p>
»Der er rigtig mange charmerende, søde og respektfulde mænd, men der er også 
en stor gruppe, som på enten akavet eller decideret respektløs vis synes, 
det er okay at behandle kvinder som objekter frem for mennesker«, siger 
28-årige Camilla Schwalbe. 
</p><p>
»Man kan ikke tælle alle de gange, jeg har oplevet at blive gramset på, 
klappet bagi, fulgt efter på gaden og råbt ad«, siger Helena G. Hansen, der 
også er 28 år. 
</p><p>
»Nej, der kommer ens matematiske evner til kort«, kommer det tørt fra Camilla 
Schwalbe. 
</p><h3>
’Lækre læber’ 
</h3><p>
Ingen af de tre forstår, hvorfor nogle mænd har behov for at henvende sig 
uopfordret til dem med kommentarer som ’gode bryster’, ’lækre læber’ eller 
’fisse’, som er nogle af de typiske tilråb, kvinderne oplever. For dem er 
der stor forskel på en sexistisk tilnærmelse og en kompliment eller flirt. 
</p><p>
»At flirte kan man kun, hvis der er en gensidighed. Hvis jeg giver udtryk for, 
at jeg er interesseret i kontakt, så kan det være okay, hvis en mand 
fortæller mig, at jeg har en pæn kjole på eller ser godt ud«, siger Camilla 
Schwalbe. 
</p><p>
»At råbe ’god røv’ til en kvinde kan aldrig være en kompliment. Det er 
grænseoverskridende. Jeg føler mig nedvurderet og samtidig udstillet, når 
det bliver sagt eller råbt, så alle omkring kan høre det«, siger Siri Bonde. 
</p><p>
»Hvis man starter med et ’hej’ og så afkoder, om den, man nærmer sig, har lyst 
til at tale med en, går det lidt bedre, end hvis man uden respekt tager for 
givet, at andre er interesseret i at høre, hvad man har at sige«. 
</p><h3>
Du tissede – du er selv ude om det 
</h3><h3 class="tvheader"/>
<p>
I debatten om den såkaldte hverdagssexisme på de sociale medier anfører mange, 
at kvinder som Camilla Schwalbe, Helena G. Hansen og Siri Bonde overdriver 
problemets omfang. At de skal lade være at være snerpede og slappe af i 
stedet for at fokusere på de trælse oplevelser. Det er de selvsagt ikke 
enige i. For som de ser det, er sexismen så indlejret en del af den danske 
kultur, at mange tager den for givet og ikke ser den, hvis der ikke bliver 
gjort opmærksom på den. </p><p>
Camilla Schwalbe kan huske, hvordan en ny verdens uskrevne regler foldede sig 
ud, da hun ramte puberteten. »Pas nu på, at du ikke bliver en af de piger, 
der sender signaler til drengene, så de tror, du er ude på noget«, sagde 
hendes mor en dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2580235/1000-kvinder-har-delt-deres-historier-om-kraenkende-oplevelser/">1.000 kvinder har delt deres 
historier om krænkende oplevelser</a></p><p>
»Først vidste jeg ikke, hvad hun snakkede om. Men jeg blev hurtigt bevidst om, 
at formaningen var et udtryk for, at vi har et samfund, hvor der gælder 
nogle andre spilleregler for piger end for drenge. At drenge og mænd føler, 
det er legitimt at gøre visse ting, hvis du ser ud på en bestemt måde eller 
agerer på en bestemt måde. Vi har en form for ligestilling med fodnoter«, 
siger Camilla Schwalbe. 
</p><p>
Helene G. Hansen nikker ivrigt: 
</p><p>
»Allerede fra en tidlig alder lærer man som kvinde, at vi er begrænsede i 
vores udfoldelsesmuligheder og bevægelsesfrihed. Og at det bare er et 
grundvilkår, vi skal finde os i«, siger hun. 
</p><p>
Hun husker en episode fra en sen aften til kulturnatten i København sidste år. 
Hun var på vej videre i byen med en veninde og skulle tisse. For at undgå 
unødig opmærksomhed fra en flok fyre i nærheden gik hun lidt længere væk fra 
baren og satte sig på hug mellem to biler. Da hun var næsten færdig, mærkede 
hun en af mændene nærme sig bagfra. Hans bukser var lynet ned, og hans »hva’ 
så, er du klar på noget« gjorde det klart for Helena G. Hansen, at hun 
skulle væk. Nu. Hun skyndte sig at hive trusserne op og stak i løb. 
</p><p>
»Jeg var virkelig, virkelig bange. Hvis jeg havde været fuld eller ikke havde 
hørt ham, kunne han let have overmandet mig«, siger Helena G. Hansen, der 
tilfældigt så en politibil i nærheden. 
</p><p>
»Det var to politimænd, jeg fortalte det til. Den enes første reaktion var at 
sige, at jeg jo selv var skyld i det, når jeg havde blottet mig ved at 
forrette min nødtørft. Det var så ubehageligt. Og den følelse af egen skyld 
går ikke væk, selv om de efterfølgende tog hans signalement«. 
</p><h3>
Over 10 nye episoder hver dag 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg roder mig ikke ud i en længere diskussion med en fyr, der klokken fire om 
morgenen kigger i min kavalergang på en bar
</p>
<p class="sender">
Camilla Schwalbe 
</p>
</blockquote>
</div><p>
Helena G. Hansen er styrelsesmedlem hos Dansk Kvindesamfund, der var med til 
at starte Everyday Sexism Projects danske afdeling for halvandet år siden. I 
dag er hun sammen med Siri Bonde, 31, administrator på den lukkede 
Facebookgruppe ’Everyday Sexism Project Danmark’. Her deler flere end tusind 
medlemmer i alle aldre deres oplevelser om sexisme. De daglige opdateringer 
om alt fra ubehageligheder i metroen til klap i røven og voldtægt kan ikke 
tælles på to hænder længere. </p><p>
»Det føles rigtig rart at kunne fortælle om det, man har oplevet, og få 
opbakning til, at det ikke er mig, der er noget i vejen med, men at det er 
samfundet, der fejler noget, når det her kan ske igen og igen«, siger Helena 
G. Hansen. 
</p><p>
Både Siri Bonde, Camilla Schwalbe og Helena G. Hansen er enige om, at man ikke 
kan lovgive sig ud af hverdagens sexisme og seksuelle chikane. Og de mener, 
at det formentlig ikke vil gøre den store forskel at hæve feministfanen hver 
gang, en mand på deres vej opfører sig tåbeligt. 
</p><p>
»Jeg roder mig ikke ud i en længere diskussion med en fyr, der klokken fire om 
morgenen kigger i min kavalergang på en bar. Det virker formålsløst. Jeg 
nøjes med en høflig afvisning«, siger Camilla Schwalbe, der fortæller, at 
også hun afstår fra at springe vredt op på forruden af en håndværkerbil, 
hvis to gutter derfra har råbt hende an med et ’god røv’. 
</p><p class=" bl-elem">
»Man kan ikke tage alle kampe hele tiden. Det er derfor, det er vigtigt, at vi 
får en helt grundlæggende snak om, hvordan vi kan ændre mænd og kvinders syn 
på, hvad der er okay at gøre og sige til andre mennesker«. 
</p>	
</div>
</div></body></html>
