---
layout:     post
title: 	    "Politi overvejer sigtelse mod 26-årig for hyldest til terrormistænkt"
post_author:	    
post_date:	    Tue, 17 Feb 2015 13:26:36 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550029/politi-overvejer-sigtelse-mod-26-aarig-for-hyldest-til-terrormistaenkt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
»Hvil i fred til vores kære bror Omar Abdel Hamid El-Hussein. Allah yerhamak. 
Vi er alle Omar«. 
</p><p>
Sådan skrev en 26-årig aarhusiansk mand med palæstinensisk baggrund i går 
eftermiddags på sin Facebook-profil. 
</p><p>
Det får nu Østjyllands Politi til at undersøge, om der kan rejses sigtelse mod 
manden. 
</p><p>
Den 26-årige havde hyldet den afdøde Omar Abdel Hamid El-Hussein, som er den 
formodede gerningsmand bag weekendens to terrorangreb mod Krudttønden på 
Østerbro og den jødiske synagoge i Krystalgade i København. 
</p><p>
»Vi er lige nu i gang med sammen med anklagemyndigheden at få foretaget en 
juridisk vurdering af de her udtalelser på Facebook. Vores jurister skal 
vurdere, om der er tilstrækkeligt grundlag for, om vi kan mene, at der er 
tale om en straffeovertrædelse. Hvis der er en rimelig grund til mistanke, 
så fortsætter vi efterforskningen og får vedkommende sigtet og afhørt«, 
siger Ole Madsen, efterforskningsleder og politiinspektør ved Østjyllands 
Politi. 
</p><h3>
Aarhusianer skrev »Allah yerhamak«
</h3><p>
22-årige Omar Abdel Hamid El-Hussein stod angiveligt bag angrebene lørdag og 
søndag i København, som kostede to mænd livet og efterlod fem politibetjente 
såret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549586/terrormistaenkt-moeder-opbakning-paa-facebook-vi-er-alle-omar/">Terrormistænkt møder opbakning 
på Facebook: »Vi er alle Omar«</a></p><p>
Omar Abdel Hamid el-Hussein blev skudt og dræbt af politiet på Svanevej ved 
Nørrebro Station omkring klokken 5 søndag morgen. 
</p><p>
Den 26-årige aarhusianer havde skrevet sin sympatitilkendegivelse på Facebook 
for Omar Abdel Hamid El-Hussein med overskriften »Je suis Omar«. Hvilket var 
en henvisning til den franske støtte til ofrene for angrebet på 
satiremagasinet Charlie Hebdo i Paris i begyndelsen af januar. 
</p><p>
Udtrykket »Allah yerhamak«, som den aarhusianske mand havde brugt på Facebook, 
er arabisk med betydningen Allah velsigne dig. 
</p><h3>
Politiet får henvendelser ad flere kanaler 
</h3><p>
Jørn Vestergaard, professor i strafferet ved Københavns Universitet, vurderer 
over for Jyllands-Posten, at hyldesten kan være en overtrædelse af 
straffeloven. 
</p><p>
»Man har selvfølgelig lov til at skrive 'Hvil i fred' om en afdød, også selv 
om der måtte være tale om en terrorist. Men sådan som udtrykket 'Je suis' er 
blevet brugt efter attentaterne i Frankrig, er det jo nærliggende at forstå 
vendingen 'Vi er alle Omar' som en sympatierklæring og en opbakning til det, 
der skete ved Krudttønden og synagogen i forgårs. Det kan næsten ikke blive 
mere direkte, så jeg ville da ikke blive overrasket, hvis politiet rejser 
sigtelse«, siger Jørn Vestergaard. 
</p><p><b class="ext-link">PORTRÆT</b><a class="embeddedlink" href="http://politiken.dk/indland/fokus_danmark/fokus_terror/ECE2548342/portraet-den-kvikke-og-antaendelige-mand-endte-som-terrormistaenkt/">Den kvikke og antændelige mand endte 
som terrormistænkt</a></p><p>
Østjyllands Politi siger til Politiken, at man efter angrebene i København og 
i Paris har skruet op for niveauet af screening af åbne medier, heriblandt 
Facebook. 
</p><p>
»Det er en del retorik omkring det her i øjeblikket, og derfor udviser vi lidt 
ekstra opmærksomhed. Hvis nogen vælger at overtræde landets love, har vi jo 
pligt til at gribe ind«, siger efterforskningsleder og politiinspektør Ole 
Madsen. 
</p><p>
Han oplyser, at man får henvendelser ad mange kanaler, ud over at politiet 
selv screener åbne medier. 
</p><p>
»Lige her før, da jeg gik gennem vores foyer, var der en person, der havde 
anmeldt teksten fra Facebook, klippet det ud og og afleveret det skriftigt«, 
siger Ole Madsen fra Østjyllands Politi.
</p><h3>
Retsordfører: Helt uacceptabelt 
</h3><p>
Politiinspektøren siger videre, at man i skrivende stund kun efterforsker 
dette ene tilfælde af sympatitilkendegivelser efter weekendens angreb i 
København. 
</p><p><b class="ext-link">LÆS OGS</b>Å <a class="embeddedlink" href="http://politiken.dk/indland/fokus_danmark/fokus_terror/ECE2548579/kriminalforsorgen-tippede-pet-om-terrormistaenkt/">Kriminalforsorgen tippede PET 
om terrormistænkt</a></p><p>
Dansk Folkeparti meldte i går ud, at man mener, at en opbakning til den 
formodede gerningsmand, Omar Abdel Hamid el-Hussein, bør udløse 
fængselsstraf. 
</p><p>
Socialdemokraternes retsordfører Trine Bramsen mener også, at der bør komme et 
retsligt efterspil, hvis man udtrykker hyldest til terrorhandlinger. 
</p><p>
»Jeg synes, at det er dybt bekymrende, at mennesker, der lever og bor i 
Danmark, hylder så brutal en gerningsmand. Det vidner om, at vi har nogle 
mennesker i Danmark, der på ingen måde lever efter og forstår de værdier, vi 
har. Det er på ingen måde acceptabelt, og man kan hverken forklare eller 
forsvare de holdninger«, siger Trine Bramsen. 
</p><p>
Hun fortsætter: 
</p><p class=" bl-elem">
»Der er allerede lovgivning på dette område, og jeg forventer, at politiet 
efterforsker sagen. Som et demokratisk samfund er det vigtigt, at vi sender 
et entydigt signal til alle, der bakker op om denne voldsmand, om, at det 
ikke kan toleres på nogen som helst måde«. 
</p>	
</div>
</div></body></html>
