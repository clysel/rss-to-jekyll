---
layout:     post
title: 	    "Minister: EU må stoppe ringe arbejdsvilkår i flybranchen"
post_author:	    
post_date:	    Fri, 13 Mar 2015 07:45:40 +0100
post_site:	    politiken.dk 
post_link:	    http://politiken.dk/indland/politik/ECE2585470/minister-eu-maa-stoppe-ringe-arbejdsvilkaar-i-flybranchen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skal være slut med, at flyselskaber kan byde deres ansatte dårlige vilkår 
gennem kreative selskabskonstruktioner, som er til skade for både 
medarbejderne og konkurrencevilkårene i luftfartsindustrien.
</p><p>
Det skal EU sætte en stopper for, lyder det fra transportminister Magnus 
Heunicke (S). Han har en række konkrete forslag med, når han i dag i 
Bruxelles skal mødes med sine EU-kolleger og EU's transportkommissær Violeta 
Bulc.
</p><p>
»Vilkårene i dele af branchen er urimelige og konkurrenceforvridende. En 
regulering af arbejdsvilkårene i luftfarten kan kun gennemføres på 
EU-niveau«.
</p><p>
»Jeg lægger op til en særskilt og hurtigvirkende forordning alene for 
luftfarten, en Lex Luftfart«, siger Magnus Heunicke i en pressemeddelelse.
</p><h3>
Sværere at løbe fra ansvaret
</h3><p>
De danske forslag kommer fra en arbejdsgruppe under Rådet for Dansk Luftfart, 
som en række ministerier, repræsentanter for luftfartsbranchen og faglige 
organisationer deltager i.
</p><p>
Et forslag lyder, at arbejdsgivere ikke skal kunne lægge afstand til deres 
ansvar for ansatte via netværk af datterselskaber i andre EU-lande og uden 
for EU. Det skal sikres ved en »skarpere definition« af begrebet 
arbejdsgiver.
</p><p><b class="ext-link">BAGGRUND</b><a class="embeddedlink" href="http://politiken.dk/oekonomi/virksomheder/ECE2576768/norwegians-kringlede-opbygning-hvorfor-alle-de-doetre/">Norwegians kringlede opbygning: Hvorfor 
alle de døtre?</a></p><p>
»Sidste år viste en rapport fra arbejdsgruppen under Luftfartsrådet en række 
eksempler på, hvordan visse flyselskaber med indviklede 
selskabskonstruktioner, anvendelse af hjemmebaser i flere lande og urimelige 
ansættelseskontrakter, kunne have personale til lønninger og vilkår langt 
under et anstændigt niveau«, siger Magnus Heunicke.
</p><p>
Han vil samtidig foreslå, at flypersonalet skal være socialt sikret i et 
EU-land. Desuden skal de ansatte kun have tilknytning til én såkaldt 
hjemmebase, som skal forankres i EU.
</p><h3>
Minister: Trussel mod nordisk model
</h3><p>
Magnus Heunicke siger, at de nuværende forhold fører til ansættelser uden løn 
under sygdom, uden betalt uniform, hvor medarbejderen kan forflyttes til et 
andet land uden varsel, og hvor selskaber kan undlade at betale løn i 
perioder med begrænset aktivitet.
</p><p>
»Disse metoder er ikke kun en trussel mod velfærden og den nordiske model for, 
hvordan lønmodtagere og arbejdsgivere finder sammen om arbejdsvilkårene«, 
siger ministeren.
</p><p class=" bl-elem">
»Metoderne udgør også en ulige konkurrence for de selskaber, der faktisk 
behandler deres ansatte ordentligt«, tilføjer han.
</p>	
</div>
</div></body></html>
