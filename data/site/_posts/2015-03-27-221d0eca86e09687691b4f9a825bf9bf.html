---
layout:     post
title: 	    "Enigt tysk parlamentsudvalg: Femernforbindelse skal genforhandles"
post_author:	    Christian Østergaard
post_date:	    Fri, 27 Mar 2015 11:48:19 +0000
post_site:	    ing.dk 
post_link:	    http://ing.dk/artikel/enigt-tysk-parlamentsudvalg-femernforbindelse-skal-genforhandles-175118
---
<html><body><div><section class="body"><p>Et tysk parlamentsudvalg har efter at have set en kritisk rapport fra den tyske rigsrevision, Bundesrechnungshof, enstemmigt opfordret den tyske transportminister Alexander Dobrindt (CSU) om at genforhandle aftalen om en Femern Bælt-forbindelse med den danske transportminister Magnus Heunicke (S).</p>
			<p>Det er sket efter et møde fredag i det parlamentsudvalg, der har til opgave at efterse økonomiske beslutninger i den tyske Bundesdag.</p>
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><strong>Fokus på Femern</strong></aside></p>
			<p><strong>25. februar</strong> fremsatte transportministeren lovforslag om den faste forbindelse over Femern Bælt, som skal vedtages inden sommerferien. Derefter skal forligskredsen godkende pris og tidsplan, EU skal tage stilling til støtte, og tyske myndigheder skal give byggetilladelse.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.</p>
			<p>Følg med i <a href="http://ing.dk/fokus/femern-forbindelsen">Ingeniørens Femern-fokus</a>.
			<br/><figure class="plugin right zoomable"><img data-original-image="http://ing.dk/sites/ing/files/magnus_heunicke_alexander_dobrindt_595x394.jpg" src="http://ing.dk/sites/ing/files/styles/w1120_media_right/public/magnus_heunicke_alexander_dobrindt_595x394.jpg?itok=IIw-nq3Y" alt=""/><figcaption>Transportminister Magnus Heunicke (S) mødtes i februar med sin tyske kollega Alexander Dobrindt (CSU) (Billedet). Her slog Dobrindt fast, at de tyske landanlæg ville være forsinket til 2024, men at Tyskland stadig var opsat på at gennemføre projektet. Heunicke var igen i tyskland tidligere i denne uge og fik efter sigende bekræftet de tyske politikeres engagement på sin tur. <cite>Foto: Transportministeriet</cite></figcaption></figure><br/>
			Udvalget har det yderst Femern-kritiske socialdemokratiske parlamentsmedlem Bettina Hagedorn i spidsen. Hun kalder den enstemmige besked til ministeren et vigtigt signal.</p>
			<p>»At alle parter ser en genforhandling nødvendig på baggrund af artikel 22, artikel to, stykke to i statstraktaten, viser det ganske tydeligt: Stemningen i Berlin er i dag en anden og væsentligt mere kritisk end ved vedtagelsen af Femern Bælt-forbindelsen i 2009,« siger hun i en pressemeddelelse.</p>
			<p>Hagedorn lægger op til, at begge regeringer udfører et faktatjek af det økonomiske grundlag for forbindelsen og på den baggrund genforhandler deres aftale, som traktaten giver mulighed for, hvis der er væsentlige ændringer i projektets økonomi.</p>
			
			<p>‘Skulle forudsætningerne for projektet eller for dele af projektet udvikle sig markant anderledes end antaget og anderledes end, hvad der er kendt på tidspunktet for indgåelsen af traktaten, drøfter de kontraherende stater situationen igen. Dette gælder blandt andet for væsentlige omkostningsstigninger i forbindelse med projektet’, hedder det i <a href="http://www.femern.dk/material-folder/documents/2008-publikationer/traktat">aftalen</a>, som de to lande indgik i 2008.</p>
			<p>»Den tyske regering har artikel 22, som gør genforhandling mulig trods den danske modstand. Bundesrechnungshof (Den tyske rigsrevision, <em>red.</em>) stiller derfor retteligt spørgsmålet under hvilke forudsætninger denne artikel gælder og om disse forudsætninger ikke for længst er opfyldt,« fortsætter Bettina Hagedorn i pressemeddelelsen.</p>
			
			<p>Det præcise indhold i den kritiske rapport fra den tyske rigsrevision er endnu ikke offentliggjort, men den kritiserer den fordyrelse af de tyske landanlæg, der blandt andet indebærer en ny, dobbeltsporet jernbane fra tunnelmundingen på Femern til Lübeck samt en ny bro på den tyske side af Femern.</p>
			<p>Prisen er ifølge rigsrevisionen steget fra 6 mia. kr. til 16,4 mia. kr, som skal betales af den tyske stat til forskel fra selve kyst-til-kyst-forbindelsen, der skal betales hjem via et statsgaranteret lån i Danmark.</p>
			<p>Beskeden fra parlamentsudvalget står i kontrast til Beskeden fra Transportminister Magnus Heunicke, der tidligere på ugen besøgte Tyskland og med egne ord fik positivt indtryk af engagementet fra tysk side.</p>
			<p>»Både på regerings- og delstatsniveau var der entydig opbakning til Femern-forbindelsen, og det er jeg naturligvis glad for,« sagde ministeren i den forbindelse til <a href="http://sn.dk/Danmark/Heunicke-fik-positive-Femern-signaler-med-fra-Berlin/artikel/477476">Sjællandske</a>.</p>
		</section></div></body></html>
