---
layout:     post
title: 	    "Litteraturredaktøren: Tysklands store moralist kunne også tage fejl"
post_author:	    
post_date:	    Tue, 14 Apr 2015 10:18:39 +0200
post_site:	    politiken.dk 
post_link:	    http://politiken.dk/kultur/boger/ECE2626938/litteraturredaktoeren-tysklands-store-moralist-kunne-ogsaa-tage-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et liv i flertal’ hed Süddeutsche Zeitungs nekrolog på nettet efter nyheden om 
Günter Grass’ død – og måske var tvetydigheden en underspillet hentydning 
til, at den nu afdøde nobelpristager også kunne tage fejl. 
</p><p>
Det kom som et chok for mange, da han i 2006 oplyste, at han var blevet 
indrulleret i en SS-bataljon som 17-årig. Hvorfor havde landets store 
litterære samtidsvidne, en stor intellektuel, der i årtier havde været en af 
sit lands væsentligste moralske stemmer, dog holdt det tilbage? 
</p><p>
Hvorfor havde mesteren, der i roman efter roman havde fremdraget alskens tyske 
ubehageligheder og i årtier havde kritiseret tyskernes fortrængning af den 
nazistiske erfaring, dog ikke ytret sig lang tid før om sit ophold på den 
forkerte side af kridtstregen mellem barbari og civilisation? 
</p><p><b class="ext-link">NEKROLOG OM GRASS </b><a class="embeddedlink" href="http://politiken.dk/kultur/boger/ECE2626703/nekrolog-storm-og-stille/">Storm og stille</a></p><div class="art-fakta article-box">
<h4 class="">
Anmeldelse</h4>
<h5>
Fra arkivet</h5>
<div class="fakta-body" data-buildingblock="embedded_factboxlink"><p>
Politiken anmeldte Günter Grass' roman Bliktrommen 16. november 1961. </p><a href="http://multimedia.pol.dk/archive/00927/Bliktrommen_16_11_1_927852a.pdf">Læs 
anmeldelsen af bogen, som var en »fantastisk skælmeroman«, her</a><p>.</p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/grass_927858k.jpg" alt="" border="0"/></span>
</div>
</div><p>
Samme opstandelse opstod, da Institut for Studiet af Totalitære Regimer i Prag 
i 2008 offentliggjorde et dokument, som viste, at den prominente dissident 
Milan Kundera, et andet af europæisk litteraturs store navne, havde ageret 
stikker for det hemmelige politi i kommunismens Tjekkoslovakiet. </p><p>
Günter Grass var en mastodont, og vi vil blive ved med at læse hans 
fremragende romaner og erindringsværker. Når vi også er optagede af hans 
biografiske liv, er det ikke af mangel på respekt for hans litterære 
indsats, men fordi vi tager ham alvorligt. Grass gik stærkt ind i sin tid og 
var en magtfuld og kraftfuld stemme, der insisterede på at få alle tyske 
græsseligheder frem i lyset. 
</p><p>
Derfor chokket. Ikke over, at han selv havde haft SS-uniformen på, men over, 
at den kloge forfatter, der selv i årtier havde hamret løs på dem, der tav 
og fortrængte, så længe havde valgt at tie om noget så væsentligt. 
</p><p><b class="ext-link">MINDER </b><a class="embeddedlink" href="http://politiken.dk/kultur/ECE2625920/minder-om-gnter-grass-han-kunne-danse-til-min-kones-kinder-blev-ganske-roede/">»Han kunne danse, til min kones kinder 
blev ganske røde«</a></p><p>
Det gjorde det ikke nemmere, at Grass blev fornærmet over, at omverdenen havde 
taget hans rolle som moralist så alvorligt, at oplysningen om hans fortid 
afstedkom opstandelse. 
</p><p>
Grass sagde sandheden, om end sent, mens Kundera, der benægter alle anklager, 
fremstår blakket. Fælles for dem er deres forbindelse til de store 
totalitarismer, nazismen og kommunismen, som ødelagde så meget i det tyvende 
århundredes Europa. Men diskussionen om store forfatteres moralske habitus 
har ikke kun historisk interesse, for den peger direkte mod krig og konflikt 
i vores egen tid: Hvornår er man frihedskæmper? Hvornår er man terrorist? 
Hvad er ærefuldt, og hvad er det modsatte? 
</p><p>
Og så var Günter Grass største politiske fejlvurdering faktisk en helt anden: 
at han helt uforståeligt bekæmpede den tyske genforening ud fra en 
betragtning om, at DDR slet ikke var så slemt et diktatur endda. 
</p><p class=" bl-elem">
Men selv om man tager grueligt fejl, kan man jo godt være en stor ånd – og det 
var Grass. 
</p>	
</div>

</div></body></html>
