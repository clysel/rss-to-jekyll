---
layout:     post
title: 	    "Ny bog afslører Islamisk stats hemmelige masterplan"
post_author:	    
post_date:	    Sat, 25 Apr 2015 22:30:17 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2643302/ny-bog-afsloerer-islamisk-stats-hemmelige-masterplan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Det startede i al uskyldighed - med et lille islamisk missionskontor. 
</p><p>
Men kontorerne, der i slutningen af 2012 begyndte at dukke op i snesevis af 
landsbyer i det nordlige Syrien, var skalkeskjul for det, der i dag er 
verdens største terrororganisation: Islamisk Stat. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en totalitær stat, der er opbygget på samme måde som det gamle Irak
</p>
<p class="sender">
Christoph Reuter, journalist 
</p>
</blockquote>
</div><p/><p>
»Det hele var uhyre nøje planlagt. Først åbne et lille missionskontor. Bruge 
det til at rekruttere et par lokale mænd, som så spionerede på resten af 
landsbyen. Fastlagde magtstrukturen og fandt så mange svagheder som muligt. 
Gerne personlige ting - utroskab, homoseksuelle, alt. Så alt var klar til 
den store offensiv«, forklarer den tyske journalist Christoph Reuter, der er 
mellemøstkorrespondent for det tyske magasin Der Spiegel. 
</p><h3>
Det totalitære ideal 
</h3><p>
Reuter har netop udgivet en bog om Islamisk Stat, hvor han afslører, at nogle 
af terrorgruppens primære ophavsmænd slet ikke er islamister, men tidligere 
officerer i Saddam Husseins regime, der brugte islam som en slags dække, og 
som fra starten sigtede mod at udnytte kaosset i Syrien til at genvinde 
magten i Irak. 
</p><p>
Helt centralt står Samir Abd Muhammed al-Khlifawi - med dæknavnet Haji Bakr - 
en tidligere oberst i Saddams luftvåben. Det var ham, der udarbejdede 
strategien med at bruge de islamiske missionskontorer som dække, og allerede 
i 2012 lavede han en uhyre detaljeret plan for den kommende terrorstat. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2634918.ece">Hjernen bag IS' fremmarch var 
tidligere efterretningsofficer for Saddam Hussein.</a></p><p>
»Det er en totalitær stat, der er opbygget på samme måde som det gamle Irak«, 
siger Reuter, der efter mange måneders arbejde og gentagne besøg i det 
dødsensfarlige område i det nordlige Syrien sidste efterår fik adgang til 
Haji Bakrs tophemmelige 31 sider lange drejebog: 
</p><p>
»Notatet skitserer hele opbygningen af Islamisk Stat, og baseret på mine 18 
ture til Nordsyrien kan jeg se, at det er blevet implementeret meget 
omhyggeligt«. 
</p><p>
Christoph Reuter hørte første gang om Haji Bakrs hemmelige papirer, der blev 
opbevaret i et lille skur i byen Tal Rifaat lidt nord for Aleppo, få uger 
efter at Haji Bakr blev skudt i januar 2014, men det tog syv måneders 
forhandlinger med de lokale at få adgang til dokumenterne, der har skabt 
international opsigt. 
</p><h3>
Ingen må føle sig tryg 
</h3><p>
Lektor i globale studier på RUC, Sune Haugbølle, siger: »Det interessante er, 
at de ikke har siddet med Koranen som forlæg, men derimod har ladet sig 
inspirere af Saddam Husseins stat. I det lys er IS i hvert fald delvis en 
slags videreførelse af Baath-bevægelsen, en slags fascistisk stat bare med 
et islamisk image«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2638626.ece">Islamisk Stats videoer er 
psykologisk krigsførelse.</a></p><p>
Helt central i Haji Bakrs plan var sikkerhedsstrukturen, der bestod af en 
række forskellige efterretningstjenester, hvis ansvarsområder bevidst 
overlappede hinanden, så ingen kunne føle sig tryg. 
</p><div class="art-quote article-box">
<p class="quote"/>
<blockquote>
<p class="quote-txt">
Den islamiske identitet er det, som tiltrækker de udenlandske fanatikere, som 
IS er afhængig af
</p>
<p class="sender">
Marina Ottaway, seniorforsker v. Wilson Institute 
</p>
</blockquote>
</div><p/><p>
»Det passer med det, vi i forvejen ved om Islamisk Stat, at det er en ekstremt 
undertrykkende struktur«, siger Joshua Landis, der er leder af 
Mellemøstcenteret på Oklahoma University. Men selv om Haji Bakr var mere 
nationalist end islamist, betyder det ikke, at hele Islamisk Stat blot 
bruger islam som propaganda, siger Landis: 
</p><p>
»Mange er helt klart glødende islamister, for hvem ideen og drømmen om 
kalifatet er ekstremt vigtigt«. 
</p><h3>
Magtens efterstræbelse 
</h3><p>
Om lederne af IS reelt mener, at de bygger en islamisk stat, er heller ikke 
altafgørende ifølge seniorforsker ved tænketanken Wilson Institute i 
Washington Marina Ottaway. Men det religiøse signal er. 
</p><p>
»Den islamiske identitet er det, som tiltrækker de udenlandske fanatikere, som 
IS er afhængig af«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2634840/forfatter-i-dag-vil-islamisk-stat-formentlig-kunne-sige-det-samme-om-youtube-som-goebbels-sagde-om-radioen/">Forfatter: »I dag vil Islamisk 
Stat formentlig kunne sige det samme om YouTube, som Goebbels sagde om 
radioen«</a></p><p>
For Joshua Landis er det mest markante i Christoph Reuters afsløring, at IS 
dybest set bare er den seneste i en lang række autoritære regimer i 
Mellemøsten. 
</p><p class=" bl-elem">
»Reelt er det ikke så anderledes end det, som Gaddafi gjorde i Libyen, Assad i 
Syrien og Saddam i Irak. Retorikken handler om traditionelle værdier – men 
bag den handler det kun om rå magt«. 
</p>	
</div>

</div></body></html>
