---
layout:     post
title: 	    "Passagerer: Tog kørte af skinnerne uden varsel"
post_author:	    
post_date:	    Wed, 13 May 2015 09:48:50 +0200
post_site:	    politiken.dk 
post_link:	    http://politiken.dk/udland/ECE2667328/passagerer-tog-koerte-af-skinnerne-uden-varsel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Pludseligt og uden varsel. Sådan beskriver flere af passagererne sekunderne, 
da et tog på vej fra Washington til New York blev afsporet i nat dansk tid. 
</p><p>
Toget var på vej ind i en kurve, da en række vogne pludselig kørte af 
skinnerne. Mindst fem personer er dræbt, og mere end 130 passagerer er kørt 
til det lokale hospital. En af de passagerer, der var med toget og slap fra 
ulykken med mindre knubs, var Don Kelleher. 
</p><p>
»Toget kørte uden problemer, og pludselig lå det på siden«, siger han til NBC 
Philadelphia. 
</p><p>
En anden passager, der slap uskadt fra ulykken, var Janelle Richards. Hun 
fortæller, at hun pludselig hørte et høj brag, hvorefter flere passagerer 
fløj gennem luften. 
</p><div class="art-quote article-box">
<p class="quote"/>
<blockquote>
<p class="quote-txt">
Toget kørte uden problemer, og pludselig lå det på siden
</p>
<p class="sender">
Don Kelleher, passager om bord på forulykket tog 
</p>
</blockquote>
</div><p>
»Togvognen blev fyldt med røg, og der var en masse masen frem og tilbage«, 
siger Janelle Richards til NBC Philadelphia. </p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/Amtrak_Crash_935955s.jpg" alt="" border="0"/><span class="caption"><span class="f-img-caption">Afsporet. 
</span>243 passagerer befandt sig på toget, da det forulykkede i den amerikanske storby Philadelphia i nat dansk tid.</span></span></p><p>
Hendes vogn var en af de få, der ikke væltede om på siden, og derfor kunne hun 
relativt nemt selv kravle ud af et vindue. 
</p><h3 class="tvheader">Voldsom togulykke i USA: Fem er dræbt</h3>
<p/><p><b>Syv vogne totalt ødelagt</b></p><p>
Ulykken skete i den amerikanske storby Philadelphia tirsdag aften omkring kl. 
21.30 lokal tid. 
</p><p>
Der var 243 passagerer om bord på toget, hvoraf de fem var 
besætningsmedlemmer. En del af passagerne i det forulykkede tog var selv i 
stand til at kravle ud af vinduerne og forlade ulykkestedet med mindre 
knubs, mens andre blev båret ud af brandvæsen og redningsfolk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2667167/tog-koerer-galt-i-amerikansk-storby-fem-er-draebt/">Tog kører galt i amerikansk 
storby: Fem er dræbt</a></p><p>
Myndighederne fortæller, at af de 130 personer, der er kørt på skadestuen, er 
seks i kritisk tilstand. 
</p><p>
Philadelphias borgmester, Michael Nutter, var hurtigt til stede ved 
ulykkesstedet. Han fortæller til NBC Philadelphia, at ulykkestedet er et 
»katastrofalt syn«. 
</p><p>
»Jeg har aldrig set noget lignende«, siger Michael Nutter. 
</p><p>
I alt kørte ti vogne af skinnerne. Syv af vognene blev komplet afsporet. 
</p><p>
»Vognene er totalt ødelagte. Du kan se, at de er fuldstændig afsporet fra 
skinnerne. Aluminiumsskallen er ødelagt, og de har været væltet helt rundt. 
Jeg ønsker ikke at spekulere på årsagen, men det er en altødelæggende scene« 
siger Jesse Wilson, der er stedfortrædende kommissær hos Philadelphia 
brandvæsen. 
</p><p class=" bl-elem">
Myndighederne kender endnu ikke årsagen til ulykken, men en talsmand fra den 
nationale havarikommission National Transportation Safety Board forklarer, 
at intet umiddelbart peger i retning af andet end en ulykke. Talsmanden 
understreger dog samtidig, at det er meget tidligt i efterforskningen, og at 
der er tale om en foreløbig vurdering. 
</p>	
</div>

</div></body></html>
