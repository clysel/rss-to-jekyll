---
layout:     post
title: 	    "Religionslærere vil have Muhammedtegningerne i skolebøgerne"
post_author:	    
post_date:	    Fri, 06 Mar 2015 07:48:41 +0100
post_site:	    politiken.dk 
post_link:	    http://politiken.dk/indland/ECE2575840/religionslaerere-vil-have-muhammedtegningerne-i-skoleboegerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske skoleelever bør kende Jyllands-Postens tegninger af Muhammed fra 2005. 
</p><p>
Det mener formanden for religionslærerforeningen, John Rydahl. 
</p><p>
»Muhammed-krisen er et oplagt emne i religionsundervisningen, og det undrer 
mig, at der ikke endnu er kommet en skolebog, som optrykker de tegninger. 
Det burde der komme - hellere i dag end i morgen«, siger han til <a href="http://www.dr.dk/Nyheder/Politik/2015/03/05/182248.htm" target="_blank">DR 
Nyheder</a>. 
</p><p><b class="ext-link">K </b><a class="embeddedlink" href="http://politiken.dk/indland/politik/ECE2575706/k-muhammed-tegningerne-skal-have-fast-plads-paa-skemaet/">Muhammed-tegningerne skal have fast plads på 
skemaet</a></p><p>
Tegningerne kan efter hans vurdering kaste lys over religiøsitet og dens 
betydning. 
</p><p>
»De tegninger udløser noget, der kunne ligne en religiøs reaktion, som så 
udvikler sig til et samfundsproblem. Der er også mulighed for at stille 
spørgsmål om, hvorvidt det er religiøsitet, det handler om, eller om der i 
virkeligheden er politiske motiver i det også«, forklarer han. 
</p><p><b class="ext-link">TEGNINGEDISKUSSION</b><a class="embeddedlink" href="http://politiken.dk/kultur/boger/ECE2550872/medier-overvejer-muhammed-artikler-noeje/">Medier overvejer 
Muhammed-artikler nøje</a></p><p>
Forslaget møder modstand fra foreningen af lærerere i historie og samfundsfag. 
Formand Dennis Hornhave Jacobsen advarer om, at reaktionerne fra nogle børn 
står i vejen for at kunne bruge dem. 
</p><p>
»Det kan lukke for en reel diskussion om, hvad ytringsfrihed er, fordi der 
sidder børn rundt omkring i skolerne, som mener, at Muhammedtegningerne er 
forkastelige, og hvor diskussionen stopper der«, siger han. 
</p><h3>
Konservativ opbakning til oplysning om tegningerne 
</h3><p>
Den politiske ordfører for de konservative, Mai Mercado, er enig i, at børn 
bør præsenteres for tegningerne som led i undervisningen om det sekulære 
danske samfund, hvor religionen ikke længere er en magtfaktor. 
</p><p>
»Vil det provokere eller måske endda krænke nogen, at Muhammed-tegningerne 
vises og bruges i undervisningen? Givetvis. Er det formålet, at det skal 
provokere eller krænke nogen? Nej, selvfølgelig ikke. Det er derimod 
meningen, at vores danske børn og unge tidligt lærer og undervises i, at det 
i Danmark er helt i orden at tegne et billede af muslimernes profet, af 
Jesus eller af en hvilken som helst anden karakter – religiøs eller 
ikke-religiøs«, skriver hun i en kronik i Jyllands-Posten og tilføjer: 
»Ligesom det i øvrigt er helt i orden at forklare andre, at man føler sig 
krænket af tegningerne, hvis man gør det.«
</p><p><b class="ext-link">FAKTA </b><a class="embeddedlink" href="http://politiken.dk/indland/ECE2575702/fakta-undervisningsministeriets-historiekanon/">Undervisningsministeriets historiekanon</a></p><p>
Hun er fuldstændigt enig med religionslærernes ønske om at kunne lære danske 
skolebørn om tegningerne og deres betydning. 
</p><div class="art-io-other">
<p>
</p><blockquote class="twitter-tweet" data-partner="tweetdeck"><p>Religionslærerne 
ønsker Muhammed-tegninger i lærebøger hellere i dag end i morgen ifølge <a href="https://twitter.com/hashtag/dr2morgen?src=hash">#dr2morgen</a> - enig! 
<a href="https://twitter.com/hashtag/dkpol?src=hash">#dkpol</a></p>— Mai 
Mercado (@_MaiMercado) <a href="https://twitter.com/_MaiMercado/status/573726906765312001">March 6, 
2015</a></blockquote>

<p>
</p>
</div><p/><p class=" bl-elem">
Ønsket om at kunne behandle emnet kommer efter terrorangrebene i København, 
hvor to civile blev dræbt og flere politifolk såret ved skyderier mod et 
møde om ytringsfrihed og mod den jødiske synagoge. 
</p>	
</div>
</div></body></html>
