---
layout:     post
title: 	    "Pakistaneren Abid Naseer dømt skyldig i terrorplaner"
post_author:	    
post_date:	    Thu, 05 Mar 2015 22:16:44 +0100
post_site:	    politiken.dk 
post_link:	    http://politiken.dk/udland/ECE2575145/pakistaneren-abid-naseer-doemt-skyldig-i-terrorplaner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den 28-årige Abid Naseer er blevet dømt skyldig i at være med til at planlægge 
terrorangreb. 
</p><p>
Angreb, der aldrig blev ført ud i livet, men som blandt andet skulle ramme 
USA, Storbritannien og Danmark. 
</p><p>
Det har retten i New York fastslået. 
</p><p><b class="ext-link">DA NASEER-RETSSAGEN BEGYNDTE</b><a class="embeddedlink" href="http://politiken.dk/udland/ECE2552995/bin-laden-kendte-til-terrorforsoeg-mod-jyllands-posten/">Bin Laden kendte til 
terrorforsøg mod Jyllands-Posten</a></p><p>
Retssagen mod pakistaneren Abid Naseer har været intenst dækket af 
internationale medier. 
</p><p>
Og den har været spektakulær. Ifølge britiske BCC ikke kun fordi, at det er 
første gang, breve og harddiske fra Osama Bin Ladens gemmested i Pakistan er 
blevet brugt som beviser i en retssag. Bin Ladens hus blev stormet af Navy 
Seal-soldater i 2011, hvor soldaterne skød og dræbte al-Qaeda-lederen. 
</p><p>
Retssagen har også budt på britiske efterretningsagenter, der har været iført 
parykker, falske skæg, makeup og briller for at sløre deres identitet, mens 
de blev afhørt som vidner i sagen. 
</p><h3>
En del af netværk bag JP-planer 
</h3><p>
Abid Naseer blev anholdt i Manchester i 2009 i forbindelse med en række 
anholdelser af terrormistænkte. 
</p><p>
Dengang blev han sigtet for at have taget del i planlægningen af et 
terrorangreb i den britiske by, hvor en bil udstyret med en bombe angiveligt 
skulle køres ind i et shoppingcenter og ramme civile. Dog blev sigtelsen 
senere droppet, da en britisk domstol besluttede, at der ikke var 
tilstrækkeligt med beviser. 
</p><p>
Efter sin løsladelse kom Abid Naseer i de amerikanske myndigheders søgelys. Og 
i 2013 blev han anholdt igen og udleveret til USA, der sigtede pakistaneren 
for være involveret i sammen med terrornetværket al-Qaeda at planlægge en 
række angreb mod vestlige mål. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis den anklagede ikke var blevet stoppet, ville hundrede af uskyldige mænd, 
kvinder og børn ikke være i live i dag
</p>
<p class="sender">
Anklager i retssagen mod Abid Naseer 
</p>
</blockquote>
</div><p>
Blandt andet med bomber i New Yorks undergrundsbane og masselikvideringer i 
Jyllands-Postens redaktionslokaler på Rådhuspladsen i København. </p><p><b class="ext-link">TV</b><a class="embeddedlink" href="http://politiken.dk/tv/ECE1558057/unik-rekonstruktion-saadan-blev-angrebet-mod-jp-politikens-hus-forpurret/">Unik rekonstruktion: Sådan blev angrebet mod 
JP-Politikens Hus forpurret</a></p><p>
Angrebet i Danmark skulle udføres af gruppe af al-Qaeda-tilhængere som 
reaktion på muhammed-tegningerne, men som de andre angreb, Abid Naseer 
angiveligt var med til at planlægge, blev det afværget, og i 2012 idømte 
Retten i Glostrup fire mænd hver især 12 års fængsel for at ville udføre 
terrorangrebet. 
</p><p>
De blev anholdt efter at have kørt i bil fra Sverige til Danmark bevæbnet med 
pistoler og maskinpistoler. 
</p><h3>
Skrevet mails med al-Qaeda 
</h3><p>
Ifølge anklagemyndigheden i USA har Abid Naseer skrevet adskillige mails med 
en håndlanger fra al-Qaeda, som ikke kun tog del i at planlægge angrebet i 
København, men også i Manchester og New York. 
</p><p><b class="ext-link">JYLLANDS-POSTEN </b><a class="embeddedlink" href="http://politiken.dk/kultur/medier/ECE2505210/jyllands-posten-erkender-terroristerne-har-opnaaet-deres-maal/">»Terroristerne har opnået deres 
mål«</a></p><p>
Mail-udvekslingerne har været de mest tungtvejende beviser i retssagen. 
</p><p>
Naseer Abid argumenterede og insisterede i retten på, at der ikke var tale om 
mails med kodesprog, men i stedet harmløse e-mails, der handlede om, at han 
ønskede at finde en kvinde, han kunne blive gift med. 
</p><p>
En påstand, som anklageren beskyldte for at være løgn. 
</p><p>
Zainab Ahmed, som anklageren hedder, hævdede over for rettens jury, at 
kvinden, som Naseer Abid nævnte i sine mails, ikke fandtes. I stedet var 
kvindens navn koder for ting, man kan bruge til at fremstille hjemmelavede 
bomber med, mente anklageren at kunne bevise; Nadia stod for ammoniumnitrat, 
Huma for hydrogenperoxid. 
</p><p>
Og da pakistaneren skrev en mail med teksten »jeg ville ønske, jeg kunne være 
her til festen«, skrev han om et terrorangreb, argumenterede Zainab Ahmed. 
</p><p><b class="ext-link">EKSPERT OM JP-ANGREB</b><a class="embeddedlink" href="http://politiken.dk/indland/ECE1156162/ekspert-amatoerer-bag-terrorplaner/">Amatører bag terrorplaner </a></p><p>
Det første vidne, der blev kaldt til vidneskranken i retten i New York-bydelen 
Brooklyn, belastede da også Abid Naseers vidneudsagn. 
</p><p>
Manden hedder Najibullah Zazi. Og han har erklæret sig skyldig i at have været 
med til at planlægge bombeangrebet i New Yorks metro og indgået en aftale om 
at samarbejde med de amerikanske myndigheder mod til gengæld at få nedsat 
sin straf. 
</p><p>
Najibullah Zazi kunne i retten fortælle, at han ud over at have modtaget 
træning i at lave bomber i Pakistan, også modtog efterfølgende instrukser 
fra den samme al-Qaeda-kontakt, som Abid Naseer har skrevet sammen med. 
</p><p>
Najibullah Zazi hævdede, at han blev instrueret i at bruge ord som 'bryllup' 
og 'ægteskab' som kodeord for terrorangreb. 
</p><h3>
Anklager: Anholdelse har afværget massemord 
</h3><p>
Abid Naseer har gennem hele retssagen, der begyndte i midten af februar, 
nægtet sig skyldig. Og selvom retten har beskikket ham en advokat, har 
pakistaneren gennem det meste af retsforløbet fungeret som sin egen advokat, 
når han skulle forsvare sig selv, som han i øvrigt omtalte i tredjeperson. 
</p><div class="art-quote article-box">
<p class="quote"/>
<blockquote>
<p class="quote-txt">
Han er ikke en terrorist. Han er ikke en del af al-Qaeda
</p>
<p class="sender">
Abid Naseer, der tiltalte sig selv i tredjeperson under retssag 
</p>
</blockquote>
</div><p>
Abid Naseer beskrev sig selv som en moderat muslim, der fejlagtigt er blevet 
anklaget. </p><p>
»Abid er uskyldig«, sagde den 28-årige som afsluttende kommentar mandag, inden 
retten skulle afgøre skyldsspørgsmålet. 
</p><p>
»Han er ikke en terrorist. Han er ikke en del af al-Qaeda«, fortsatte han. 
</p><p><b class="ext-link">DA TERROR RAMTE DANMARK</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">Rekonstruktion: 13 timer 
og 27 minutter</a></p><p>
Det afviste anklagemyndigheden dog over for juryen. I stedet argumenterede 
Zainab Ahmed for, at anholdelsen af Abid Naseer og flere sammensvorne har 
afværget et massemord. 
</p><p>
»Hvis den anklagede ikke var blevet stoppet, ville hundrede af uskyldige mænd, 
kvinder og børn ikke være i live i dag«, sagde anklageren til retten forud 
for juryens afgørelse. 
</p><h3>
Risikerer fængsel på livstid 
</h3><p>
Det var i går, at retten fastslog, at Abid Naseer er skyldig i anklagerne. Men 
det er endnu ikke blevet afgjort, hvilken straf gerningsmanden idømmes. 
</p><p>
Der er heller ikke afsat en endelig dato for, hvornår det sker. 
</p><p>
Abid Naseer risikerer en fængselsstraf på livstid.
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00918/British_Terror_Susp_918532y.jpg" alt="Anklaget. I 2009 blev Abid Naseer anholdt i britiske Manchester. Det er også i denne by, dette billede er taget af Abid Naseer via et overvågningskamera, samme år som han blev anholdt. Foto: AP/Den amerikanske anklagemyndighed" border="0"/><span class="caption"><span class="f-img-caption">Anklaget. 
</span>I 2009 blev Abid Naseer anholdt i den britiske by Manchester. Det er også i denne by, dette billede er taget af Abid Naseer via et overvågningskamera, samme år som han blev anholdt. Foto: AP/Den amerikanske anklagemyndighed</span></span></p>	
</div>
</div></body></html>
