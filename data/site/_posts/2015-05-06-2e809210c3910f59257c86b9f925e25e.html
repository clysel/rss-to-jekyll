---
layout:     post
title: 	    "I Kaukasus' Dubai mødes Europa og Asien"
post_author:	    
post_date:	    Wed, 06 May 2015 13:40:59 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2654153/i-kaukasus-dubai-moedes-europa-og-asien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Sådan kommer du til Baku</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Bl_kklatkort__Baku__933576u.jpg" alt="" border="0"/></span></p><p><b>Ingen flyselskaber flyver direkte</b> fra Danmark til Aserbajdsjans Baku 
Gajdar Alijev-lufthavn. Turkish Airlines, Lufthansa, Aeroflot, British 
Airways, Air France og Austrian Airlines hører til de selskaber, som flyver 
til Baku. 
</p><p>
Politiken fløj med Turkish Airlines via Istanbul til en pris af <b>4.300 
kr. t/r.</b></p><p><b>Der er visumpligt</b> til Aserbajdsjan. Det tager op til et par uger, og et 
turistvisum gældende en måned koster 720 kroner. Man kan enten få et 
rejsebureau eller visumfirma til at ordne det, og så må der påregnes et 
gebyr.
</p><p class=" bl-elem">
Se mere her: <a class=" bl-elem" target="_blank" href="http://www.visaforazerbaijan.org.uk/visa-fees.php">www.visaforazerbaijan.org.uk/visa-fees.php</a></p>
</div>
</div><div class="art-fakta article-box">
<h4 class="">
Fakta om Baku</h4>
<div class="fakta-body" data-buildingblock="embedded_factboxlink">
<p>
Baku eller Baki, som den hedder på aserbajdsjansk, er <b>hovedstad i 
Aserbajdsjan</b> og den største by ved Det Kaspiske Hav og i 
Kaukasusregionen.
</p><p><b>Indbyggertal:</b> 2,12 millioner (2012). I hele landet bor der 9.686.210 
indbyggere (juli 2014).
</p><p><b>Opdeling:</b> Et moderne centrum og en gammel bydel med Synyk-KalaMoske, 
Sjirvansjah Slot og Jomfrutårnet.
</p><p><b>Verdensarv:</b> Den gamle befæstede bydel er optaget på Unesco’s 
verdensarvliste.
</p><p><b>Kælenavne:</b> ’Østens Paris’ på grund af nattelivet. ’Kaukasus’ 
Dubai’ grundet bygningerne. ’Vindenes By’, fordi Baku er kendt for sine 
voldsomme storme.
</p><p><b>Shopping:</b> Baku er nummer 46 (2014) på Mercer Human Resource Consultings 
liste over verdens dyreste byer. Nisamigaden er en af de dyreste gader i 
verden, men Baku er også rig på indkøbscentre i forskellige prislag.
</p><p><b>Events:</b> 12.-28. juni afvikles de første europæiske lege, en slags 
europæisk OL, i Baku. I 2012 var byen vært for Det Europæiske Melodi Grand 
Prix.
</p><p><b>Styreform:</b> Diktatur med regelmæssige valg. Præsident: Ilham Alijev 
siden 2003, da han overtog posten fra sin far Gajdar Alijev efter dennes 
død. Alijev senior indtog selv embedet i 1993. Aserbajdsjan var en del af 
Sovjetunionen fra 1920 til 1991. 
</p><p><b class="ext-link">Turistinformation:</b><a class=" bl-elem" href="http://www.azerbaijan.travel" target="_blank">Visit 
Aserbajdsjan</a></p><p class=" bl-elem"><i class=" bl-elem">Kilder: Den Store Danske Encyklopædi, CIA The World Factbook m.fl.</i></p>
</div>
</div><p>
Røgen fra vandpiberne bølger gennem den mørke, tæppebelagte hule, som udgør 
Old Baku Tea House i Aserbajdsjans hovedstad, Baku. 
</p><p>
I de små båse afbrydes den dæmpede samtale og slubren af sød te i glas kun af 
mobilringen. Et ungt kærestepar sidder i en krog og nyder hinanden 
anstændigt og teen i den rækkefølge. Kvinden er det eneste hunkønsvæsen i 
tesalonen. 
</p><p>
Stamkunderne bliver mødt med kindkys. Den fornøjelse under den lille, 
uniformsklædte tjener ikke Politiken, men han finder fluks et lille bord med 
en sofa, hvor man næsten drukner i puderne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2369160/6000-tegninger-fra-oldtiden-traekker-turister-til-det-ukendte-gobustan/">6.000 tegninger fra oldtiden 
trækker turister til det ukendte Gobustan</a></p><p>
Hurtigt serverer han også en kande te og tre små baklava-kager. Dæmpet lokal 
popmusik ledsager de søde sager. 
</p><p>
Tjenerens engelsk er for at sige det mildt mangelfuldt, men tallene har han 
helt styr på. 
</p><p>
»10 manat (78 kroner, red.)«, siger han og forsøger at ignorere Politikens 
protester om, at kolleger dagen i forvejen fik samme anretning til fem 
manat. 
</p><p>
På en blanding af engelsk, dansk og aserbajdsjansk lykkes det dog at få 
forhandlet prisen ned til otte manat eller 63 kroner. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Old_Baku_Tea_House__933577x.jpg" alt="" border="0"/><span class="caption"><span class="f-img-caption">Tehygge. 
</span>I Old Baku Tea House bølger røgen fra vandpiberne frem og tilbage i den hyggelige hule. Foto: Poul Husted</span></span>
Resultatet er, at tjeneren ligner et stormvejr i ansigtet, og dermed lever han 
op til et af Bakus kælenavne, ’Vindenes By’. 
</p><p>
Den aserbajdsjanske hovedstad er kendt for sine voldsomme storme. Selv siger 
Baku-indbyggerne, at det blæser 270 dage om året. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/temarejser/ECE1635038/verdensarv-i-europas-udkant-oplev-ushgulis-skjulte-taarne/">Verdensarv i Europas udkant: 
Oplev Ushgulis skjulte tårne</a></p><p>
Et besøg i Old Baku Tea House er som en rejse tilbage til det gamle Asien 
eller Orienten. 
</p><p>
Det er ikke nogen tilfældighed, for forretningerne og Old Baku Tea House 
ligger i Bakus gamle bydel, som er på Unescos verdensarvliste. Den gamle 
bydel er omkranset af en høj forsvarsmur fra middelalderen, og bag den 
troner seværdigheder som Synyk-Kala-moskeen, Sjirvansjah-slottet og Kys 
Kalasy eller Jomfrutårnet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Gamle_bydel_m_souve_933572w.jpg" alt="" border="0"/><span class="caption"><span class="f-img-caption">Handelsby. 
</span>I Bakus gamle bydel gælder det om at være god til at prutte om priserne, hvis man vil gøre en god handel.Foto: Poul Husted</span></span>
Den gamle bydel er ikke et museum, men en levende by. 4.000 mennesker har 
deres bopæl i bydelen, og mange af dem arbejder også bag de gamle bymure. 
Foran de små butikker i de snævre gyder forsøger indehaverne på bedste 
arabiske vis at lokke kunder ind til deres ægte tæpper, traditionelle 
klædedragter og kobberfade. Uafbrudt forsikrer de turisten om, at i netop 
deres forretning kan man gøre den bedste handel. 
</p><h3>
Kaukasus’ Dubai 
</h3><p>
Selv om den gamle bydel er præget af hammam-badehuse og brostensbelagte gader, 
har de moderne tider også sneget sig ind i fortiden. En af de små 
købmandshandler tager ikke alene imod Visa- og Masterkort, men sælger også 
Tuborg, for som guiden Gurban Askerov leende siger: 
</p><p>
»Vores nationale drik nummer et er te, men om sommeren slukker vi mest tørsten 
med øl«. 
</p><p>
Uden for bymurene er det Europa, mens det er Asien inden for – selv om Europas 
dna har sneget sig herind. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2126567/fabriksruiner-og-gavmild-natur-paa-togtur-gennem-resterne-af-sovjet/">Fabriksruiner og gavmild 
natur: På togtur gennem resterne af Sovjet</a></p><p>
Det europæiske islæt ses ikke mindst på Nisami-gaden, som er en af de dyreste 
i verden med sine mange mærkevarebutikker. Her færdes unge, smarte kvinder i 
ålestramme bukser eller superkorte kjole, tårnhøje stiletter og afslørende 
bluser side om side med kvinder i lange dragter og traditionelle tørklæder. 
</p><p>
Aserbajdsjanerne opfatter ikke sig selv som asiater og betragter heller ikke 
Bosporus-strædet i Tyrkiet som grænsen mellem Europa og Asien. De betragter 
sig selv som europæere og deres land som porten til Asien. 
</p><p>
Og det er ikke kun aserbajdsjanerne, der har den opfattelse. I 2012 blev det 
Europæiske Melodigrandprix afholdt i Baku. 12.-28. juni afvikles de første 
Europæiske Lege, som er en pendant til De Asiatiske Lege og Commonwealth 
Legene og en slags europæisk OL, i Aserbajdsjan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2068424/anderledes-sommerferie-besoeg-sortehavets-boomende-badeby/">Anderledes sommerferie: Besøg 
Sortehavets boomende badeby </a></p><p>
Der er en verden til forskel på den gamle bydel og Bakus moderne centrum. Alle 
vegne i det nye Baku skyder supermoderne bygninger og skyskrabere til vejrs 
i rakettempo. Det ses tydeligt, at Aserbajdsjan er en oliestat, og at 
petrodollars vælter ind. De gamle huse fra sovjettiden rives enten ned eller 
bliver renoveret og får en ny facade i renæssance- eller gotisk stil. 
Byggeboomet har givet Baku endnu et kælenavn: ’Kaukasus’ Dubai’. 
</p><p>
Flertallet af de nye bygninger domineres af glas og stål og runde kurver. Her 
er ikke mange vinkelrette bygninger. 
</p><p>
Den største turistattraktion er de såkaldte tre Flammetårne med 
ejerlejligheder, hotel og kontorer. De er oplyst om aftenen og ligner tre 
store flammer, der slikker op mod himlen. Alt det glas og glimmer kan godt 
virke trættende, men der er dog én ny bygning, man ikke må snyde sig selv 
for: den irakisk-britiske arkitekt Zaha Hadids 57.000 kvadratmeter store 
’Gajdar Alijev Center’. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Gajdar_Alijev_Cente_933580y.jpg" alt="" border="0"/><span class="caption"><span class="f-img-caption">Kunstskat. 
</span>Arkitekten Zara Hadids Kulturcenter i Baku indeholder ikke alene mange skatte, men er også en kunstskat i sig selv. Foto: Poul Husted</span></span>
Centret bærer Hadids signatur med kunstfærdige bølger og kurver, som folder 
sig ud af landskabet og danner en enkelt, sammenhængende overflade. 
</p><p>
Indenfor er bygningen ikke mindre imponerende med vandreudstillinger, 
eksempelvis Andy Warhol, og to permanente udstillinger. 
</p><p>
Den ene omhandler landsfaderen og præsidenten Gajdar Alijev, som døde i 2003, 
og beskriver landets historie gennem de vigtigste datoer i hans liv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2226170/kontroversielt-byggeri-i-baku-faar-haeder/">Kontroversielt byggeri i Baku 
får hæder</a></p><p>
Den anden permanente udstilling består af nationale skatte helt tilbage fra 
oldtiden. I tæppeudstillingen kan man nærstudere de forskellige teknikker og 
mønstre ved hjælp af forstørrelsesglas og lære om de otte skoler som den i 
Tabriz i det nordøstlige Iran, der er befolket af aserbajdsjanske 
tæppemagere. Digitalt kan man i musikafdelingen lytte til det traditionelle 
instrument saz, som minder lidt om en citar, og mange andre lokale 
instrumenter. 
</p><p>
I 2014 vandt Zaha Hadids bygningsværk helt fortjent Design of the Year Award. 
Hadi var den første kvinde, som fik prisen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Bybillede_med_Gajda_933567y.jpg" alt="" border="0"/><span class="caption"><span class="f-img-caption">Diktatorsmil. 
</span>Aserbajdsjans afdøde diktator Gajdar Alijevs smilende kontrafej ses overalt i Baku. Foto: Poul Husted</span></span>
Det er ikke nogen tilfældighed, at centret er opkaldt efter Gajdar Alijev. 
Hans portræt ses overalt, og ikke alene i officielle bygninger, men også i 
gadebilledet hænger hans smilende portræt alle vegne. 
</p><h3>
Østens Paris 
</h3><p>
På vejen fra lufthavnen til centrum støder man også på Gajdar Alijevs 
alfaderlige ansigt, men ellers minder vejen ved nattetide mest om Disneyland 
eller The Strip i Las Vegas på grund af lyshavet langs vejen. Oliestaten 
sparer ikke på energien. 
</p><p>
Den brede boulevard sammenlignes også med Champs-Élysées i Paris, og den 
sammenligning er måske mere nærliggende, eftersom Bakus tredje kælenavn er 
’Østens Paris’. Det skyldes dog ikke boulevarden, men derimod byens levende 
natteliv. På rejsebogsforlaget Lonely Planets liste over de 10 bedste 
party-byer i verden i bogen ’1000 Ultimate Experiences’ er Baku placeret som 
nummer otte. Og det selv om flertallet – over 90 procent – af 
aserbajdsjanerne er muslimer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2586328/tag-med-ned-til-det-mystiske-vand-500-meter-under-jorden/">Tag med ned til det mystiske 
vand 500 meter under jorden</a></p><p>
Baku har både klubber med en orientalsk atmosfære med lokal mad og musik og 
mere vestlige, der især tiltrækker et yngre og mere festglad publikum. Mange 
etablissementer holder åbent til den lyse morgen. 
</p><p>
Restaurant Sahil på Nefttjibar Avenuen ud til Det Kaspiske Hav serverer ikke 
kun traditionelle aserbajdsjanske retter med et moderne twist, men har også 
en populær cocktailbar og diskotek, Pacifico, på førstesalen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Jomfrut_rnet_m_smar_933575w.jpg" alt="" border="0"/><span class="caption"><span class="f-img-caption">Kultursammenstød. 
</span>Unge, smarte piger passerer fortiden i form af Jomfrutårnet i Baku. Foto: Poul Husted</span></span>
Desværre kan baren denne aften ikke præstere lokale øl som Xirdalan Lager, kun 
Heineken, og hvem tager til Baku for at drikke hollandsk øl. Derfor 
bestiller Politiken Pacificos signaturdrink, Baku Julep, af gylden rom, 
æble, agurk, mynte og jasmin til 74 kroner. Det tager bartenderen lang tid 
at få mikset drinken; og så er den vanvittig sød. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tjekkiet/ECE2124246/mindesmaerke-fortaeller-ukendt-historie-om-nazisternes-sidste-ugerninger/">Mindesmærke fortæller ukendt 
historie om nazisternes sidste ugerninger</a></p><p>
Først omkring midnat begynder publikum for alvor at dukke op. Masser af 
makeup, lårkorte kjoler og høje hæle er kvindernes uniform, mens mændene er 
til designerjeans og -skjorter. Dj’en får gulvet til at gynge, selv om der 
ikke er mange på dansegulvet, ved hjælp af en gumpetung bas. Pacificos 
gæster holder sig til baren, hvor drinks bliver langet over bardisken i en 
lind strøm. 
</p><p>
Uden for Pacifico afsløres det, hvilken klasse der frekventerer Bakus 
populæreste natklubber. En knaldgul Lamborghini og andre lækre sportsvogne 
er parkeret i en lang kø foran etablissementet. Pacifico og dets klientel er 
adskillige århundreder fra freden og vandpiberne i Old Baku Tea House i den 
gamle bydel. 
</p><p class=" bl-elem"><i class=" bl-elem">Politiken var inviteret af Aserbajdsjans Turistråd.</i></p>	
</div>

</div></body></html>
