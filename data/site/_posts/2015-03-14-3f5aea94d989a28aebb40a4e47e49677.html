---
layout:     post
title: 	    "Respekt for hidsig kongeetape holdt favoritterne i ro"
post_author:	    
post_date:	    Sat, 14 Mar 2015 21:53:57 +0100
post_site:	    politiken.dk 
post_link:	    http://politiken.dk/sport/cykling/ECE2587907/respekt-for-hidsig-kongeetape-holdt-favoritterne-i-ro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Med et effektfuldt solofremstød op mod den sidste af dagens bjergspurter godt seks km fra mål lagde den 27-årige hollænder Wouter Poels (Sky) grunden til en fornem dobbelttriumf på den 226 km lange 4. etape i Tirreno Adriatico fra Indicatore til Castelraimondo.</p><p>Mens de mere oplagte klassementskandidater nøjedes med at overvåge hinanden, satsede hollænderen maksimalt, og på den krævcnde nedkørsel formåede han at holde forfølgerne på afstand, så han krydsede målstregen med et forspring på 14 sekunder til en gruppe på 17 ryttere anført af colombianeren Rigoberto Uran (Etixx-Quick Step) og spanieren Joaquim Rodriguez (Katusha).</p><p>Med i dette felt var også blandt andre colombianeren Nairo Quintana (Movistar) og sidste års spanske vinder Alberto Contador (Tinkoff-Saxo), hvorimod den regerende italienske Tour de France-konge Vincenzo Nibali (Astana) satte yderligere syv sekunder til.</p><h3>Stadig kun lille spredning i toppen</h3><p>Wouter Poels var en af de talrige ryttere, som kun havde sat meget lidt tid til inden denne etape, og det indebar, at han overtog løbets blå førertrøje fra belgieren Greg Van Avermaet (BMC), der måtte erkende, at dagens kuperede terræn var for voldsomt til, at han kunne forsvare sin position.</p><p>Stadig er spredningen særdeles behersket, og således er 25 mand mindre end et minut efter Poels.</p><p>Top 10 ser nu således ud: 1. Poels, 2. Uran 17 sekunder, 3. Steven Cummings (MTN-Qhubeka) 26, 4. Thibaut Pinot (FDJ) 26, 5. Roman Kreuziger (Tinkoff-Saxo) 27, 6. Jonathan Castroviejo (Movistar) 28, 7. Bauke Mollema (Trek) 28, 8. Peter Sagan (Tinkoff-Saxo) 30, 9. Nibali 31, 10. Contador 32.</p><h3>Contador har favoritværdighed at leve op til</h3><p>Der er næppe tvivl om, at det var respekten for morgendages kongeetape på 197 km fra Esanatoglia til Terminillo, der afholdt løbets forventede hovedpersoner fra at kaste sig ud i dristige angreb.</p><p>Sådanne er der til gengæld lagt op til i rigt mål på den afsluttennde 16 km lange stigning – gennemsnitlig sprocent på 7,3, maksimal på 12 – op mod målet i 1.675 meters højde på Terminillo i morgen.</p><p class=" bl-elem">Og det er her, det skal vise sig, om Alberto Contador formår at leve op til favoritværdigheden.</p>	
</div>
</div></body></html>
