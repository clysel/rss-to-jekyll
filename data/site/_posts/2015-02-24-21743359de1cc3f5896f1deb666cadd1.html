---
layout:     post
title: 	    "Her er jernbanen til Femern, som Tyskland er forsinket med"
post_author:	    Christian Østergaard
post_date:	    Tue, 24 Feb 2015 12:05:00 +0000
post_site:	    ing.dk 
post_link:	    http://ing.dk/artikel/her-er-jernbanen-til-femern-som-tyskland-er-forsinket-med-174347
---
<html><body><div><section class="body"><p>Klokken 11 i dag startede et møde, der kan blive afgørende for Femernforbindelsens fremtid. Transportminsiter Magnus Heunickie (S) sidder sammen med blandt andre den tyske transportminister og repræsentanter for Deutsche Bahn i Berlin.</p>
			<p>Her vil han diskutere de tyske forsinkelser af miljøgodkendelser og jernbanearbejde, der skal gøre Femern-tunnellen mulig.</p>
			<p><aside class="plugin right box"><strong>Fokus på Femern</strong></aside></p>
			<p><strong>I slutningen af februar</strong> fremsætter transportministeren lovforslag om den faste forbindelse ved Femern Bælt. Herefter kan byggeriet til 46 mia. kr. gå i gang.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen.
			</p>
			
			<p>Processen hos de tyske myndigheder er et af tre emner, ministeren har krævet en afklaring af inden de første entreprenørkontrakter kan skrives under til september.</p>
			<p>»Tyskerne har skrevet under på en traktat med Danmark, og den gælder stadig. Så på den måde har landene en aftale. Men der er nogle forudsætninger, der skal gå op. Prisen skal være rigtig, der skal investeres fra EU, og så skal tyskerne investere i deres jernbane. Og det er præcis det, der er på dagsordenen i dag,« siger Mangus Heunicke til <a href="http://www.dr.dk/Nyheder/Indland/2015/02/24/102409.htm">DR</a>.</p>
			<p><figure class="plugin right zoomable"><img data-original-image="http://ing.dk/sites/ing/files/gesamttrasse_aenderungen_karte_uebersicht_210_280__blob%3Dposter.jpg" src="http://ing.dk/sites/ing/files/styles/w1120_media_right/public/gesamttrasse_aenderungen_karte_uebersicht_210_280__blob%3Dposter.jpg?itok=OzrTG7XM" alt=""/><figcaption>Den eksisterende og den udvidelse og ombygning, som tyskerne bliver forsinket med, så beboerne i en række byer spares for støjen fra godstogene til og fra Danmark. (Illustration: Delstatsregeringen i Schleswig-Holstein) </figcaption></figure><br/>
			Udover miljøgodkendelsen vil Magnus Heunicke have svar på, hvad tidsplanen er for de såkaldte landanlæg på den tyske side. Tyskland skal ligesom Danmark opgradere veje og jernbaner for at bringe trafik til og fra tunnelen.</p>
			<p>Mens Danmark har forpligtet sig til at opgradere togforbindelsen på den danske side, har Tyskland lovet at elektrificere linjen på de 88 km fra tunnelens munding på øen Femern til Lübeck og at udvide den eksisterende bane med et spor, så der er tosporet jernbane på hele strækningen.</p>
			<p>Elektrificeringen er en del af den oprindelige traktat om mellem Tyskland og Danmark om forbindelsen. Den skulle have været klar i 2021, hvor tunnellen skal åbne, men elektrificeringen er nu udskudt, indtil et nyt dobbeltspor på strækningen skal åbne. Ifølge aftalen skal det ske senest syv år efter tunnnelens åbning, men den seneste melding fra det tyske transportministerium lyder, at det vil ske i 2024.</p>
			<p>Det betyder, at der ikke vil kunne køre eltog, og dermed heller ikke godstog gennem tunnellen i dens første tre leveår.</p>
			
			<p>Udover at udvide jernbanen med et spor og elektrificere hele strækningen har de tyske myndigheder valgt at bygge en helt ny rute på dele af strækningen for at dirigere den tunge godstrafik udenom de små byer i området, som blandt andet tæller en del ferieområder i Lübeck-bugten.</p>
			<p>Den nye jernbane skal i stedet følge den eksisterende motorvej A1 tættere, end jernbanen gør  dag. Banen skal fremover understøtte trafik, der passerer med 160 km/h mod de nuværende 140 km/h.</p>
			
			<p>Den tyske miljøgodkendelse er ikke officielt forsinket, men det er ifølge transportministeren muligt, at den vil tage længere tid end Femern A/S havde forventet. Det oprindelige overslag fra selskabet lød, at godkendelsen ville tage halvandet år fra den 18. oktober 2013, hvor ansøgningen blev afleveret til myndighederne i Kiel.</p>
			
		</section></div></body></html>
