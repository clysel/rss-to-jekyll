---
layout:     post
title: 	    "Kopnudler og leverpostej: Rød blok håner Venstres 25 kroners skattelettelse"
post_author:	    
post_date:	    Mon, 16 Mar 2015 17:01:16 +0100
post_site:	    politiken.dk 
post_link:	    http://politiken.dk/indland/politik/ECE2589376/kopnudler-og-leverpostej-roed-blok-haaner-venstres-25-kroners-skattelettelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En McChicken, et bæger kopnudler, en shawarma i pita, lakridssnørebånd eller 
en pakke leverpostej. 
</p><p>
Det er alle ting, du kan købe for de 25 kroner, som en lavtlønnet - 
kasseassistent, pædagogmedhjælper, frisør - vil få i skattelettelse hver 
måned, hvis Venstres bebudede jobreform bliver en realitet efter valget. I 
hvert fald med det indhold, der foreløbig er kendt. 
</p><div class="art-fakta article-box">
<h4 class="">
BAG DE 25 KRONER</h4>
<h5>
Jobreformen er en del af Venstres finanslovsudspil</h5>
<div class="fakta-body" data-buildingblock="embedded_factboxlink">
<p><b>Venstres har annonceret en jobreformen </b>som skal hente 600 mio. kroner 
fra det såkaldt moderne kontanthjælpsloft og andre besparelser i 
beskæftigelsesindsasten. 
</p><p><b>Pengene skal gå</b> direkte til at lette skatten på arbejde. 
</p><p><b>Bruger man de 600 millioner</b> på at hæve beskæftigelsesfradraget, vil en 
dansker på midsteløn få 25 kroner i skattelettelse hver måned. 
</p><p><b>Finanslovsforslaget rummer også</b> andre skattelettelser for i alt 5 
milliarder – en del dog til erhvervslivet. 
</p><p class=" bl-elem"><i class=" bl-elem">Kilde: Beskæftigelsesministeriet</i></p>
</div>
</div><p>
Eksemplerne komme fra Twitter, hvor ministre og folketingspolitikere i rød 
blok og danskere latterliggør det spæde beløb med hashtagget 
#LommepengefraLøkke. </p><h3>
Ikke råd til chokolademad 
</h3><p>
Udenrigsminister Martin Lidegaard (R) foreslår, at pengene - omregnet til euro 
- kan blive brugt til en kop kaffe og en pære i Bruxelles, hvor ministeren 
er til topmøde. Skatteminister Benny Engelbrech (S) foreslår, en pakke 
Stryhns leverpostej. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2588619/venstres-valgtrumf-giver-skattelettelse-paa-25-kroner/">Venstres valgtrumf giver 
skattelettelse på 25 kroner</a></p><p>
Og Socialdemokratiets udviklingsordfører Mette Gjerskov 'ærgrer' sig over, at 
hun med 25 kroner ikke har råd til en enkelt pakke pålægschokolade. 
</p><p/><h3>
Socialdemokratiets skatteparadoks 
</h3><p>
I skrivende stund har ingen ledende venstrefolk valgt at tage størrelsen på 
skattelettelserne i forsvar. 
</p><p>
Kun landskasseren hos Venstres Ungdom, Rasmus Sand, har forsøgt sig. Først med 
en satirisk undren over, at det »pludselig (er, red.) et problem at V 
tilbyder for små skattelettelser«. Og over det, som han kalder et 
»skatteparadoks« hos Socialdemokratiet: 
</p><p><b class="ext-link">LÆS MERE</b><a class="embeddedlink" href="http://politiken.dk/debat/ECE2542749/finansministeriet-tror-at-skattelettelser-vil-skabe-flere-jobs/">Finansministeriet tror, at 
skattelettelser vil skabe flere jobs</a></p><p>
»Skattelettelser er onde. Medmindre de er for små - så skal de være større? 
Svært at gøre alle tilfredse«. 
</p><p/><p>
Som et svar til Rasmus Sands spørgsmål, om det er et problem, at Venstre giver 
for små skattelettelser, har udviklingsordfører Mette Gjerskov (S) svaret: 
</p><p>
»Nej. Problemet er, at de vil tage dem fra de fattigste: 
kontanthjælpsmodtagere«. 
</p><h3>
Uvist, hvor loftet skal være 
</h3><p>
Venstres finansordfører Peter Christensen har anerkendt beregningen, hvor det 
fremgår, at der er tale om 25 kroner. Men han pointerer, at Venstre ud over 
skattelettelsen også vil indføre et såkaldt moderne kontanthjælpsloft, der i 
sig selv skal være med til at skubbe folk i arbejde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2519652/professor-i-statskundskab-loekkes-ultimative-krav-kan-koste-ham-dyrt/">Professor i statskundskab: 
Løkkes ultimative krav kan koste ham dyrt</a></p><p>
De 600 millioner kroner - som de 25 kroner kommer fra - kommer fra det moderne 
kontanthjælpsloft og andre besparelser på beskæftigelsesindsatsen. Ifølge 
Peter Christensen er det minimumsbeløbet, som Venstres jobreform skal give. 
Mere kan følge senere. 
</p><p class=" bl-elem">
Til Politiken siger Christensen, at Venstre ikke har lagt sig fast på, hvor 
højt - eller lavt - kontanthjælpsloftet skal være. Og han vil ikke 
garantere, at det bliver offentliggjort før valget. 
</p>	
</div>
</div></body></html>
