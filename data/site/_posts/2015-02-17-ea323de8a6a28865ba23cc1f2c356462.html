---
layout:     post
title: 	    "Terrordræbt synagoge-vagt begraves i morgen eftermiddag"
post_author:	    
post_date:	    Tue, 17 Feb 2015 17:59:24 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2550855/terrordraebt-synagoge-vagt-begraves-i-morgen-eftermiddag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
37-årige Dan Uzan, der mistede livet i Krystalgade ved et terrorangreb natten 
til søndag, begraves onsdag eftermiddag.
</p><p>
Begravelsen finder sted på Mosaisk Vester Begravelsesplads klokken 14.00 i 
København. Det oplyser Det Jødiske Samfund i Danmark til Ritzau.
</p><p>
Adressen er Vestre Kirkegårds Alle 11, der ligger nær Carlsberg, Enghave 
Station og Vestre Fængsel i Sydhavnen. Området omkring kapellet og ved 
gravpladsen er forbeholdt familien og medlemmer af de jødiske samfund i 
Danmark.
</p><p>
»Af hensyn til familie og pårørende beder vi pressen om at blive uden for 
gravpladsen og kapellet, men man er velkommen til at følge begravelsen fra 
Vestre Kirkegårds Allé«, oplyser Det Jødiske Samfund.
</p><p>
Ceremonien forventes at vare omkring halvanden time.
</p><p>
Undervejs vil der være tre talere: Rabbiner Jair Melchior, tidligere 
overrabbiner Bent Lexner og formand for det Jødiske Samfund i Danmark, Dan 
Rosenberg Asmussen.
</p><h3>
Ubevæbnet vagt
</h3><p>
Dan Uzan stod som ubevæbnet vagt ved synagogen i Krystalgade natten til 
søndag, hvor der var konfirmationsfest med 80 gæster.
</p><p>
Efter midnat ankommer gerningsmanden, der spiller beruset for at komme tæt på 
synagogen, hvor han åbner ild mod vagten og to politibetjente. Dan Uzan 
bliver dræbt ved skyderiet, mens de to betjente bliver såret.
</p><p>
Dan Uzan havde ageret vagt ved synagogen mange gange tidligere.
</p><p>
Siden angrebet på synagogen er det væltet ind med blomster på adressen i det 
indre København.
</p><p>
Dan Uzan var uddannet cand.polit.
</p><p>
Han var ivrig sportsmand og spillede i en del år i den jødiske fodboldklub. 
Desuden spillede han i basketball i Hørsholm.
</p><p>
»Det gik han op i med liv og sjæl«, siger Flemming Voetmann, der er Dan Uzans 
fætter.
</p><p>
I familien var han en ivrig legeonkel for nevøer og niecer.
</p><p class=" bl-elem">
»Han var det varmeste menneske, jeg nogensinde har mødt«, lyder 
karakteristikken.
</p>	
</div>
</div></body></html>
