---
layout:     post
title: 	    "Pædagoger opfordrer til dialog i stedet for tilsyn"
post_author:	    
post_date:	    Tue, 05 May 2015 10:21:54 +0200
post_site:	    politiken.dk 
post_link:	    http://politiken.dk/indland/ECE2655149/paedagoger-opfordrer-til-dialog-i-stedet-for-tilsyn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selvom hver tredje kommune ikke lever ikke op til dagtilbudsloven, når de 
fører tilsyn med børneinstitutioner, mener pædagogernes fagforening, Bupl, 
at kommunerne snarere burde sikre kvalitet i daginstitutionerne ved at skabe 
dialog. 
</p><p>
Ifølge formanden for pædagogernes fagforening, Elisa Bergmann, er der nemlig 
ingen grund til at føre tilsyn med de institutioner, man ved, der fungerer. 
</p><p>
»Selvfølgelig skal forvaltningen interessere sig for, hvordan man skaber 
kvalitet og lever op til dagtilbudsloven. Det er vigtigt, at man gør det. 
Men det er ikke nødvendigt, at der kommer flere generelle tilsyn, for i de 
allerfleste institutioner fungerer det rigtig fint«, siger hun. 
</p><h3>
Større succes med at skabe kvalitet 
</h3><p>
Bupl opfordrer i stedet for kommunerne til at målrette ressourcerne, så man 
arbejder for at sætte ind over for de institutioner, der har problemerne. 
</p><p>
»Her skal man hjælpe institutionen med at udvikle kvaliteten og institutionen 
i det hele taget i forhold til de udfordringer, som de har«, siger Elisa 
Bergmann. 
</p><p>
»Man skal ikke bare brede det ud, så man laver en hel masse tilsyn på nogle 
institutioner, der rent faktisk fungerer. Vi har ikke brug for endnu en 
konsulent, der kommer ud med en tjekliste. Det har vi så rigelig af i 
forvejen«, tilføjer hun. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2654797/tilsyn-paa-boerneomraadet-sjofles/">Tilsyn på børneområdet sjofles</a></p><p>
Elisa Bergmann fortæller, at ledere og pædagoger i daginstitutionerne har 
større succes med at skabe kvalitet ved at drøfte målsætningerne og 
prioriteringerne på møder sammen med den enkelte kommune. 
</p><p>
»Kommunerne bør være i løbende dialog med ledere og personale om, hvordan man 
skaber kvalitet, og hvordan man udvikler institutionerne. Det skal man have 
meget mere fokus på: Dialogmøder mellem politikere, ledere og pædagoger skal 
skærpes«, siger hun. 
</p><p class=" bl-elem">
88 kommunale forvaltningschefer ud af 98 og 51 procent af 
daginstitutionslederne har deltaget i undersøgelsen, der er refereret i 
Politiken. 
</p>	
</div>

</div></body></html>
