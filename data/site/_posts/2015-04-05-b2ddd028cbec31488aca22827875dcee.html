---
layout:     post
title: 	    "Sportsdøgnet: AGF's drøm om Superligaen lever i bedste velgående"
post_author:	    
post_date:	    Sun, 05 Apr 2015 17:55:52 +0200
post_site:	    politiken.dk 
post_link:	    http://politiken.dk/sport/ECE2616753/sportsdoegnet-agfs-droem-om-superligaen-lever-i-bedste-velgaaende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold. </b>AGF vinder 2-1 i Hjørring over Vendsyssel og kravler dermed op 
på en oprykningsplads for første gang siden 2. spillerunde tilbage i august 
sidste år. Matchvinder Danny Olsens 2-1-scoring i 52. minut sender 
Aarhus-klubben forbi Lyngby og op på 41 point. To minutter forinden havde 
Martin Bergvold på et skud på kanten af feltet udlignet til 1-1 for 
Vendsyssel. 10 minutter før pausen havde AGF-topscorer Mate Vatsadze scoret 
til 1-0 med sit 13. ligamål på et oplæg fra Stephan Petersen. Viborg fører 
1. division med 47 point. Lyngby har som 3’er 39, mens Vendsyssel med 34 og 
en kamp mere på kontoen synes ude af oprykningsræset. 
</p><p><b>Håndbold. </b>To gange lukkede Viborgs kvinder hullet ved at score 
seks og fire gange i træk til 13-13 og 18-18, men det endte med en sikker 
sejr på 28-22 til Buducnost fra Montenegro i den første Champions 
League-kvartfinale. Det er svært at forestille sig, at det montenegrinske 
storhold sætter en seksmålssejr over styr i returkampen på Balkan om en uge.
</p><p><b>Fodbold.</b> Pierre-Emile Højbjerg meldte afbud til de to seneste testkampe 
for det danske A-landshold, men søndag var midtbanespilleren atter klar til 
kamp for Augsburg i Bundesligaen. Højbjerg, som har døjet med en skade i 
anklen, fik de første 65 minutter for Augsburg, som hjemme spillede 0-0 mod 
Schalke 04. 
</p><p><b>Fodbold.</b> Danskerkolonien i IFK Göteborg åbnede sæsonen med en 1-0-sejr 
på hjemmebane over Åtvidaberg. Søren Reiks og Jakob Ankersen spillede på 
kanterne i en 4-4-2-formation med Lasse Vibe helt fremme. Norske Thomas 
Rogne blev matchvinder i sin debut i 56. minut. 
</p><p><b>Doping. </b>21 vægtløftere fra Indien er blevet suspenderet efter 
dopingpositive A-prøver. Det oplyser det indiske forbund til nyhedsbureauet 
AP. Atleterne er testet positive ved lokale stævner i Indien samt udenfor 
konkurrence. Ved det seneste VM vandt Indien ikke en eneste medalje… 
</p><p><b>Cykling.</b> Cecilie Uttrup Ludwig blev bedst placerede danske kvinde i 
Flandern Rundt. Hun sluttede på en 66.-plads 8,14 minutter efter den 
suveræne vinder Elisa Longo fra Italien. Julie Leth og Christina Siggaard 
opgav. 
</p><p><b>Badminton. </b>Verdens bedste mandlige badmintonspiller, Chen Long, viste 
søndag præcis hvorfor, han er rangeret øverst på verdensranglisten. I Super 
Series-turneringen Malaysia Open vandt Chen Long finalen i tre sæt over den 
tidligere verdensetter Lin Dan med 20-22, 21-13, 21-11. 
</p><p><b>Ishockey.</b> Frans Nielsen er sammen med holdkammeraterne i New York 
Islanders snublende tæt på at sikre sig en plads i NHL-slutspillet. Natten 
til søndag vandt klubben sikkert med 3-0 hjemme over Buffalo Sabres, og 
Frans Nielsen fik en assist for sin deltagelse i kampens åbningsmål i første 
periode. Med tre kampe tilbage af grundspillet mangler New York Islanders 
kun en enkelt sejr for endegyldigt at sikre sig slutspilsbilletten. 
</p><p><b>Ishockey.</b> Det danske ishockeylandshold er godt i gang med 
forberedelserne til VM i Tjekkiet i maj, men landstræner Janne Karlsson må 
fortsat undvære en række spillere, der er optaget af slutspilskampe i deres 
klub. Derfor sendte han lørdag for anden dag i træk et ganske ungt landshold 
på banen, og igen blev det til dansk nederlag – denne gang med 3-4. 
</p><p><b>Fodbold. </b>Det forekommer mere og mere usandsynligt, at nogen skal 
fravriste Juventus det italienske mesterskab, som klubben har vundet de 
seneste tre sæsoner. Lørdag aften vandt storklubben med besvær med 2-0 på 
hjemmebane over Empoli, og selv om holdet ikke imponerede spillemæssigt, 
fastholder Juventus kæmpeforspringet på 14 point ned til Roma på 
andenpladsen i Serie A. 
</p><p><b class="ext-link">Fodbold. </b>I sidste uge fik Daniel Wass<a href="http://politiken.dk/sport/fodbold/ECE2609596/morten-olsen-wass-skabte-uro-paa-holdet/" target="_blank"> 
kritik af landstræner Morten Olsen</a> efter sit comeback på det danske 
landshold, og lørdag aften kom den tidligere Brøndby-spiller ud for en ny 
skuffelse. Denne gang var han i aktion for sin franske klub, Evian, der var 
på besøg i Nice. Det sluttede 2-2, men undervejs brændte Daniel Wass et 
straffespark og blev senere udskiftet. 
</p><p><b>Fodbold.</b> Med 2-1 over Stoke lørdag aften fastholder Chelsea sit 
komfortable forspring i toppen af Premier League, men sejren var ikke uden 
omkostninger. Angriberen Diego Costa kommer nemlig ikke på banen i de 
kommende uger, efter at han måtte lade sig udskifte blot 10 minutter efter, 
at han var kommet på banen i anden halvleg. Ifølge Chelseas manager, José 
Mourinho, er der tale om en gammel baglårskade, der er brudt op. 
</p><p class=" bl-elem"><b>Tennis.</b> Den amerikanske tennisdronning Serena Williams levede op til 
sin seedning, da hun lørdag vandt finalen ved WTA-turneringen Miami Open i 
to sæt over den 12.-seedede spanier Carla Suarez. I andet sæt blev det 
tilmed til et æg, da Williams tog sig alle sættets seks partier. Serena 
Williams vandt samlet 6-2, 6-0 i en finale, der blot varede 56 minutter. 
</p>	
</div>

</div></body></html>
