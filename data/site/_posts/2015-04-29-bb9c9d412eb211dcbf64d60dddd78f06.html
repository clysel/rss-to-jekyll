---
layout:     post
title: 	    "På Sjællands Odde ligger stenhårde minder om fortidens bedrifter"
post_author:	    
post_date:	    Wed, 29 Apr 2015 14:22:26 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2646770/paa-sjaellands-odde-ligger-stenhaarde-minder-om-fortidens-bedrifter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jeanette Ottesen, Rikke Møller Pedersen og Lotte Friis har alle stået på 
sejrsskamlen i internationale svømmekonkurrencer, men de har ikke fået deres 
navn på en svømmesten som Jenny Kammersgaard. 
</p><p>
Hvem er så Jenny Kammersgaard, og hvad er en svømmesten, vil unge læsere 
sikkert spørge? 
</p><p>
En svømmesten vejer ikke alene mere end en medalje, uanset om den er af guld, 
sølv eller bronze, men den er også symbol for en lige så stor præstation, om 
ikke større. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2019914/doeden-huserer-i-odsherred/">Døden huserer i Odsherred</a></p><h3>
93 kilometer på 29 timer 
</h3><p>
Jenny Kammersgaard gjorde op med myten om, at kvinder er fysisk svage væsener. 
</p><p>
Pigen fra Horsens var nemlig langdistancesvømmer, og hendes præstationer gav 
ikke alene genlyd over hele landet, men nåede også til Berlin. Med Politiken 
som sponsor lykkedes det hende i andet forsøg i 1937 at svømme over Kattegat 
fra Sjællands Odde til Sangstrup Klit lidt nord for Grenaa. 
</p><p>
En strækning på 41-42 kilometer, men på grund af vind- og strømforhold måtte 
hun svømme 93 kilometer. Det tog hende 29 timer i 16-17 grader varmt vand og 
uden våddragt. I stedet var hun indsmurt i otte kilo svinefedt og iført hvid 
badehætte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1353649/laesernes-tips-de-bedste-oplevelser-paa-sjaelland/">Læsernes tips: De bedste 
oplevelser på Sjælland</a></p><p>
Kattegatturen og mange andre langdistancesvømmeture gav Jenny Kammersgaard 
tilnavne som ’Delfinen fra Horsens’, ’Den jyske Hval’ og ’Kattegats 
Betvinger’. 
</p><p>
Præstationen fangede også Adolf Hitlers opmærksomhed, og han sendte den 
19-årige Horsens-pige et lykønskningstelegram og inviterede hende til 
Berlin. Naziføreren ville gerne have sine videnskabsmænd til at undersøge 
»den lille danske fisk« og hendes evne til at modstå kuldepåvirkninger. I 
Berlin blev Kammersgaard modtaget og fejret som en heltinde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE1681177/tag-med-til-danmarks-stoerste-groentsagsbed/">Tag med til Danmarks største 
grøntsagsbed</a></p><p>
Som Stig Olesen skriver i sin bog ’Tolv Halve’ om danske halvøer, kan den 
slags berømmelse nemt gå ud over dømmekraften. Fra 1940 til 1942 lod Jenny 
Kammersgaard sig uddanne til svømmelærer i Tyskland, og selv om hun efter 
hjemkomsten satte nye rekorder, blev det aldrig helt det samme. 
</p><p>
Helt fortjent er det dog, at Jenny Kammersgaard har fået hugget sit navn ind i 
en sten på Gniben akkurat som andre svømmere som Ruth Boserup, Sally Bauer 
og Edmund Olsen. 
</p><h3>
Skyderi på Gniben 
</h3><p>
Gniben er i dag militært område, Søværnets Center for Våben, hvor der testes 
våben, men centret virker lidt som en våbenudstilling fra den kolde krigs 
tid. 
</p><p>
Lidt nervøse skeler vi alligevel over mod skydeterrænet, men turistchef 
Hans-Jørgen Olsen fra VisitOdsherred siger beroligende: 
</p><p>
»Hvis lågen er åben, skyder de ikke ... Hvis de da ikke lige har glemt at 
lukke den«. 
</p><p class=" bl-elem">
Det sker dog næppe, og det er en kort og smuk gåtur ned til Gnibens 
svømmesten, som udgør spidsen af Sjællands Odde. 
</p>	
</div>

</div></body></html>
