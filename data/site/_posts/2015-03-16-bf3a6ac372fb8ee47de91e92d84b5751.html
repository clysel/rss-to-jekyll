---
layout:     post
title: 	    "If og IBM lancerer forsikring mod online-angreb"
post_author:	    Christian Loiborg
post_date:	    Mon, 16 Mar 2015 13:52:17 +0000
post_site:	    www.version2.dk 
post_link:	    http://www.version2.dk/artikel/if-og-ibm-lancerer-forsikring-mod-online-angreb-103350?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Nordens største forsikringsselskab, If, lancerer i samarbejde med IBM en komplet forsikring mod datakriminalitet til det danske marked. Virksomheder vil kunne få dækket driftstab som følge af bl.a. DDoS- og virus-angreb, hacking samt datamanipulation. Det oplyser <a href="http://www.mynewsdesk.com/dk/if/pressreleases/if-lancerer-forsikring-mod-online-angreb-med-ibm-1130140">If i en pressemeddelelse</a>.</p>



<p>Som en del af forsikringen er der adgang til et døgnbemandet it-beredskab, der består af eksperter fra IBM. Eksperterne kan hjælpe med at rekonstruere data og systemer. Ifølge If gør denne løsning det til markedets første forsikring, der dækker så bredt.</p>

<p>Ifølge If vil forsikringen gøre det muligt for små og mellemstore virksomheder, såkaldte SMV’er, at få nemmere adgang til it-eksperter. For mindre virksomheder kan forsikringen træde i kraft med øjeblikkelig virke, mens det for større virksomheder er lidt mere komplekst.</p>



<p>EU forventes til sommer at fremsætte et nyt databeskyttelsesdirektiv, der forpligter virksomheder til at orientere alle berørte personer inden for 72 timer efter opdagelsen af et hackerangreb, hvor vigtige eller følsomme oplysninger er blevet kompromitteret. Forsikringen dækker omkostningerne til at informere kunder og andre berørte samt efterfølgende overvågning.</p>
  </section></div></body></html>
