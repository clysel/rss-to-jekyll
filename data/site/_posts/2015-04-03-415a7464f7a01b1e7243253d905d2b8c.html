---
layout:     post
title: 	    "Tiger Woods ud af sit eksil: Jeg spiller US Masters"
post_author:	    
post_date:	    Fri, 03 Apr 2015 22:21:10 +0200
post_site:	    politiken.dk 
post_link:	    http://politiken.dk/sport/golf/ECE2615987/tiger-woods-ud-af-sit-eksil-jeg-spiller-us-masters/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tiger Woods vender tilbage til golfbanerne i næste uge, hvor den amerikanske 
stjerne deltager i US Masters. 
</p><p>
Woods annoncerede for godt to måneder siden en pause på ubestemt tid på grund 
af dårlige resultater og præstationer. 
</p><p>
»Jeg deltager i Masters«, siger Woods. 
</p><p>
»Det er meget vigtigt for mig, og jeg ønsker at være her. Jeg har arbejdet 
meget med mit spil og ser frem til at konkurrere. Jeg glæder mig til at 
komme til Augusta og sætter stor pris på alles støtte«, fortæller 
amerikaneren. 
</p><h3>
Spillede senest 5. februar
</h3><p>
Tiger Woods var senest i aktion på PGA Touren den 5. februar, da han trak sig 
fra en turnering på grund af rygsmerter. En uge senere annoncerede han sin 
pause.
</p><p>
Spekulationerne om et comeback begyndte at tage fart i denne uge, da Woods 
blev set træne på Augusta-banen.
</p><p>
Den 39-årige amerikaner faldt tidligere på ugen for første gang i næsten to 
årtier ud af top-100 på verdensranglisten.
</p><p>
Woods har i løbet af karrieren vundet 14 af de prestigefyldte 
major-turneringer. Den seneste triumf fandt sted helt tilbage i 2008, da han 
tog sejren ved US Open.
</p><p class=" bl-elem">
Tiger Woods overgås af legenden Jack Nicklaus, der nåede op på 18 major-titler.
</p>	
</div>

</div></body></html>
