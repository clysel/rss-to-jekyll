---
layout:     post
title: 	    "Det vælter ind med indstillinger til Politikens Undervisningspris"
post_author:	    
post_date:	    Wed, 25 Feb 2015 08:43:05 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2560924/det-vaelter-ind-med-indstillinger-til-politikens-undervisningspris/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Over hele landet har elever, tidligere elever, forældre, kollegaer og mange 
andre sat sig til tasterne og indstillet en underviser til Politikens 
Undervisningspris, efter det for et døgns tid siden for tredje år i træk 
blev muligt at indstille landets lærere til hæder. 
</p><p>
Over 230 personer har allerede sendt en indstilling afsted. 
</p><p>
Den første blev indsendt allerede dagen inden, Politiken reelt havde skudt 
indstillingsperioden i gang. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Den kom fra Trine Bak, der går i 1.g på htx i Aars i Himmerland. Hun skriver, 
at matematiklærer Dan Christensen og biologilærer Rikke Lund er gode 
undervisere, fordi de gør det sjovt at gå i skole. 
</p><p>
»Jeg faldt bare over en artikel om, at man kunne indstille. Så tænkte jeg, at 
det kunne jeg ligeså godt gøre, fordi de to lærere har taget så godt imod os 
nye elever«, siger hun og fortæller om nogle af de teambuildingopgaver, som 
underviserne har lavet med klassen. 
</p><p>
»Og så fordi dengang vi var på Livø, så var det ikke sådan, at vi skulle gå i 
seng kl. 23.00 som nogle små børn«, siger Trine Bak og griner. 
</p><h3>
Drømmehold mindsker frafald 
</h3><p>
Og siden Trines Baks skriv om sine to lærere, er det væltet ind med 
indstillinger med vidt forskellige begrundelser. 
</p><p>
Eleven Christian Buur beskriver for eksempel sin biologilærer på Sønderborg 
Statsskole, Jan Mølholm, der har formået at 'omvende' en gymnasieklasse, som 
primært var interesseret i musik til også at synes, at det 
naturvidenskabelige kan være spændende. Det har læreren blandt andet gjort 
igennem fængende historier i undervisningen. 
</p><p>
»I stedet for en teoretisk forklaring fortæller Jan om en by-pass operation, 
som han selv har været med til at udføre, hvor det næsten var gået så galt, 
at patienten døde. Årsagen til dette havde været patientens kropstemperatur, 
og da Jan bliver færdig med sin fortælling, forstår vi alle, hvorfor 
temperaturer er en særlig faktor under operationer«, skriver gymnasieeleven. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2561119/uddannelsesredaktoer-du-skal-huske-at-sige-tak/">Derfor skal du sætte pris på 
din lærer</a></p><p>
Også erhvervskolelærere bliver allerede hyldet. Deriblandt '<i>The 
Dream Team</i>' på Hotel og Restaurantlinjen på Teknisk Skole Silkeborg, 
hvor uddannelseleder Lykke Kristensen skriver, at et lærerteam på to år har 
mindsket frafaldet fra 42 til 23 procent. 
</p><p>
»Så er der al mulig grund til at dele ud af, hvad det er, der præcis har gjort 
den store forskel«. 
</p><h3>
Forældre med kritisk blik 
</h3><p>
Sidste år modtog Politiken 1.077 indstillinger i løbet af fem uger. En af de 
dem - og senere vinder af grundskoleprisen - er Mette Teglers, der blev 
indstillet af en elevs forældre. 
</p><p>
»Det betød meget, at det var en forælder, der indstillede mig til prisen. Også 
fordi han er en af de forældre, som tager del i skolen og kan have et 
kritisk blik for det, der ikke fungerer optimalt. Jeg kunne se, han havde 
brugt meget tid på at skrive indstillingen, fordi han også skrev ting, 
forældrene og eleverne ikke kendte til«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2559895/vinder-af-politikens-undervisningspris-bare-kunderne-er-glade/">Vinder af Politikens 
Undervisningspris: »Bare kunderne er glade«</a></p><p>
Med æren følger 75.000 kroner, hvor en tredjedel skal bruges på projekter på 
skolen eller til efteruddannelse efter pristagerens valg. Mette Teglers har 
netop været i Canada, som en del af et efteruddannelsesforløb. 
</p><p class=" bl-elem">
»Og så har jeg købt den taske, jeg altid har drømt om. Den bruger jeg hver 
dag, og når jeg åbner tasken, tænker jeg på prisen«. 
</p>	
</div>
</div></body></html>
