---
layout:     post
title: 	    "Rød vs. blå: Hvorfor skal et karakterkrav vælte gymnasiereformen?"
post_author:	    
post_date:	    Thu, 09 Apr 2015 14:53:34 +0200
post_site:	    politiken.dk 
post_link:	    http://politiken.dk/indland/uddannelse/ECE2621105/roed-vs-blaa-hvorfor-skal-et-karakterkrav-vaelte-gymnasiereformen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Adgangskrav</h5>
<div class="fakta-body" data-buildingblock="embedded_factboxlink">
<p>
I øjeblikket er der ingen krav til karaktererne i dansk og matematik for at 
komme ind på gymnasiet. Det vil partierne bag gymnasiereformen lave om, men 
hvor snittet skal ligge, kan de ikke blive enige om.
</p><p>
Her er partiernes krav: 
</p><ul><li>Regeringen og SF vil indføre et karakterkrav på <b>02 i dansk og matematik</b>.</li><li>Venstre og de konservative vil indføre et karakterkrav på <b>04 </b>i 
de to fag</li><li>Dansk Folkeparti vil have et <b>gennemsnitligt karakterkrav på 6 i alle prøvefag.</b></li><li class=" bl-elem">Liberal Alliance vil have et karakterkrav på <b>7 i dansk og matematik</b>.</li></ul><p class=" bl-elem">
På erhvervsskolerne er karakterkravet 02.
</p>
</div>
</div><p>
2 eller 4. 
</p><p>
Det var diskussion om de to tal, der i går fik forhandlingerne om en ny 
gymnasiereform til at bryde sammen. 
</p><p>
Meget af det øvrige indhold er parterne enige om, men hvad adgangskravet skal 
være for at komme ind på de gymnasiale uddannelser, er tilsyneladende så 
afgørende, at forligskredsen ikke når en aftale på denne side af et 
folketingsvalg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2620377/efter-faa-minutter-forhandlinger-om-gymnasiereform-er-brudt-sammen/">Efter få minutter: 
Forhandlinger om gymnasiereform er brudt sammen</a></p><p>
Kampen står mellem regeringen og SF på den ene side, der ønsker et 
karakterkrav på 2 i dansk og matematik, og de borgerlige, der vil have 
kravet væsentlig højere op. Venstre og de konservative mener, at det er 
nødvendigt med minimum 4 i de to hovedfag, Liberal Alliance siger 7, og 
Dansk Folkeparti vil have et generelt snit på 6 i alle prøvefag. 
</p><p>
Politiken har spurgt to af hovedpersonerne på hver fløj, hvorfor en reform, 
som alle er enige om, at der er behov for, skal falde på en strid 
afgangskrav. 
</p><h3>
Venstre 
</h3><p><b>Esben Lunde Larsen, ordfører for forskning og videregående uddannelser</b></p><p><i class=" bl-elem">Hvorfor skal et karakterkrav på 2 eller 4 være afgørende for, om man kan 
lave en gymnasiereform?</i></p><p>
»Når forskellen mellem 2 og 4 er væsentlig, hænger det sammen med, at 27 
procent af de danske unge, der kommer i gymnasiet med under 4 i dansk og 
matematik, falder fra undervejs, mens kun 44 procent af dem læser videre. 
Vores mål med en gymnasiereform er at løfte det faglige niveau, og at flere 
skal læse videre. Når vi så kan se, at alt for mange falder fra, og alt for 
få læser videre, er det nødvendigt at hæve barrieren ind til gymnasiet. 
Ellers gør vi de unge en bjørnetjeneste, og dermed får de ikke de nødvendige 
kompetencer«. 
</p><p><i class=" bl-elem">Hvorfor kan I ikke gå ned på 2?</i></p><div class="art-quote article-box">
<p class="quote"/>
<blockquote>
<p class="quote-txt">
Det kræver noget, når man tager en videregående uddannelse, og der er 4 det 
rette adgangskrav i forhold til de kompetencer, man skal bruge
</p>
<p class="sender">
Esben Lunde Larsen (V) 
</p>
</blockquote>
</div><p/><p>
»Fordi det svarer til intet krav, og fordi alt for mange med under 4 i dansk 
og matematik ikke kan klare de krav, der er i gymnasieskolen. De falder fra, 
og så giver vi dem et uddannelsesnederlag undervejs. Det var langt bedre, 
hvis de var kommet ind på den rette hylde fra starten. Hvis man ikke kan 
klare 4 i dansk og matematik, må man spørge sig selv, om man kan gennemføre 
gymnasiet med en faglighed, der gør en kapabel til også at læse videre. 
Ellers fortsætter man jo i et danske uddannelsessystem og kommer ud i enden 
som ubrugelig for arbejdsmarkedet, og det er jo det værste, man kan opleve«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2532475/roed-blok-karaktersnit-paa-4-udfordrer-danmarks-velfaerd/">Rød blok: Karaktersnit på 
4 udfordrer Danmarks velfærd</a></p><p>
»Så vi skal have et karakterkrav, så unge i 8./9. klasse ved med sig selv, at 
hvis de skal i gymnasiet, så skal de kunne levere 4 i dansk og matematik. 
Hvis ikke man kan det, skal man tage en erhvervsuddannelse, hvor 
adgangskravet er 2, fordi det er en anden type uddannelse. Gymnasiet sporer 
mod en videregående uddannelse, mod akademia, og akademias håndværk er at 
være analytisk, kapere store stofmængder osv. og det er stærkt forbundet med 
eksempelvis dansk«. 
</p><p><i class=" bl-elem">Karakterer til folkeskolens afgangsprøver skal gives ud fra en 
normalfordeling, hvilket betyder, at der altid vil være en procentdel af en 
årgang, der skal have 2, 4 osv. Risikerer man ikke med jeres model at 
fordele ud fra procentsatser i stedet for at fordele ud fra reelle 
kvalitative vurderinger af eleverne?</i></p><p>
»Jeg har stor tiltro til, at danske censorer afgør, hvor man skal ligge, 
uanset om man skal have en procentdel, der hedder det ene, det andet eller 
det tredje. Det, som er helt afgørende for os er, at man får sendt et signal 
til danske unge om, at det kræver noget, når man går i gymnasiet. Det kræver 
noget, når man tager en videregående uddannelse, og der er 4 det rette 
adgangskrav i forhold til de kompetencer, man skal bruge«. 
</p><h3>
Socialdemokraterne 
</h3><p><b>Ane Halsboe-Jørgensen, ordfører for erhvervsskoler og ungdomsuddannelser</b></p><p><i class=" bl-elem">Hvorfor skal et karakterkrav på 2 eller 4 være afgørende for, om man kan 
lave en gymnasiereform?</i></p><p>
»Det har vi sådan set også været ærgerlig over. Derfor har vi lagt et 
kompromisforslag på bordet, hvor vi erkender, at vi ikke bliver enige om 
karakterdiskussionen, så den vil vi gerne pille helt ud, så vi i stedet kan 
blive enige om noget indhold, for der er vi langt hen ad vejen på linje. Men 
det har de blå ikke villet være med til«. 
</p><p>
»De har ikke villet tage karakterdiskussion ud til trods for, at vi foreslog, 
at det vi vedtog slet ikke skulle være forligsbundet fremadrettet. Det vil 
sige, at vetoretten ikke ville gælde karakterkravet, og i praksis ville det 
betyde, at dem, der vinder folketingsvalget, bestemmer, hvad adgangskravet 
skal være«. 
</p><p><b class="ext-link">LÆS ANALYSE</b><a class="embeddedlink" href="http://politiken.dk/indland/uddannelse/ECE2620586/analyse-nu-bliver-gymnasierne-valgtema/">Nu bliver gymnasierne valgtema</a></p><p><i class=" bl-elem">Hvorfor vil I ikke acceptere et adgangskrav på 4? </i></p><div class="art-quote article-box">
<p class="quote"/>
<blockquote>
<p class="quote-txt">
Der er meget mere ræson i at styrke vores uddannelsesparathedsvurdering... I 
min optik er det mindst lige så vigtigt, som om du fik 2 eller 4 den dag, du 
var til eksamen
</p>
<p class="sender">
Ane Halsboe-Jørgensen (S) 
</p>
</blockquote>
</div><p/><p>
»Blandt andet fordi det udelukker hver tredje elev på HF. Det, synes jeg, er 
voldsomt. Derudover er der meget mere ræson i at styrke vores 
uddannelsesparathedsvurdering, som jo bliver gennemført i de sidste år i 
folkeskolen, og hvor man både kigger på det faglige, motivation og modenhed. 
I min optik er det mindst lige så vigtigt, som om du fik 2 eller 4 den dag, 
du var til eksamen«. 
</p><p><i class=" bl-elem">Undersøgelser har vist, at 20 procent af dem, der går i gymnasiet nu, enten 
ender uden videre uddannelse eller går i gang med en erhvervsuddannelse. Det 
vidner om et behov for at sortere nogen fra. Et karakterkrav på 2 vil stort 
set ikke have betydning for dem, der i dag går i gymnasiet. Hvordan vil I så 
begrænse den gruppe, der kommer på gymnasiet?</i></p><p>
»Vi vil gerne i fremtiden have flyttet nogle af de unge fra at vælge 
gymnasiale uddannelser til at vælge en erhvervsuddannelse, for vi får brug 
for flere faglærte. Derfor har vi prøvet at gøre erhvervsuddannelserne mere 
attraktive. Men derudover skal man huske på, at når vi diskutere de her 
ting, så er det både stx, hf, htx og hhx, det handler om. Mange diskuterer 
det her, som om at det kun gælder det almene gymnasium, og der er det 
rigtigt, at 2-tallet ikke er dramatisk, men det er det altså på hf, hvor det 
ville udelukke en tredjedel«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00926/Reportage_fra_Folke_926957y.jpg" alt="" border="0"/><span class="caption"><span class="f-img-caption">HOVEDFAG. 
</span>Matematik er sammen med dansk, de to fag politikerne vil sætte minimumskrav for folkeskoleeleverne i. Foto: Janus Engel (arkiv)</span></span></p><h3>
Forskerne 
</h3><p>
Mens partier ikke kan blive enige om, hvor højt adgangskravet skal være, er de 
dog på linje så langt, at der er behov for et krav. 
</p><p>
Spørger man eksperterne er der imidlertid uenighed om, hvorvidt den præmis 
overhovedet holder. 
</p><p>
Professor Peter Allerup fra Institut for Uddannelse og Pædagogik på Aarhus 
Universitet mener det ikke. 
</p><p>
For få år tilbage lavede han og tre kolleger et projekt, hvor de fulgte alle 
elever i København fra 7. klasse og indtil 4,5 år efter de forlod 
folkeskolen: 
</p><p>
»På den måde kunne vi se, hvem der gennemførte en ungdomsuddannelse, og hvem 
der ikke gjorde eller stadig var i gang. Svaret blev, at du ikke kan bruge 
9. klasseskarakterer af nogen art til at pege på, om eleverne 4,5 år senere 
havde gennemført en ungdomsuddannelse eller ej«, siger Peter Allerup. 
</p><div class="art-quote article-box">
<p class="quote"/>
<blockquote>
<p class="quote-txt">
Der er 20 procent for mange, der går i gymnasiet i dag, og dem skal man have 
sorteret fra. Halvdelen af de 20 procent får ikke videre uddannelse efter 
gymnasiet. Den anden halvdel går ind i en erhvervsuddannelse
</p>
<p class="sender">
Niels Egelund, professor 
</p>
</blockquote>
</div><p>
»Det er måske ikke nogen dårlig idé at begrænse adgangen til gymnasiet - det 
skal jeg ikke gøre mig klog på - men man skal ikke bruge en reference til et 
folkeskolekaraktersystem til at gøre det med. Det er for tyndt. Det har det 
aldrig været beregnet til, og de gange, det har været demonstreret, har det 
vist sig, at man ikke kan bruge det«. </p><p><b class="ext-link">FAKTA </b><a class="embeddedlink" href="http://politiken.dk/indland/politik/ECE2620433/fakta-striden-om-karakterkrav-i-gymnasiet/">Striden om karakterkrav i gymnasiet</a></p><p>
Helt anderledes ser Allerups kollega, professor Niels Egelund, på sagen. 
</p><p>
»Der er 20 procent for mange, der går i gymnasiet i dag, og dem skal man have 
sorteret fra. Halvdelen af de 20 procent får ikke videre uddannelse efter 
gymnasiet. Den anden halvdel går ind i en erhvervsuddannelse«, siger han. 
</p><p><i class=" bl-elem">Men giver det mening at gøre det med et karakterkrav? Karaktererne til 
afgangseksamenerne skal jo gives ud fra en normalfordeling, som betyder, at 
der altid vil være en vis procentdel af en årgang, der for eksempel 2, 4 
osv., selv om niveauet måske er højere end tidligere år. </i></p><p>
»Der sker jo ikke de store forskydninger i niveauet fra det ene år til det 
andet for en ungdomsårgang på 60.000. Det væsentligste er, at man får peget 
på, at der altså er nogen, der har så svage boglige kompetencer, at 
gymnasiet bliver et helvede. Og det, der skulle følge efter gymnasiet bliver 
noget, de ikke kan klare. Derfor kan man lige så godt tage tyren ved hornene 
tidligere og sige til eleverne, at de ikke skal den boglige vej, men derimod 
en mere praktisk vej«, siger Niels Egelund. 
</p><div class="art-quote article-box">
<p class="quote"/>
<blockquote>
<p class="quote-txt">
Karakteren siger noget om et standpunkt, men ikke noget om arbejdsindsatsen, 
og jeg tror, man skal passe på at gøre karakterer til det eneste 
succeskriterium for, om elever er egnet til at gennemføre en 
gymnasieuddannelse
</p>
<p class="sender">
Jens Peter Christensen, formand for danske matematiklærere 
</p>
</blockquote>
</div><p/><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2213445/krav-om-hoejere-karakterer-kan-lukke-15-gymnasier/">Krav om højere karakterer kan 
lukke 15 gymnasier</a></p><p>
Hos de lærere, der skal bedømme eleverne, tvivler man på, om et karakterkrav 
er en god idé. 
</p><p>
»Karakteren siger noget om et standpunkt, men ikke noget om arbejdsindsatsen, 
og jeg tror, man skal passe på at gøre karakterer til det eneste 
succeskriterium for, om elever er egnet til at gennemføre en 
gymnasieuddannelse«, siger formanden for Danmarks Matematiklærerforening, 
Jens Peter Christensen og uddyber. 
</p><p>
»Jeg har elever i den tunge evne, som selvfølgelig er fagligt svage, men som 
dog arbejder hårdt. Omvendt har jeg elever, der er i den gode ende, fordi de 
har evnerne, men de evner ikke at arbejde, og de vil altså på et eller andet 
tidspunkt i deres uddannelsesforløb også få problemer. Derfor tror jeg i 
højere grad, at man også skal se på evnen til at arbejde i stedet for 
strengt at kigge på karakterer«. 
</p><p class=" bl-elem">
Undervisningsminister Christine Antorini (S) slog i går fast, at det ikke 
giver mening at gå videre med forhandlingerne om en ny folkeskolereform på 
denne side af et valg. 
</p>	
</div>

</div></body></html>
