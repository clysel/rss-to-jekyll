---
layout:     post
title: 	    "Tyrkiet overvejer missilforsvar fra Kina uden om Nato"
post_author:	    
post_date:	    Thu, 19 Feb 2015 15:45:55 +0100
post_site:	    politiken.dk 
post_link:	    http://politiken.dk/udland/ECE2554499/tyrkiet-overvejer-missilforsvar-fra-kina-uden-om-nato/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tyrkiske regering arbejder videre med planer om at købe et missilforsvar 
til 3,4 milliarder dollar fra Kina. Forhandlingerne er fortsat i gang, og 
der er ikke taget en endelig beslutning, siger en embedsmand i 
forsvarsministeriet.
</p><p>
Tidligere forlød det, at Tyrkiet havde besluttet sig for det kinesiske system.
</p><p>
Forsvarsminister Ismet Yilmaz skriver i et skriftligt svar på et spørgsmål fra 
parlamentet, at Tyrkiet vil bruge det langtrækkende missilsystem uden at 
integrere det med Natos system.
</p><h3>
Næststørste militære styrke i Nato
</h3><p>
Da tyrkerne i 2013 først præsenterede ideen om at vælge et kinesisk bud, 
udtrykte både USA og Nato bekymring over sikkerheden og kompatibiliteten.
</p><p>
Det sidste bliver formentlig en overkommelig udfordring nu, da tyrkerne har 
besluttet ikke at koordinere systemet med forsvarsalliancen.
</p><p>
Tyrkiet har efter USA den største militære styrke i forsvarsalliancen.
</p><h3>
Kinas bud er det eneste
</h3><p>
Frankrig har tidligere været i spil som mulig leverandør, men Yilmaz 
fortæller, at ingen andre har meldt sig.
</p><p>
»Arbejdet med at vurdere bud er afsluttet, og der er ikke kommet nye bud til«, 
siger forsvarsministeren.
</p><p class=" bl-elem">
»Systemet vil blive del af det nationale tyrkiske forsvarssystem, og det vil 
ikke blive integreret med Nato«, siger Yilmaz.
</p>	
</div>
</div></body></html>
