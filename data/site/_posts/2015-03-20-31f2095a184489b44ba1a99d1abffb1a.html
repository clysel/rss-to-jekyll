---
layout:     post
title: 	    "Vejle forregnede sig efter at have givet den største skattelettelse"
post_author:	    
post_date:	    Fri, 20 Mar 2015 07:24:23 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2594630/vejle-forregnede-sig-efter-at-have-givet-den-stoerste-skattelettelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vejle Kommune har i dag et stort hul i budgettet på ikke mindre end 20 
millioner kroner. Penge, som kommunen havde regnet med at få fra den danske 
stat, men som i stedet må hentes i kommunekassen. 
</p><p>
Pengene skulle komme fra en pulje på 112,5 millioner kroner, som regeringen 
har øremærket kommunale skattelettelser. Men langt flere kommuner ville lave 
skattelettelser, end man havde regnet med, og derfor måtte tilskuddene til 
de kommuner, der søgte om flest penge, sænkes betydeligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2593478/skattelettelser-giver-huller-i-de-kommunale-kasser/">Skattelettelser giver huller i 
de kommunale kasser </a></p><p>
Vejle Kommune er den kommune i Danmark, der har lavet de største 
skattelettelser i år. Lempelserne vil først og fremmest komme erhvervslivet 
til gode, fordi kommunen halverer den såkaldte dækningsafgift, som kort 
fortalt er en ekstra ejendomsskat på erhvervsejendomme. 
</p><div class="art-quote article-box">
<p class="quote"/>
<blockquote>
<p class="quote-txt">
Afskaffelsen af dækningsafgiften var jo lidt betinget af, at vi fik de der 
penge fra skattepuljen.
</p>
<p class="sender">
Arne Sigtenbjerggaard 
</p>
</blockquote>
</div><p/><p>
Oprindeligt var det meningen, at bystyret i Vejle Kommune gradvist ville skrue 
ned for afgiften i løbet af hele valgperioden, fortæller borgmester Arne 
Sigtenbjerggaard (V). Men fordi der var udsigt til en stor pose penge fra 
den danske stat, besluttede de sig for at skære afgiften ad én omgang. 
</p><p>
»Det er et spørgsmål om at skabe bedre muligheder for at udvikle 
erhvervslivet. Så vi blev enige om, at det nemmeste var at tage den halvdel 
på en gang, fordi vi jo kunne få noget kompensation fra staten«, siger Arne 
Sigtenbjerggaard. 
</p><h3>
Skattelettelser var betinget af penge fra staten 
</h3><p>
Regeringen har afsat en pulje på 112,5 millioner kroner, der skal finansiere 
en del af de kommunale skattelettelser. Det viste sig dog hurtigt, at mange 
flere kommuner ansøgte, end man havde regnet med, og derfor blev den 
statslige refusion flere steder meget mindre, end hvad kommunerne havde 
budgetteret med. 
</p><p>
I Vejle Kommune regnede byrådet med at få 29,3 millioner kroner i refusion fra 
staten, men på grund af den store efterspørgsel på statsmidlerne, fik 
kommunen kun 9,1 millioner kroner. Dermed står borgmesteren nu med et 20,2 
millioner kroner stort hul i regnskabet. 
</p><p>
»Afskaffelsen af dækningsafgiften var jo lidt betinget af, at vi fik de der 
penge fra skattepuljen. Men jeg havde allerede lugtet dengang, at vi fik 
garanteret ikke hele beløbet. Med de 9 millioner, vi fik, var vi den 
kommune, der fik flest penge fra skattepuljen. Men vi var også den kommune, 
der ville lave skattelettelser for det største beløb«, siger han. 
</p><h3>
Kommunekassen er »pænt velpolstret«
</h3><p>
Borgmesteren understreger, at de manglende penge ikke er katastrofale for 
kommunen, og det vil ikke betyde serviceforringelser eller fyringer nu og 
her, fordi kommunekassen lige nu bugner efter flere års opsparing. 
</p><div class="art-quote article-box">
<p class="quote"/>
<blockquote>
<p class="quote-txt">
Når vi så ikke får alle pengene af skattepuljen, så må vi gå ned i 
kommunekassen og finde de penge
</p>
<p class="sender">
Arne Sigtenbjerggaard 
</p>
</blockquote>
</div><p/><p>
På grund af en omlægning af Udbetaling Danmarks centre for tre år siden, har 
landets kommuner fået tilskud af staten for at kunne leve op til de høje 
krav til, hvor mange penge en kommune mindst skal have på kistebunden. 
</p><p>
»De penge har vi i modsætning til andre kommuner ikke brugt til drift. I de to 
første år lagde vi det fulde beløb ned i kassen, og nu putter vi hovedparten 
af pengene i kassen. Når vi så ikke får alle pengene af skattepuljen, så må 
vi gå ned i kommunekassen og finde de penge, vi mangler til de næste fire 
år, som skattelettelserne strækker sig over«, siger Arne Sigtenbjerggaard. 
</p><p>
Han synes, det er ærgeligt, at Vejle nu skal gribe til lommerne, men 
understreger også at kommunekassen i dag er »pænt velpolstret«. Han tror 
også, at det ville have været muligt at få forhandlet sig til en større 
refusionspulje fra den danske stat. 
</p><p class=" bl-elem">
»Vi fik ikke det beløb, vi havde troet på. Jeg tror, det er noget, der har 
ærgret KL enormt meget, for hvis KL havde bedt om at få en skattepulje på 
300 millioner i stedet for de 150 millioner, så er jeg sikker på, at de 
havde fået det«, siger han. 
</p>	
</div>
</div></body></html>
