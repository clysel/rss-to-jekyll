---
layout:     post
title: 	    "Søren Ryge: Derfor angriber vipstjerten sig selv"
post_author:	    
post_date:	    Wed, 06 May 2015 06:00:54 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2650381/soeren-ryge-derfor-angriber-vipstjerten-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk" target="_blank">soren.ryge@pol.dk</a></p>
</div>
</div><p><b>Spørgsmål fra Bjarne Sloth Christensen:</b></p><p>
Du havde for nogle uger siden et indlæg om fugle, som pikker på ruden. Du var 
vist ret overbærende over for fuglen. Vi havde imidlertid en vipstjert, som 
blev ved og ved med at angribe vores køkkenvindue. 
</p><p>
Det så ikke så godt ud med dens efterladenskaber over det hele. Vores nabo 
fortalte, at han havde klaret problemet med en udstoppet ugle. En sådan har 
vi ikke, i stedet fandt jeg en ugle på nettet. Den printede jeg ud og hængte 
den op på indersiden af vinduet. Ikke mere vipstjert der, men så kunne den 
jo prøve på den anden side af huset. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2214337/ryge-afliver-skroene-om-vandrefalkens-jagtteknik/">Ryge afliver skrøne om 
vandrefalkens jagtteknik</a></p><p>
Vi nåede op på tre billeder, inden fuglen fandt et andet sted at være. 
</p><p>
Et enkelt og fredeligt, men probat middel. 
</p><p>
Så er vi blot kommet til at tænke på, hvordan fugles syn egentlig fungerer, 
eftersom den lader sig narre af et billede, som jo grundlæggende ikke er 
tredimensionalt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2597203/soeren-ryge-intet-at-goere-mod-solsort-med-diagnose/">Søren Ryge: Intet at gøre mod 
solsort med diagnose</a></p><p><b>Søren Ryge Petersen:</b></p><p>
Ja, jeg kan ikke hidse mig op over de skøre vipstjerter – synes nærmest, det 
er lidt synd for dem med al den forgæves aggressivitet. 
</p><p>
Jeg tror heller ikke, at det har noget med dens syn at gøre. Den er bare mere 
tosset med at hævde sit territorium end de fleste andre fugle. Min egen 
vipstjert bruger f.eks. megen energi på at jage andre hanner væk, så snart 
de viser sig. Med fynd og klem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2201424/laeser-goer-soeren-ryge-klogere-paa-rovfugle/">Læser gør Søren Ryge klogere 
på rovfugle</a></p><p>
Og så er vi så heldige at kunne vise at foto af fænomenet. Det er ganske vist 
en gul vipstjert, men den opfører sig nøjagtigt som den hvide. Det er Carl 
Bohn fra Roskilde, der har taget billedet, og han fortæller, at han var på 
Tipperne i Vestjylland for at kigge på fugle. 
</p><p class=" bl-elem">
Da han holdt på grusvejen og kiggede ud over engene i sin kikkert, kom den 
gule vipstjert forbi, fik øje på sig selv i sidespejlet og gik til angreb, 
selv om Carl Bohn kun sad en halv meter væk. Den blev ved længe, og da han 
kørte videre, forfulgte den bilen i lang tid. 
</p>	
</div>

</div></body></html>
