---
layout:     post
title: 	    "Tillykke med prisen: Hovedbane-deli vinder årets takeaway"
post_author:	    
post_date:	    Fri, 13 Mar 2015 12:43:30 +0100
post_site:	    politiken.dk 
post_link:	    http://politiken.dk/ibyen/ibyenprisen/ECE2585732/tillykke-med-prisen-hovedbane-deli-vinder-aarets-takeaway/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-28933"/><p/><p>
Hovedbanen. Det er lørdag aften. Sulten skriger fra København til Århus 
tur/retur. Jeg vælter rundt mellem kæderne. Præ-fabrikerede sandwich og 
præ-frosne baguettes. Syv-elveren skærer i øjnene, da jeg hører en stemme: 
»Kemikaliefyldte pølser. Absolut ikke økologiske. Kom og spis!«
</p><p>
Jeg bliver lokket af lyset. Ud ad Hovedbanen. Mod Tivoli og Bernstorffsvej. 
Følger lyset til en skinkekutter. Johns Hotdog Deli. 
</p><p>
»De er ikke økologiske. Du får ekstra kemikalier. Det er dejligt, ikke?«, 
lyder stemmen. 
</p><p>
Fanme dejligt. Forfriskende med lidt selvironi i en tid, hvor lavmad bliver 
finkultur, fordi man putter en klat estragonsennep og guacamole på. Helt 
ærlig, mand. Er det nu nødvendigt? Det er en fucking pølse. 
</p><p>
Men ja, lærer jeg. Det er fucking nødvendigt at give tarmstængerne et ekstra 
lag. For det viser sig at være gourmet hotdogs, han prakker mig på. Og hold 
kæft hvor de smager. Hjemmelavet krydderdressing. Pølser med kød i. Chorizo. 
</p><h1 class="bread-text-header first">
Cigaretter og chili 
</h1><p>
Her godt en uge efter besøger vi Hotdog-John i sit værksted på Staldgade i 
Kødbyen. Et råt for usødet køkken. Stedet hvor han eksperimenterer med 
smage. Sylter og lagrer chili- og tacosaucer i trætønder. Køber de bedste 
råvarer ind. Også mange økologiske. 
</p><p>
»Men jeg gider sgu’da ikke reklamere med, at flere af ingredienserne er 
økologiske. Jeg er så træt af alle mærkaterne. Det bliver alt for opstyltet. 
Hos mig kan man både få en velsmagende hotdog med kraft i og så en helt 
almindelig med ketchup. Man skal bare vide, at dressingen er hjemmelavet og 
ingredienserne er de bedste«, fortæller John med sin arbejderistiske t-shirt 
og cowboybukser - og sit karakteristiske, godmodige smil. 
</p><p>
Skrivebordet er lettere rodet, radioen spiller tidens pop, en cigaret ryger 
fra et askebærer, der er gryder, pander og en bogreol med kogebøger - en 
passion. Johns borgerlig navn er John Michael Jensen. Han er 51 år. Gammel 
konditor og kok. En dag smadrede han sin ryg. Livet som pølsemand bød sig 
for omtrent otte år siden. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/ibyen/ibyenprisen/ECE2584139/tillykke-med-prisen-bornholmer-gourmet-er-aarets-spisested/">Tillykke med prisen: 
Bornholmer-gourmet er Årets Spisested </a></p><p>
»Men om jeg gad æde al deres lort? Jeg lagde mig ud med alle firmaerne og 
begyndte at lave min sennep selv. Men nej, hvor var det dårligt. Så mødte 
jeg en sennepsmester, der tragisk nok gik hen og døde. Men han nåede at lære 
mig grundideerne«. 
</p><p>
Grundideerne blev til en gourmetvogn, der står foran Hovedbanen 14 dage om 
måneden, hvor den skal tjene en månedsløn hjem. Her står han med sit 
personlige madindslag mod de smagsstandardiserede kæder. 
</p><h1 class="bread-text-header ">
Kemisk krigsførsel 
</h1><p>
John foretrækker madproducenter med faglig stolthed. Han arbejder sammen med 
Mikkeller, Amager Bryghus, The Coffee Collective og mange flere af tidens 
smags-avantgarde. Han viser mig en flaske chokoladesennep. Til tider har han 
også kantarelremoulade, olivenmayonnaise, rødbedechutney. Flasker som dem 
kan købes i vognen for 60 kroner stykket. Og de sælger. Ligesom 
Mikkeller-øllene. John er kræsen i sit udvalg og særdeles kritisk over for 
madproduktionen i det hele taget. 
</p><p>
»Steff Houlberg skal have en i røven. De skal sgu lave noget ordentligt. Væk 
med kemikalierne. Vi fører jo kemisk krigsførsel. Og der ser jeg desværre en 
masse dovne kollegaer af den gamle garde, der reklamerer med 
Langelænderpølser, men køber de billigste. Det er sgu at tage pis på folk. 
Hvis pølsevognen skal overleve, skal vi satse på kvalitet«. 
</p><p>
Johns kan godt lide at provokere, som han siger. 
</p><p>
»For ikke så længe siden kom der sådan en fire-fem rødder hen til vognen. ‘En 
hotter,’ sagde den ene, og jeg svarede: ‘En almindelig hotter? Tøsedreng! 
Hvad med at prøve noget nyt?«
</p><p class=" bl-elem">
Snart stod rødderne med havtornsennep om munden og bestilte en mere. 
</p><p class="art-ext-other">

</p>	
</div>
</div></body></html>
