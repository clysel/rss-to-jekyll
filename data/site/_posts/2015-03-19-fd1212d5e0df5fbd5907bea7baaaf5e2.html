---
layout:     post
title: 	    "Politiet anholder ung mand efter terror i København"
post_author:	    
post_date:	    Thu, 19 Mar 2015 12:55:25 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2594808/politiet-anholder-ung-mand-efter-terror-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Politiet har klokken 10.38 anholdt en ung mand, der i morgen bliver 
fremstillet i grundlovsforhør sigtet for at have medvirket til 
gerningsmandens handlinger ved skudepisoderne i København i februar, der 
kostede to mænd livet. 
</p><p>
Det oplyser Københavns Politi i en pressemeddelelse. 
</p><p>
Politiet er i øjeblikket også i gang med at ransage fem adresser i København 
og omegn i relation til anholdelsen. 
</p><p>
»Dagens anholdelses- og ransagningsaktion sker som følge af den 
efterforskning, der fortsat pågår, og har ingen sammenhæng med den 
ransagningsaktion, der blev gennemført i tirsdags. Vi kan af hensyn til den 
videre efterforskning ikke fortælle yderligere på nuværende tidspunkt«, 
udtaler ledende politiinspektør Jørgen Skov i pressemeddelelsen. 
</p><h3>
Otte andre ransagninger i denne uge 
</h3><p>
I tirsdags gik Københavns Politi i gang med nye ransagelser af i alt otte 
adresser rundt omkring i hovedstaden, men ville efterfølgende ikke løfte 
sløret for, om man havde fundet noget interessant. 
</p><p>
»Vi søger efter yderligere spor i sagen«, sagde Jørgen Skov. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2590843/politiet-ransager-nye-adresser-efter-omar-angreb/">Politiet ransager nye adresser 
efter Omar-angreb</a></p><p>
Senest blev en person anholdt 27. februar, også sigtet for at hjælpe 
gerningsmanden, den nu afdøde Omar Abdel el-Hussein. 
</p><p>
I forvejen sidder to mænd på 19 og 22 år varetægtsfængslede, mistænkt for at 
hjælpe terroristen bag angrebene med at skjule gerningsvåbnet og med at 
holde sig skjult efter det første skyderi, der var rettet mod kulturhuset 
Krudttønden på Østerbro under et møde om ytringsfriheden. 
</p><p>
De to mænd fik i slutningen af februar deres varetægtsfængsling forlænget i 
fire uger, sigtet for medvirken til drab og drabsforsøg. 
</p><p class=" bl-elem"><b class="ext-link">RETSREFERAT</b><a class="embeddedlink" href="http://politiken.dk/indland/fokus_danmark/fokus_terror/ECE2564398/terrorists-formodede-hjaelpere-faar-faengsling-forlaenget/">Terrorists formodede hjælpere får 
fængsling forlænget</a></p>	
</div>
</div></body></html>
