---
layout:     post
title: 	    "Svensk rockveteran gav egne sange en støjende overhaling"
post_author:	    
post_date:	    Fri, 20 Mar 2015 20:38:53 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2597686/svensk-rockveteran-gav-egne-sange-en-stoejende-overhaling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<b>Thåström</b><p>. Amager Bio. Torsdag d. 19. marts
</p></div>
</div><p>
Foran mig står to granvoksne mænd og svajer. De er svenske. Engang i ungdommen 
har deres brede skuldre sikkert tacklet sig vej hen over isen i en 
hockeyhal. Lige nu har de armene slynget om hinanden. 
</p><p>
Den ene kan næsten ikke være i sin krop. Han knytter sin næve oppe i luften og 
stirrer intenst på sin kammerat, mens han synger med på Thåströms sang om 
brevet til en barndomsven: 
</p><p>
»Livet går isär och man har så fullt upp/ med sin egen värld/ Och jag vet att 
jag borde ringt dig/ mycket mer än vad jag gjort«. 
</p><p>
Den effekt kan Thåström have på voksne mænd. Og kvinder (som der også var en 
del af i Amager Bio torsdag aften). Få dem til at sitre så voldsomt af 
følelser, at de brister. Pludselig skal det hele bare ud! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2557058/svensk-rockpoet-synger-hallelujah-for-de-sindssyge-soemaend/">Svensk rockpoet synger 
hallelujah for de sindssyge sømænd</a></p><p>
Men han går også voldsomt til værks, den svenske rockveteran. Om så han 
trækker os helt ind under huden i ramsaltede erindringsfragmenter eller slår 
os omkuld med en flodbølge af maskinstøj. 
</p><p>
Det er altid kompromisløst med Thåström. 
</p><h3>
En brutal aften på Amager 
</h3><p>
Konsekvent var det hele aftenen, da Thåström dagen før sin 58-års fødselsdag 
kom over Sundet med sit lille tremandsorkester. Især for at spille sange fra 
det seneste album, ’Den morronen’. 
</p><p>
Et album støbt i støj, alvor og drøje hug. Et forvrænget ekko af 1980’ernes 
Berlin, hvor identiteten blev fundet et sted mellem fabriksromantik og en 
sortrandet outsiderposition. Tilsat en kærlighedsfortælling som en mulig vej 
videre og væk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE1565719/anmelder-overgiver-sig-til-tosset-svensk-fuglemand/">Anmelder overgiver sig til 
tosset svensk fuglemand</a></p><p>
Det album satte tonen for de knap to timer i Amager Bio. Der var ikke mange af 
de sagtmodige melodier i akustiske klange, der ellers blev soloartisten 
Thåströms signatur for godt 10 år siden, da han skrev linjerne ovenfor i et 
’Brev till 10:e våningen’. 
</p><p>
I stedet gled musikken som en sort gletsjer af monoton støj gennem det 
tætpakkede lokale. Det var en brutal aften på Amager, hvor han satsede alt 
på intensitet, men kun indimellem løftede sig op på det niveau, som ingen 
andre skandinaviske rockmusikere kan nå. 
</p><h3>
Henfaldt ikke til nostalgi 
</h3><p>
Klædt i hvidt jakkesæt og sort hat virrede Joakim Thåström karakteristisk med 
sine fingre, albuen var løftet over mikrofonstativet og ansigtet fuldt af 
teatralsk mimik. Det var Thåström, som vi kender ham. 
</p><p>
På mange måder et 1980’er-gespenst, der skriver sig ind i den kulturelle 
modstandsbevægelse og hylder rendestenens helte, når han synger: 
</p><div class="art-quote article-box">
<p class="quote"/>
<blockquote>
<p class="quote-txt">
Faren er, at det hele stivner i en grimasse
</p>
<p class="sender">
Simon Lund 
</p>
</blockquote>
</div><p>
»Kärlek är för dom/ dom som har tur«.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE1541526/svenske-musikgiganter-modner-som-mesterlige-vine/">Svenske musikgiganter modner 
som mesterlige vine</a></p><p>
Faren er, at det hele stivner i en grimasse. At Thåström bliver en karikatur 
af sig selv og står stille som de bygninger, han satte ud for at rive ned. 
Det ved han. 
</p><p>
Derfor henfaldt han ikke til mere nostalgi end en enkelt Imperiet-sang, 
’Österns röda ros’, og selv den blev trukket ned i den monotone malstrøm af 
gnistrende guitar og stroboskoplys. 
</p><h3>
Stærkt statement 
</h3><p>
Thåström vil ikke stivne i forventningerne om den livskloge rockpoet, men 
blive ved med at være i bevægelse. Derfor blev et af aftnens højdepunkter da 
også den insisterende ’Altid va på väg’, hvor bandet som de svenske Bad 
Seeds huggede nådesløse klaverakkorder ned i det støjmassiv, en violinbue 
trak ud af guitaren, og Thåström messede: 
</p><p>
»Tänk att lämna just när dimman kommer/ Tänk städer som är dina allihop/ Tänk 
altid va på väg«. 
</p><p>
Her blev den kraftfulde form forløst. Ligesom den majestætiske opbygning af 
’Kort biografi med litet testamente’ og den afsluttende salme, ’Beväpna dig 
med vingar’, trak os op over hverdagens petitesser. 
</p><p>
Til gengæld kom nye sange som ’Gräsfläckar’ og ’Ner mot terminalen’ aldrig til 
live i det ensformige greb. Det blev til lukkede kredsløb, der aldrig fandt 
vejen ud og op. 
</p><p>
Det var prisen på en aften, der mere var et stærkt statement end en stor 
koncert. 
</p><p class="art-ext-other">

</p><p class=" bl-elem"/>	
</div>
</div></body></html>
