---
layout:     post
title: 	    "Vidne til Ferguson-skyderi: »Jeg kunne høre kuglerne flyve om hovedet på mig«"
post_author:	    
post_date:	    Thu, 12 Mar 2015 11:45:01 +0100
post_site:	    politiken.dk 
post_link:	    http://politiken.dk/udland/ECE2583881/vidne-til-ferguson-skyderi-jeg-kunne-hoere-kuglerne-flyve-om-hovedet-paa-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To politibetjente er blevet skudt ude foran politistationen i den uroplagede 
amerikanske by Ferguson i Missouri. 
</p><p>
Den ene betjent er blevet skudt i ansigtet, og den anden er blevet skudt i 
skulderen. De er begge alvorligt sårede, men bliver lige nu behandlet på 
hospitalet Barnes-Jewish Hospital og forventes at overleve. 
</p><p>
Det skriver den amerikanske avis St. Loui Post-Dispatch. 
</p><p>
De sårede betjente er henholdsvis 32 og 41 år. Ingen af dem er ansat i 
Fergusons politiafdeling, men er ansatte fra nabokredse til Fergusons 
politi. 
</p><div class="art-fakta article-box">
<h4 class="">
FERGUSON-SAGEN KORT</h4>
<div class="fakta-body" data-buildingblock="embedded_factboxlink">
<p>
Den 9. august blev 18-årige Michael Brown<b> ramt af flere skud </b>efter 
en batalje med en betjent i Ferguson i Missouri. 
</p><p>
Det udløste omfattende <b>gadekampe</b>, hvor butikker er blevet 
plyndret, der er blevet kastet med brandbomber og politiet har anvendt 
tåregas, gummikugler og hårdhændede arrestationer for at dæmme op for 
urolighederne. 
</p><p>
Lørdag 16. august blev der indført<b> udgangsforbud</b> i Ferguson 
mellem midnat og 05. 
</p><p>
En storjury afgjorde efterfølgende, at der <b>ikke var grundlag for at 
rejse tiltale </b>mod den betjent, der skød den 18-årige mand. 
</p><p>
Afgørelsen skabte atter en gang optøjer i byen, hvor lokale forretninger blev <b>plyndret 
eller stukket i brand. </b></p><p>
Betjenten, der skød og dræbte Michael Brown, hedder Darren Wilson. Han følte 
sig <b>truet på livet </b>af Michael Brown, der kort forinden havde 
røvet en kiosk. 
</p><p class=" bl-elem">
Darren Wilson er hvid, og Michael Brown var sort. Optøjerne omkring 
politidrabet<b> drejer sig også om race.</b></p>
</div>
</div><p/><p>
Skuddene blev affyret under en demonstration mod politivold foran 
politistationen. Betjentene havde samlet sig ude foran stationen for at tale 
med demonstranterne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_usa/ECE2466611/flere-end-400-anholdt-i-usa-efter-brown-demonstrationer/">Flere end 400 anholdt i USA 
efter Brown-demonstrationer</a></p><p>
Vidner fortæller, at der blev affyret mellem to og fire skud, mens politiet 
selv siger, at der blev affyret mindst tre skud. 
</p><p><b>»Pludselig begyndte alle at løbe«</b></p><p>
Et vidne på stedet stod tæt på samlingen af politibetjente, da skyderiet 
begyndte. 
</p><p>
»Jeg kunne høre kuglerne flyve om hovedet på mig«, siger Bradley J. Rayford, 
en freelancefotograf, der var til stede under skyderiet. 
</p><p>
Han fortæller, at han så tre eller fire lysglimt fra skud fra Tiffin Avenue, 
et villakvarter i nærheden, før han kastede sig ned på jorden. Han kunne 
ikke se, om skuddene blev affyret fra en bil, skriver St. Loui 
Post-Dispatch. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2465845/fem-spoergsmaal-efter-ferguson/">Fem spørgsmål efter Ferguson</a></p><p>
Et andet vidne fortæller, at demonstrationen var forløbet stille og roligt 
indtil skuddene blev affyret. 
</p><p>
»Jeg så en betjent blive skudt, og andre betjente trak deres pistoler, mens 
andre betjente slæbte den sårede betjent væk«, siger 20-årige Marciay 
Pitchford. 
</p><p>
»Lige pludselig begyndte alle at løbe eller kaste sig mod jorden«, siger hun 
ifølge Associated Press. 
</p><p>
Nogle demonstranter løb fra stedet, da skyderiet gik i gang, mens resten af 
demonstranterne og samtlige politibetjente kastede sig mod jorden. Efter 
skyderiet forlod de fleste af de resterende demonstranter stedet, mens 
omkring 25 blev tilbageholdt for at give vidneerklæringer til politiet. 
</p><p>
Drabsenheden blev sendt til stedet for at undersøge episoden, og bevæbnede 
betjente i fuldt udstyr omringede stationen efter skyderiet, mens 
patruljevogne blokerede gaden. 
</p><h3 class="tvheader">Vidne i Ferguson: Kuglerne fløj om hovedet på mig</h3>
<p/><p><b>Politiet beskyldt for racisme</b></p><p>
Ifølge politichef Jon Belmar er der endnu ingen mistænkte, og det vides ikke, 
om gerningsmændene deltog i demonstrationen, der netop var ved at slutte, da 
skuddene blev affyret. Jon Belmar mener, at de skudramte betjente var 
gerningsmændenes mål, eftersom betjentene befandt sig midt i en gruppe af 
mennesker, da de blev ramt. 
</p><p>
Skudepisoden fandt sted under en demonstration, der bestod af op mod 70 
mennesker, der havde samlet sig ude foran politistationen i Ferguson. De 
samlede sig efter, at nyheden, om at byens politichef Thomas Jackson 
indvilligede i at træde tilbage fra sit job, havde spredt sig i byen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_usa/ECE2464248/ferguson-betjent-frygtede-for-sit-liv-under-kamp-med-michael-brown/">Ferguson-betjent frygtede for 
sit liv under kamp med Michael Brown</a></p><p>
Politichefen trak sig som følge af de mange uroligheder, som skuddrabet på 
18-årige Michael Brown i august havde skabt - heriblandt en række 
beskyldninger om racisme i politikorpset. 
</p><p>
I sidste uge afleverede det amerikanske justitsministerium en rapport om 
urolighederne i Ferguson, som var stærkt kritisk over for politiet, der blev 
beskyldt for at tolere en racistisk kultur blandt dem selv. 
</p><p class=" bl-elem">
Justitsministeriets rapport har vakt stor opsigt i USA, fordi den peger på, at 
racisme stadig er dybt forankret i det amerikanske samfund 50 år efter de 
amerikanske borgerrettighedslove. 
</p>	
</div>
</div></body></html>
