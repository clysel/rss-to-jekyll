---
layout:     post
title: 	    "Nyt og dristigt bud på Wagner er en dyb og ekstatisk forløsning"
post_author:	    
post_date:	    Mon, 30 Mar 2015 11:22:30 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2609694/nyt-og-dristigt-bud-paa-wagner-er-en-dyb-og-ekstatisk-forloesning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den voksne mand har et åbent sår i siden på størrelse med en kalvelever. Han 
har netop viklet såret fri af bandagerne, så alle kan se det. En anden mand 
står ved siden af ham i færd med at klemme og mase såret, så der langsomt 
løber blod ned i et glas, som han derefter højtideligt tømmer op i en stor 
skål. Alle de andre mænd på scenen flokkes om manden med skålen, hver med 
sit lille nadverbæger, for at få en tår. 
</p><div class="art-fakta article-box">
<h4 class="">
Anmeldelse</h4>
<h5>
Opera</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Parsifal af Richard Wagner. 
</p><p>
Iscen. og scen.: Dmitrij Tjernjakov. Wolfgang Koch (Amfortas), René Pape 
(Gurnemanz), Andreas Schager(Parsifal), Tómas Tómasson (Klingsor), Anja 
Kampe (Kundry), Matthias Hölle (Titurel) m.fl. 
</p><p>
Staatsopernchor og Staatskapelle Berlin. Dirigent: Daniel Barenboim. 
</p><p class=" bl-elem">
Staatsoper im Schiller Theater, Berlin. Til 18. april.
</p>
</div>
</div><p>
Wagners sidste opera om gralsridderen Parsifal er ikke bare en musikalsk 
kraftpræstation af små seks timers varighed. Den er også et på en gang så 
bizart, komplekst og rørende langfredagsoplæg, at der er tradition for at 
sætte den op netop i disse dage, og i Berlin kan man i de kommende uger 
opleve en ny iscenesættelse, der til at begynde med får en til at tro, at 
Wagner er rykket til Tjetjenien. </p><p>
Gralsridderne ligner fattige østeuropæere, og deres gralsborg er i en 
forfalden, underligt kolonihaveagtig forfatning. Det er svært at afgøre, om 
den russiske instruktør Dmitrij Tjernjakov har flyttet handlingen til et 
konfliktplaget sted i vore dages Rusland, eller om vi bare er blandt 
fattige, hjemløse mænd, men det støvede lys på scenen passer forunderligt 
til den støvede strygerklang, der hypnotiserende stiger op fra 
orkestergraven. 
</p><h3>
Historien om den fuldkomne tåbe 
</h3><p>
Til denne flok af nussede herrer i mørkt tøj ankommer en ung backpacker, der 
begynder at tage fugtige T-shirts op af rygsækken og hænge dem til tørre. 
Han fatter ingenting af, hvad han ser, men bliver ked af det, da han 
fortæller om at have mistet sin mor. 
</p><p>
’Parsifal’ er historien om den fuldkomne tåbe, der netop på grund af sin 
mangel på forstand bliver den, der kan tilbageerobre det hellige spyd fra 
troldmanden Klingsor og give det tilbage til gralsridderne, så deres konge, 
Amfortas, kan blive helbredt for det sår, Klingsor har tilføjet ham med 
selvsamme spyd. Parsifal kan kun udføre den hellige heltegerning ved at 
afvise al erotik – Wagner havde et eller andet med kødelighed og kyskhed – 
og den afvisning gennemfører han også i Tjernjakovs nyopsætning. 
</p><div class="art-quote article-box">
<p class="quote"/>
<blockquote>
<p class="quote-txt">
Tjernjakov har arbejdet sig gennem 'Parsifal' med hjernen, og der er hældt en 
solid dosis Freud i gralsskålen på Staatsoper
</p>
</blockquote>
</div><p>
Længe virker Parsifal ellers besnæret af den mystiske kvinde Kundry, der lever 
halvt i Klingsors trylleverden og halvt som tjener hos gralsridderne. Men da 
hun og Parsifal har helet hinanden med en god gang gruppeterapi, hvor de 
begge får grædt ud over svigtene i deres barndom, mens de viser hinanden 
deres yndlingslegetøj fra dengang, nøjes Parsifal med at trøste den hulkende 
kvinde. </p><p>
Tjernjakov har arbejdet sig gennem ’Parsifal’ med hjernen, og der er hældt en 
solid dosis Freud i gralsskålen på Staatsoper, hvor Klingsor ikke er klædt 
ud som den sædvanlige rød-sorte kastrerede dragqueen af en troldmand. I 
hjemmesutter og cardigan ligner han meget mere en lidt usikker familiefar, 
der er blevet alene med en masse piger i blomstrede kjoler. 
</p><p>
Mor optræder kun i et erindringsglimt. Hun prøver at hindre sin søn, 
teenageren Parsifal, i at gennemføre sit livs første omgang petting med en 
jævnaldrende pige, der i skikkelse af en statist viser ham sine nøgne 
bryster. Det er den slags, vi senmoderne mennesker kan forstå. På den måde 
får moren – som hos Wagner hedder Herzeleide – jaget drengen hjemmefra for 
tidligt, og det ender med en enorm sublimering for den nye forløser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/faglitteratur_boger/ECE1923923/dansk-ekspert-kortlaegger-wagners-frustrerede-kamp-med-sex/">Dansk ekspert kortlægger 
Wagners frustrerede kamp med sex </a></p><p>
Hvem der til gengæld går til vaflerne på den knap så sublimerende måde, er 
Kundry, operaens kødelige frister, og gralskongen Amfortas med kødsåret. 
Efter nadveroptrinnet, der virkningsfuldt og let letforståeligt afslutter 
første akt, er det et endnu mere voldsomt og også mere forvirrende optrin, 
der afslutter den sidste af værkets tre akter efter to pauser og, som sagt, 
små seks timer i operateatret. 
</p><h3>
Besat med magtfulde stemmer 
</h3><p>
Mens Parsifal smiler henført over at have fundet fred med sig selv, 
tungekysser Kundry og Amfortas. Alle gralsridderne, der stadig ligner 
hjemløse med deres lange fuldskæg, maser sig forbi Parsifal og hen til det 
saftige optrin. Men kun for at opleve deres anfører, Gurnemanz, folde sin 
lommekniv ud og stikke Kundry ned bagfra. Alle falder i religiøs ekstase, 
efter at den kødelige kærlighed således er blevet effektivt aflivet, og 
tæppet kan gå ned for sidste gang. Nutidige operaiscenesættelser – og da 
ikke mindst i Tyskland – er en teatersport for sig selv. Hvilke nye greb og 
ideer kan instruktøren diske op med? 
</p><div class="art-fakta article-box">
<h4 class="">
Tre milepæle</h4>
<h5>
Parsifal </h5>
<div class="fakta-body" data-buildingblock="embedded_factboxlink">
<p><b>Da Wagnerfestspillene</b> i Bayreuth åbnede igen efter krigen i 1951, var 
det netop med ’Parsifal’ sat i scene af Wagners barnebarn Wieland i den nye, 
minimalistiske stil, der i de følgende år kom til at kendetegne det 
afnazificerede »Neu-Baureuth«.
</p><p><b>I 1982 lavede</b> Hans-Jürgen Syberberg ’Parsifal’ som film med brug af 
nazirekvisitter, middelalderkostumer og en gigantisk udgave af Wagners 
dødsmaske. Filmens Parsifal er lige så meget kvinde som mand, og filmen 
er blevet kaldt alt fra »germansk« til en »weird kultfilm«.
</p><p class=" bl-elem"><b>Med den tyske</b> film- og teaterinstruktør Christoph Schlingensiefs 
opsætning i Bayreuth i 2004 blev ’Parsifal’ druknet i billeder af alt fra 
Guantánamo til brasiliansk slum. Det nutidige regiteater gjorde for alvor 
sit indtog i Wagners festspilhus.
</p>
</div>
</div><p>
’Parsifal’ er vidundermusik i kilometermål, men den har en underlig handling, 
og den er vederfaredes lidt af hvert. I andre opsætninger har gralen været 
erstattet med et pornoblad, og gralsridderne har opereret Amfortas’ lever ud 
og spist den rå, skåret i skiver, som nadvermåltid. Den tyske filminstruktør 
Christoph Schlingensief har oversvømmet den med med billeder fra det meste 
af kloden, så det virkede som en syndflod, og for syv år siden leverede 
Wagnerinstruktøren Stefan Herheim en virkelig vild drøm af en ’Parsifal’ i 
Bayreuth med oprulning af hele det åbne sår, der hedder det krigsplagede 
Europas historie. </p><p>
Tjernjakovs ’Parsifal’ er scenisk anderledes langsom og rummer et par 
underlige tekstafvigelser. Klingsor slås ihjel, og hans blomsterpiger er 
ikke spor erotisk tillokkende, men netop bare naivt legende småpiger i 
blomstrede kjoler med hulahop-ringe og sjippetov. Til gengæld er den besat 
med stemmer, man gerne rejser til Berlin for at opleve. Wolfgang Koch synger 
en magtfuld Amfortas. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2604616/malmoes-store-operasatsning-er-en-slags-boen-om-fred-i-mellemoesten/">Malmøs store operasatsning er 
en slags bøn om fred i Mellemøsten</a></p><p>
Tómas Tómasson og Matthias Hölle er præcis de herrestemmer, man ønsker sig som 
Klingsor og Amfortas’ gamle far, Titurel, og René Papes Gurnemanz er for gud 
ved hvilken gang slank, sikker og fornemt artikuleret. Uden denne stabile, 
enestående luksusbas ved Staatsoper ville Wagner i Berlin ikke være Wagner i 
Berlin. Anja Kampe måtte ved premieren kæmpe sig gennem partiet som Kundry 
ramt af influenza. Men den nye Wagnertenor Andreas Schager, der bragede 
igennem i ’Götterdämmerung’ ved The Proms forrige år, åbenbarede en stemme, 
der var så meget <i>jugendlicher Heldentenor,</i> at man ikke kunne 
bede om mere. 
</p><p class=" bl-elem">
Det kan man heller ikke, hvad orkesterspillet angår. Hvis ’Parsifal’ er noget, 
er den guddommelig musik, og Wagnerspecialisten Daniel Barenboim kan 
dirigere den i søvne. Det gjorde han muligvis også i Berlin lørdag. For 
Barenboims Wagner var og <i>er</i> langsom. Ingen dirigerer ’Parsifal’ bedre 
i dag. Dybt forløsende som musikalsk optakt til påskedagene. 
</p>	
</div>

</div></body></html>
