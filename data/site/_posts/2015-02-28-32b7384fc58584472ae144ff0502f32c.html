---
layout:     post
title: 	    "Ballade i paradis: Forbud hagler ned over strandene på thailandsk ferieø"
post_author:	    
post_date:	    Sat, 28 Feb 2015 18:00:30 +0100
post_site:	    politiken.dk 
post_link:	    http://politiken.dk/rejser/sologstrand/ECE2565234/ballade-i-paradis-forbud-hagler-ned-over-strandene-paa-thailandsk-ferieoe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om Phuket</h4>
<div class="fakta-body" data-buildingblock="embedded_factboxlink">
<p>
Phuket ligger ud for vestkysten af det sydlige Thailand. 
</p><p>
Øen er 543 kvadratkilometer stor og er Thailands største. 
</p><p>
Phuket, og hovedbyen af samme navn, har gennem århundreder været 
handelscentrum for Andamanerhavet, men nu har turisme overtaget som den 
vigtigste indtægtskilde. 
</p><p>
I 2011 besøgte næsten 10 millioner turister øen. 
</p><p>
En række danske charterselskaber har direkte flyvninger fra København til 
Phuket. Fra 2002 til 2012 strømmede i alt 1.375.689 danskere til den 
populære ø. 
</p><p>
Tal fra Trafikstyrelsen viser, at antallet af charterpassagerer, der fløj 
direkte til øen, steg fra 2.399 i 2003 til 36.758 i 2013. 
</p><p class=" bl-elem">
Phuket blev hårdt ramt af tsunamikatastrofen i december 2004. En stor del af 
faciliteterne blev genopbygget i løbet 2005. 
</p>
</div>
</div><p>
Kaos. Forvirring. Panik. 
</p><p>
Der er gang i den på den thailandske ferieø Phuket, hvor det lokale politi 
forsøger at håndhæve et nyt forbud mod strandstole, solsenge, parasoller, 
medbragt mad og cigaretter på øens strande. 
</p><p>
Det betyder, at turister, der normalt er vant til at hygge sig i skyggen under 
en parasol eller slappe af i en stol på Patong- og Kamala-strandene, nu 
bliver kontaktet af politiet i stor stil. 
</p><p>
Lokale medier beretter om både grædende såvel som rasende turister, der er 
meget forundrede over det pludselige forbud. 
</p><p>
Den populære ferieø, Thailands største, modtager omkring 40.000 danske 
chartergæster hvert år. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/sologstrand/ECE2492377/10-aar-efter-tsunamien-turismen-i-thailand-er-steget-med-100-procent/">10 år efter tsunamien: 
Turismen i Thailand er steget med 100 procent</a></p><p>
To af dem er 68-årige Villy Ørum Christiansen og hans hustru på 62 år fra 
Svendstrup i Nordjylland, der netop er kommet hjem fra deres niende ferie på 
Phuket. Villy Ørum Christiansen bruger ordet »ragnarok«, når han skal 
beskrive forvirringen på strandene, hvor det pludselige forbud er kommet som 
en overraskelse for de trofast besøgende turister. 
</p><p>
»Hvis det, der foregår nu, varer ved, så er det sidste gang, vi er taget til 
Phuket«, siger Villy Ørum Christiansen. 
</p><p>
»De lokale skal vide, at ældre mennesker har brug for en parasol eller en 
stol. De kan ikke ligge på en måtte på det bare sand. Men det er velkomsten 
nu. Så kan man ligge der som en flad pandekage. Og uden skygge omkommer man 
jo i 35 graders varme. Hvem kan holde til det«, spørger Villy Ørum 
Christiansen. 
</p><h3>
Militæret viser handlekraft 
</h3><p>
Baggrunden for strandballaden skal findes i det militærkup, som Thailand 
oplevede i maj 2014, hvor landets kupleder, general Prayuth Chan-ocha, i 
løbet af sommeren sendte en hær af soldater til Phuket for at rydde 
strandene for illegale aktiviteter. 
</p><p>
Det betød, at ulovlige/uofficielle strandbarer, restauranter, 
strandstoleudlejere, massøser og boder med turistsouvenirs blev fjernet. Og 
nu er turen så kommet til strandstole, solsenge, parasoller, medbragt mad og 
cigaretter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2373636/militaer-rydder-strandene-paa-populaer-dansker-oe/">Militær rydder strandene på 
populær dansker-ø</a></p><p>
I første omgang gjaldt forbuddet vedrørende solsenge og strandstole kun 
ulovligt udlejede af slagsen, men da politiet ikke kan se forskel på 
udlejningsstole, og dem folk selv har medbragt, er alt nu blevet gjort 
forbudt. 
</p><p>
Det er viceadmiral i den thailandske flåde Saiyna Prasongsamet, der har krævet 
forbuddet indført, men på netavisen The Phuket Forum efterlyser øens 
borgmester Chalermluck Kebsup, at der skal findes en form for kompromis i 
det omfattende forbud. For alt for mange turister klager over den nye 
situation. 
</p><p>
Og det tror Thomas Tafteberg Jakobsen, der er forfatter til rejsebogen Turen 
Går Til Sydthailand og i øjeblikket følger situationen via de sociale 
medier, er meget vigtigt. For turisme er rygraden i Phukets økonomi. 
</p><p>
»Det her skal de lokale myndigheder tænke over, selv om det sikkert er nogle 
turister, der synes, at det er godt, der bliver ryddet op«, siger Thomas 
Tafteberg Jakobsen, der mener, der fra myndighedernes side nok skal blive 
taget notits af de mange oprørte turister 
</p><p>
»Lur mig om ikke, det her er en overgangsperiode. Udbud og efterspørgsel skal 
nok mødes. Sådan er det altid i Thailand«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2487558/hverken-flodboelger-kup-eller-epidemier-vaelter-thailand/">Hverken flodbølger, kup eller 
epidemier vælter Thailand</a></p><p>
Ifølge Thomas Tafteberg Jakobsen har militærjuntaens ageren efter kuppet 
ligget meget langt fra det normale stereotype billede af thaierne som milde 
og føjelige. 
</p><p>
»Militæret gør det, de synes er nødvendigt, uanset hvad folk i vesten, ngo'er 
eller turister synes. Jeg tror, det her handler om et opgør med den lidt 
mafiøse måde som aktiviteterne på Thailands strande har været forvaltet på. 
Militæret vil have styr på tingene. Men strandstole og sådan noget er et 
mærkeligt område at kaste sig over. Det er en besynderlig situation«, lyder 
det fra rejsebogsforfatteren. 
</p><h3>
Rejsebureau lægger pres 
</h3><p>
Star Tour er et af de selskaber, der sender danskere af sted til Phuket og 
også har gæster på stedet nu. Rejsebureauets informationschef Nikolai 
Johnsen fortæller, at Star Tour indtil videre kun har hørt positivt om 
oprydningen på Phuket, men mener, at uklarheden om reglerne lige nu ikke er 
hensigtsmæssige. 
</p><p>
»Vi forøger via vores lokale folk dernede at lægge pres på myndighederne for 
at få en afklaring på situationen her og nu«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2200195/dansk-thailands-favorit-plages-af-kriminalitet-fup-og-ulykker/">Dansk Thailands-favorit plages 
af kriminalitet, fup og ulykker</a></p><p>
Nicolai Johnsen siger endvidere, at Star Tour på deres hjemmeside orienterer 
om de nye regler på Phuket. 
</p><p>
For Villy Ørum Christiansens vedkommende er det ikke sikkert, at Phuket står 
på programmet i 2016, hvis myndighederne vælger at fastholde den hårde linje 
på strandene. 
</p><p class=" bl-elem">
»Så bliver det et andet sted. Bali eller De Kanariske Øer. Sådan som det er 
nu, er det ikke det Thailand, vi elsker«. 
</p>	
</div>
</div></body></html>
