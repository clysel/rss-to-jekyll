---
layout:     post
title: 	    "Anklageskrift giver fint indblik i Camerons kamp mod den britiske velfærdsstat"
post_author:	    
post_date:	    Sun, 03 May 2015 15:06:33 +0200
post_site:	    politiken.dk 
post_link:	    http://politiken.dk/kultur/boger/faglitteratur_boger/ECE2652748/anklageskrift-giver-fint-indblik-i-camerons-kamp-mod-den-britiske-velfaerdsstat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Polly Toynbee &amp; David Walker: Cameron’s Coup. How the Tories took Britain 
to the Brink</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/B_ger_Cameroun_933173t.jpg" alt="" border="0"/></span>
Politik. 
</p><p>
Guardian Books.
</p><p class=" bl-elem">
314 sider.
</p>
</div>
</div><p>
Det er et imponerende stykke arbejde, The Guardian-ægteparret Polly Toynbee og 
David Walker har lagt for dagen i ’Cameron’s Coup’. 
</p><p>
Bogen er en odyssé udi fem års Cameron-styre med alt, hvad det har medført af 
horribel politik. Der bliver ikke lagt fingre imellem af forfatterne, som 
bl.a. skriver, at de »splittede og ideologisk inkohærente konservative« 
kunne samles om udsigten til en »kædesavsmassakre. Af velfærdsstaten«. 
</p><p>
’Kuppet’ – slagtningen af velfærdsstaten – ville aldrig have været muligt uden 
krisen, som Cameron og finansminister Osbourne skamred for at indføre deres 
nedskæringspolitik ved at skabe en frygt for græske tilstande, hvis ikke man 
skar ind til benet. Men, og heri består kuppet, som den liberal-demokratiske 
erhvervsminister Vince Cable har udtalt, så de konservative »finanspolitisk 
konsolidering som dækning for en ideologisk drevet ’mindre stat’-agenda«. 
</p><h3>
Alt er skidt 
</h3><p>
Bogen tegner ét langt anklageskrift mod Cameron og hans koalitionsregering, 
hvor de liberale demokrater sad på »børnesædet« og mestendels fremstilles 
som »nyttige idioter«, der gjorde det muligt at gennemføre, hvad de 
konservative ikke ville turde alene. 
</p><p>
På den vis kunne Cameron også gå længere, end det var politisk muligt for 
Thatcher. Mens Thatcher privatiserede statsejede industrier, fuldførte 
Cameron missionen ved at privatisere selve de statslige funktioner: 
»Postvæsenet, tinglysningsmyndighederne, fredningsmyndighederne«. 
</p><p>
Anklageskriftet er fyldt med analyser og tal over, hvordan det er gået med 
infrastrukturen, udenrigspolitikken, uddannelsen, kriminaliteten, sundheden 
og velfærden i al almindelighed – kombineret med små reportager af personer, 
der har måttet navigere under regeringens politik. Og overalt er det gået 
skidt, forstås. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2652214/baggrund-saadan-har-storbritannien-forandret-sig-under-cameron/">Baggrund: Sådan har 
Storbritannien forandret sig under Cameron</a></p><p>
Stort set alle universiteter tager nu de maksimale 9.000 pund per år for 
undervisningen på trods af, at undervisningsministeren forsikrede, at det 
ville være et fåtal, da de indførte muligheden for så høje 
undervisningsafgifter. 
</p><p>
Endnu mere grelt er det i arbejds- og pensionsministeriet, hvor en anonym 
ansat fortæller, hvordan ministeriet »forsøger at gøre det så svært som 
muligt« for borgerne at få udbetalt deres retmæssige penge – bl.a. ved 
bevidst ikke at have bestemte nødvendige formularer på kontorerne. Målet er 
at mindske antallet, der har krav på ydelser, ved at gøre systemet så 
kompliceret, så de ryger ud af det. Det gælder for handikappede, syge, ældre 
og generelt svage borgere. 
</p><p>
Camerons regering var »en regering af de rige for de rige«, skriver 
forfatterne. Ejendomspriserne er steget, og aktiekurserne og profitten er 
gået op. Omvendt er lønningerne stagneret. 
</p><p>
Bogen får i høj grad liv af forfatternes åbenlyse indignation og partiskhed, 
men af og til synes det mere som decideret had til de konservative og alt, 
hvad de står for (mere marked, mindre stat, antivelfærd osv.). 
</p><h3>
Interessante paralleller til dansk retorik 
</h3><p>
Problemet er så, at man – pga. forfatternes partiskhed – kommer i tvivl om, 
hvorvidt man får præsenteret et fair billede af Cameron-regeringens 
resultater og hensigter. Bl.a. fordi det sjældent bakkes op af citater, når 
forfatterne f.eks. erklærer, at »målet var at destruere velfærdsstaten i en 
grad, så en efterfølgende Labour-regering ikke ville have tilstrækkelig tid 
til at reparere skaderne«. 
</p><p>
Men også fordi bogens mange tal hyppigt optræder uden kontekst, og fordi den 
lille ros i form af positive resultater, der af og til forekommer, aldrig 
får lov at forblive ros. 
</p><p>
Eksempelvis skriver de, at kriminalitet »er på det laveste niveau i 33 år«. 
Men det bliver i næste sætning fulgt op af, at der bliver anmeldt flere 
sexkrænkelser (hvor mange flere angives ikke), at politiet beretter om, at 
flere stjæler mad (hvor mange flere angives ikke), at tre fjerdedele af alle 
tyverier aldrig opklares (uden sammenligning med andre år) samt endelig, at 
politistyrken er blevet beskåret (her får vi dog at vide, at i Manchester er 
politistyrken skåret ned fra 8.200 til 6.400). <b/></p><p><b class="ext-link">LÆS OGSÅ</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2607798/analyse-cameron-er-paa-mission-impossible-i-europa/">Analyse: Cameron er på 
'Mission Impossible' i Europa</a></p><p>
Det styrker ikke ens tro på bogens øvrige konklusioner – og det er synd for en 
godt researchet bog – at en tilsyneladende positiv ting, faldende 
kriminalitet, følges op af, hvordan alt er gået ned ad bakke hos politiet og 
i kriminalitetsbekæmpelsen. Når det er sagt, så fremstår det samlede billede 
tilstrækkeligt dystert til, at selv hvis forfatterne har overdrevet, har 
Cameron stadig formået at skære voldsomt i velfærdsstaten. 
</p><p class=" bl-elem">
For en dansk læser er der interessante paralleller til vores egen retorik mod 
de arbejdsløse, fleksjobreformen, boligbeskatning, ’nødvendighedens politik’ 
m.v. Bogen er dog ikke pædagogisk for folk, der ikke følger med i britisk 
politik uge for uge – dertil er der for meget forhåndsviden forudsat – men 
den giver alligevel et fint indblik i, hvad der er foregået under Cameron. 
</p>	
</div>

</div></body></html>
