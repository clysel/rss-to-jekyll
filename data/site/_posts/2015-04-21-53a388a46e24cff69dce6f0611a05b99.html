---
layout:     post
title: 	    "Prins Henrik har presset sin sidste drue på Cayx"
post_author:	    
post_date:	    Tue, 21 Apr 2015 13:05:53 +0200
post_site:	    politiken.dk 
post_link:	    http://politiken.dk/mad/ECE2636834/prins-henrik-har-presset-sin-sidste-drue-paa-cayx/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter 40 år med ansvaret for produktion og salg af vinen fra Château de Cayx, 
siger Prinsgemalen stop. Han lader nu det franske firma Vinovalie stå for 
produktionen og salget af vinen fra markerne i det sydvestlige Frankrig. 
</p><p>
»Jeg er glad for denne løsning, som betyder, at produktionen af kvalitetsvin 
på slottet vil kunne fortsætte og sælges i hele verden«. siger Prins Henrik 
om beslutningen. 
</p><p>
Det er ikke et helt tilfældigt firma, som overtager produktionen. Vinovalie er 
en sammenslutning af fire kooperativer, og det ene af vin-kooperativerne har 
Prinsgemalens far været med til at stifte i Cahors efter 2. verdenskrig. 
</p><p>
Og ifølge den oficielle meddelse fra Kongehuset har det har været afgørende 
for Prinsgemalen, at der er tale om et firma, som vil fortsætte udviklingen 
af Château de Cayx vinen. 
</p><p><b>Ønsker et genrationsskifte i tide</b></p><p>
Det er Prinsgemalen selv, der har ønsket at forberede et generationsskifte i 
tide, hvor der ikke er det samme behov for at være direkte involveret i 
produktionen, og det er der mulighed for med aftalen. 
</p><p>
Vinen fra Château de Cayx vil fortsat bære Prinsgemalens navn. Distribution og 
salg i Danmark vil efter aftale med Vinovalie blive varetaget af de 
nuværende importører, mens Prinsgemalen beholder vinsalget fra sin egen 
butik på slottet. 
</p><p class=" bl-elem"><b class="ext-link">Testvinder</b><a class="embeddedlink" href="http://politiken.dk/mad/vin/vinanmeldelser/ECE2345498/vintest-prinsgemalens-vin-tager-ugens-pris/">Prinsgemalens vin tager ugens pris</a></p>	
</div>

</div></body></html>
