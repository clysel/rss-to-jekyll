---
layout:     post
title: 	    "Hvor går grænsen mellem flirt og seksuel chikane?"
post_author:	    
post_date:	    Fri, 13 Mar 2015 14:59:31 +0100
post_site:	    politiken.dk 
post_link:	    http://politiken.dk/indland/ECE2586280/hvor-gaar-graensen-mellem-flirt-og-seksuel-chikane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Alex Vanopslagh, formand for Liberal Alliances Ungdom: 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/ny_alex_920648a.jpg" alt="" border="0"/></span></p><p>
»Hvor grænsen mellem en kompliment og seksuel chikane går, er ikke til at 
sætte en objektiv ramme for. Det er en personlig opfattelse, og hvad der kan 
være en kompliment for mig, kan være chikane for dig. De kvinder, der føler 
sig chikaneret, er i deres gode ret til at føle det, og det er helt okay, at 
de sætter grænser over for dem, der overskrider deres grænser. For mig at se 
har vi et dannelsesproblem i vores samfund. Jeg mener ikke, det skal være 
strafbart at råbe efter kvinder på gaden, men vi skal sende et klart signal 
til folk om, at det ikke er okay at overskride andres grænser. Det er bedre 
at være forsigtig end lidt for fræk«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2585423/at-raabe-god-roev-til-en-kvinde-kan-aldrig-vaere-en-kompliment/">»At råbe ’god røv’ til en 
kvinde kan aldrig være en kompliment«</a></p><h3>
Magnus Heunicke, transportminister (S): 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/ny_magnus_920651a.jpg" alt="" border="0"/></span></p><p>
»Jeg synes ikke, det er en hårfin grænse. Der er markant forskel på almindelig 
god opførsel og sexisme. Et godt råd er at holde bukserne på, lade være med 
at lave bollebevægelser, råbe ad eller rage på folk. Lad være med at råbe 
efter dem eller spærre vejen for dem. Det er til at forstå«. 
</p><p>
»Hvis man står i en bus eller et tog og ser en, der ser sød ud, så er et smil, 
et nik eller øjenkontakt en god start. Man kan sagtens starte en samtale med 
andet end en opfordring til sex eller en sexistisk kommentar. Jeg tror, der 
er rigtig mange, der har mødt deres nuværende kæreste i den kollektive 
trafik, men jeg tror, det er meget få af dem, der er blevet kærester efter 
at have sagt ’hva så smukke, skal du med hjem?’ eller noget lignende«. 
</p><h3>
Jakob Olrik, sexolog: 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/ny_jacob_920650a.jpg" alt="" border="0"/></span></p><p>
»Hvornår man føler, at ens grænser bliver overskredet, er individuelt. Men 
helt grundlæggende er forskellen på sexchikane og en kompliment, at 
komplimenten frembringer et smil på den andens læber, mens chikanen føles 
ubehagelig for modtageren. Hvis man bare har et minimum af empati, så kan 
man hurtigt afkode det. Det her handler for mig at se ikke om, at man ikke 
må give et lille klask i røven eller en flabet kompliment. Det handler om, 
hvornår og hvordan det bliver leveret. Det er noget med at have 
fingerspidsfornemmelse og tænke over situationen, og hvem man står over 
for«. 
</p><h3>
Irene Manteufel, projektleder på Everyday Sexism Project: 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/ny_irene_920649a.jpg" alt="" border="0"/></span></p><p class=" bl-elem">
»De mænd, der har et problem, er dem, der føler, at det er i orden at presse 
deres lyster ned over hovedet på andre med kommentarer, tilbud eller fysiske 
berøringer uden at lodde stemningen først. Flirt handler om gensidighed, og 
som i alle andre sammenhænge her i livet er det en god idé at forsøge at 
afkode, om den, man vil i kontakt med, også ønsker kontakten. En god 
tommelfingerregel er, at man ikke skal henvende sig til nogens røv eller 
bryster. Der er mange, der råber for eksempel ’god røv’ efter piger og 
kvinder. De har i hvert fald ikke loddet, om der er stemning for noget som 
helst«. 
</p>	
</div>
</div></body></html>
