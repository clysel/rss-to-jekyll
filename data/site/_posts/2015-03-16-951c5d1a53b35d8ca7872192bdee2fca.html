---
layout:     post
title: 	    "Brønderslev Kommune etablerer gratis Wi-Fi gennem gadebelysning"
post_author:	    Christian Loiborg
post_date:	    Mon, 16 Mar 2015 14:45:39 +0000
post_site:	    www.version2.dk 
post_link:	    http://www.version2.dk/artikel/broenderslev-kommune-etablerer-gratis-wi-fi-gennem-gadebelysning-103329?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Kommunen benytter en dansk opfindelse fra virksomheden S-Light, der kombinerer LED-gadebelysning med lyslederbaseret Wi-Fi, der giver adgang til en højhastighedsinternetforbindelse på en gigabit. Til at starte med etableres der en testinstallation på Banegårdspladsen i Brønderslev og på busterminalen i Dronninglund. Disse områder er byernes mest befærdede områder. Løsningerne vil fra start understøtte 250 samtidige brugere, men kapaciteten forventes at udvides løbende.</p>



<h2>Omdiskuteret lovlighed i gratis kommune-Wi-Fi</h2>

<p>Ifølge kommunen vil den gratis netadgang være til gavn for borgere såvel som turister. Muligheden for at eksempelvis kommuner kan tilbyde gratis trådløst net til turister såvel som borgere har længe været omdiskuteret. <a href="http://www.version2.dk/artikel/teleindustrien-gratis-internet-i-kommuner-er-en-helt-skaev-udvikling-55459">Teleindustrien er mildest talt imod</a>, og det samme er <a href="http://www.version2.dk/artikel/it-branchen-siger-nej-til-gratis-internet-55426">IT Branchen og Dansk Industri</a>. Problemet er, ifølge de tre organisationer, at kommunerne med udbredelse af gratis internet går i direkte konkurrence med de lokale internetudbydere.</p>

<p>Gratis trådløst net fra kommunen blev da også erklæret ulovligt i 2009. Sidste år betød en ændring i teleloven, at kommuner alligevel godt måtte tilbyde internet - men kun til turister.</p>



<p>Der bor 12.000 mennesker i Brønderslev By og 3.300 i Dronninglund. I hele Brønderslev Kommune bor der 35.600 borgere. Testinstallationen i Brønderslev indvies på fredag.</p>
  </section></div></body></html>
