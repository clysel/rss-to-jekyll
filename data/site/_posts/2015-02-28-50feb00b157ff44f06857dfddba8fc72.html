---
layout:     post
title: 	    "Ekspert: Nemtsovs død er et tab for den fornuftigt tænkende del af Ruslands befolkning"
post_author:	    
post_date:	    Sat, 28 Feb 2015 00:09:54 +0100
post_site:	    politiken.dk 
post_link:	    http://politiken.dk/udland/ECE2567683/ekspert-nemtsovs-doed-er-et-tab-for-den-fornuftigt-taenkende-del-af-ruslands-befolkning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fire skud affyret fra et hvidt køretøj har ifølge russiske Interfax gjort en 
ende på den russiske oppositionspolitiker Boris Nemtsovs liv. 
</p><p>
Politikeren har længe ageret modpol til Ruslands præsident, Vladimir Putin, i 
det politiske billede. 
</p><p>
Og det er en »tragedie«, der chokerer Mette Skak, der er lektor i 
international politik på Aarhus Universitet med speciale i Rusland. 
</p><p>
»Det er et tab for den fornuftigt tænkende del af den russiske befolkning, at 
en politisk personlighed som ham, er ryddet af vejen«, siger hun i et 
interview med Politiken. 
</p><h3>
»Kyndig oppositionspolitiker«
</h3><p>
Mette Skak har aldrig mødt Boris Nemtsov personligt, men hun betegner ham som 
en af de meget dygtige og »kyndige« russiske oppositionspolitikere. 
</p><p>
»Han har markeret sig som en oppositionspolitiker med integritet og power. Det 
er der ikke så mange andre, der har formået«, siger hun. 
</p><div class="art-quote article-box">
<p class="quote"/>
<blockquote>
<p class="quote-txt">
Putin betyder krig. Han er leder af krigspartiet.
</p>
<p class="sender">
Boris Nemtsov, september 2014 
</p>
</blockquote>
</div><p/><p>
Boris Nemtsov er tidligere vicepremierminister under Boris Jeltsin (1997-1999) 
og har derudover været guvernør i den russiske provins Nizhny Novgorod forud 
for denne periode. Og for den indsats opnåede han stor respekt, fortæller 
Mette Skak. 
</p><p>
»Han fik hår på brystet af sin tid som guvernør i en vanskelig tid for 
Rusland. Der var reformpolitik i de år, og han var god til at få tingene til 
at køre på den rigtige måde. Han var en af de mest dygtige og praktiske 
reformpolitikere«, siger hun. 
</p><h3>
Nemtsov: »Putin betyder krig«
</h3><p>
Men han var også kendt for at være en af Vladimir Putins, største kritikere. I 
forbindelse med en stor demonstration i september var han på gaden med op 
mod 50.000 mennesker for at demonstrere mod Ruslands rolle i konflikten i 
Ukraine. Dengang sagde han blandt andet: 
</p><p>
»Putin betyder krig. Han er leder af krigspartiet«. 
</p><p>
Og aftenens mord på Boris Nemtsov er da også udtryk for, at der ikke kun er 
tale om problemer mellem Rusland og Vesten eller Rusland og Ukraine i det 
internationale politiske perspektiv, vurderer Mette Skak. 
</p><p class=" bl-elem">
»Det handler i virkeligheden meget om russisk indenrigspolitik«, siger hun. 
</p>	
</div>
</div></body></html>
