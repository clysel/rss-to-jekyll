---
layout:     post
title: 	    "Vildfaren hund sender veteran på hospitalet i stedet for op på podiet"
post_author:	    
post_date:	    Sun, 03 May 2015 13:32:47 +0200
post_site:	    politiken.dk 
post_link:	    http://politiken.dk/sport/cykling/ECE2652856/vildfaren-hund-sender-veteran-paa-hospitalet-i-stedet-for-op-paa-podiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da feltets ældste deltager Davide Rebellin (CCC Sprandi-Polkowice) i tirsdags 
scorede dobbelttriumf ved både at vinde kongeetapen og erobre førertrøjen i 
Tyrkiet Rundt, tegnede alt lyst og lykkeligt for den italienske veteran.
</p><p>
To dage senere tog udviklingen i løbet en negativ vending for hovedpersonen, 
da han uventet måtte afgive den samlede førsteplads til kroaten Kristijan 
Durasek (Lampre-Merida), men stadig var Rebellin en af frontfifgurerne, 
eftersom han kun degraderes til andenpladsen.
</p><p>
Da det otte etaper lange arrangement i dag sluttede med 125 km, der havde 
start og mål i Istanbul, sattes imidlertid et barsk og dramatisk punktum for 
italienerens eventyr.
</p><h3>
Problemer for arrangører med afspærringerne
</h3><p>
I stedet for til det sidste at kæmpe for at eliminere det minus på 21 
sekunder, han gik ind til opgaven med, så Rebellin sig nemlig nødsaget til 
at stige ind i en af løbets ambulancer efter et styrt, der markerede det 
deprimerende klimaks på de ret kaotiske tilstande, som prægede denne 
finaleetape.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2648569/dopingfortid-knuser-succesrig-43-aarigs-droem-om-giro-comeback/">Dopingfortid knuser succesrig 
43-årigs drøm om Giro-comeback</a></p><p>
Arrangørerne havde store problemer med afspærringerne langs rundstrækningen i 
Istanbul, og fodgængere, der krydsede vejbanen uden at tage tilstrækkeligt 
hensyn til, hvad der foregik, var tydeligvis et kraftigt irritationsmoment 
for rytterne.
</p><p>
Helt galt gik det, da en vildfaren hund med godt 30 km tilbage pludselig 
drønede ud i feltet og sendte Rebellin og en holdkammerat på en voldsom tur 
i asfalten.
</p><p>
Åbenlyst plaget af en smertende skulder, som kunne tyde på et brækket 
kraveben, kom italieneren på benene igen, men aldrig på cyklen, og efter i 
nogle minutter at være blevet behandlet på stedet, så han ingen anden udvej 
end at lade sig køre til undersøgelse på hospitalet.
</p><h3>
Tinkoff-Saxos australier på podiet
</h3><p>
Det indebar, at den værste – men minimale – trussel mod Duraseks position var 
elimineret, og den 27-årige kroat kunne da også lade sig hylde øverst på 
podiet som vinder af Tyrkiet rundt flankeret af argentineren Eduardo 
Sepulveda (Bretagne-Séché) og Tinkoff-Saxos 22-årige australier Jay 
McCarthy, der var slået med henholdsvis 32 og 56 sekunder.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2651589/veteran-fightede-desperat-men-forgaeves-for-at-faa-opfyldt-sin-droem/">Veteran fightede desperat, men 
forgæves for at få opfyldt sin drøm</a></p><p>
Etapesejren gik til den 26-årige spanier Lluis Mas (Caja Rural), der gennem 
hele ugen har vist sig fra en særdeles angrebsivrig side. Med et eksplosivt 
antrit for foden af den lille stigning op mod mål med halvanden km tilbage 
spolerede Mas de planer om en massespurt, som specielt Etixx-.Quick Step og 
Orica-GreenEdge havde arbejdet hårdt for at fremtvinge.
</p><h3>
Storhold løb tør for hjælpere
</h3><p>
Det belgiske kollektivs satsning på at sikre Mark Cavendish den fjerde sejr i 
løbet, kuldsejlede af den simple grund, at holdet ikke havde folk nok til at 
assistere den britiske eksverdensmester, da Mas angreb.
</p><p>
Cavendish fik meget tidligt selv fronten, og trods indædt fight var det 
umuligt for ham at fange spanieren, der sejrede med adskillige længder foran 
spurtkanonen fra Isle of Man, mens Mas’ holdkammerat og landsmand Carlos 
Barbero og den italienske veteran Alessandro Petacchi (Southeast) besatte de 
næste pladser.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2652099/cavendish-tordner-til-ny-succes-efter-eminent-kollektiv-opvisning/">Cavendish tordner til ny 
succes efter eminent kollektiv opvisning</a></p><p>
Dansk Magnus Cort var atter Orica-GreenEdges trumf i finalen, men mere end en 
tiendeplads formåede han ikke at drive det til.
</p><h3>
Førte Vueltaens bjergkonkurrence i 11 dage
</h3><p>
For Lluis Mas, der sidste år førte bjergkonkurrencen i Vuelta España i 11 dage 
og gennemførte den tre uger lange rundtur som nr. 121, var det karrierens 
første sejr i et løb på den internationale terminsliste.
</p><p>
Han kom til Caja Rural inden sæsonen 2014 efter at have kørt for 
Burgos-mandskabet siden 2009, og i 2011 repræsenterede han Spanien ved VM i 
Danmark, hvor han blev nr. 7 i U23-rytternes enkeltstart.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2650447/sejrsvant-storholds-perfekte-taktik-gav-nul-og-niks-i-udbytte/">Sejrsvant storholds perfekte 
taktik gav nul og niks i udbytte</a></p><p class=" bl-elem">
Med gevinsten i Istanbul fortsattes i øvrigt den succes, det spanske 2. 
divisionsmandskab har oplevet de seneste uger. Pelle Bilbao sikrede holdet 
årets første sejr på en etape i Vuelta a Castilla y León 19. april, Omar 
Fraile slog til i Giro dell’Appennino for en uge siden, Bilbao fulgte op med 
at vinde 6. etape i Tyrkiet Rundt i fredags, og i dag kom turen altså til 
Lluis Mas.
</p>	
</div>

</div></body></html>
