---
layout:     post
title: 	    "Opfinder af superlet beton vinder tung pris"
post_author:	    Ulrik Andersen
post_date:	    Tue, 10 Mar 2015 09:56:00 +0000
post_site:	    ing.dk 
post_link:	    http://ing.dk/artikel/opfinder-af-superlet-beton-vinder-tung-pris-174654
---
<html><body><div><section class="body"><p>Lavere vægt og større spændvidde er nogle af fordelene ved det såkaldt superlette betondæk, som professor Kristian Hertz fra DTU, i dag præmieres for. Dansk Betonforening har tildelt Kristian Hertz Betonprisen 2015 for at have udviklet og - gennem virksomheden Abeo - kommercialiseret betondækket.</p>
			<p>»Kristian Hertz har gennem de senere år udmærket sig som mønsterbryder og iværksætter i en ellers ofte noget konservativ branche. Han har hermed demonstreret, at man kan kombinere forskningsbaserede og innovative tekniske ideer med stringente forretnings- og kommercialiseringsplaner,« lyder begrundelsen fra formanden for bedømmelseskomiteen, Christian Munch-Petersen, Emcon A/S.</p>
			
			<p><aside class="plugin reference info_graphics"><a class="content" href="http://ing.dk/infografik/ny-betonteknologi-gor-det-let-stobe-i-buer-103126">
			    <img src="http://ing.dk/sites/ing/files/styles/w1120_reference_illustration/public/images/40371.jpg?itok=mWkRkdWk" alt=""/></a>
			  
			</aside></p>
			<p>Abeo vandt sidste år Ingeniørens Globalpris for den samme opfindelse. Den gang forklarede Kristian Hertz, at han fik ideen til de superlette konstruktioner ved at betragte romerrigets bygmestres arbejde.</p>
			<p>»Romerne brugte lag af beton med forskellig lethed i samme konstruktion. Det var her, jeg fik ideen til at kombinere moderne stærk beton med den lette, som det sker i SL-dækket. Det giver et langt bedre spænd, lavere vægt og en mindre miljøbelastning i fremstillingen. Noget, som moderne byggeri efterspørger,« forklarede han til ing.dk.</p>
			
			<p>Dækket er blevet brugt i flere byggerier, blandt andet på DTU, Krøyers Plads og Gammel Hellerup Gymnasium. Desuden har Abeo bygget en mindre vejbro med dækket og håber, at større broopgaver vil komme fremover.</p>
		</section></div></body></html>
