---
layout:     post
title: 	    "Udkast til erklæring om flygtningekrise: EU vil fordoble redningsprogram"
post_author:	    
post_date:	    Thu, 23 Apr 2015 15:55:23 +0200
post_site:	    politiken.dk 
post_link:	    http://politiken.dk/udland/int_europa/ECE2639868/udkast-til-erklaering-om-flygtningekrise-eu-vil-fordoble-redningsprogram/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Redningsprogrammet Triton, der hjælper flygtninge i Middelhavet, skal have 
vokseværk. 
</p><p>
Det fremgår af udkastet til den erklæring, som EU's topledere efter planen 
skriver under på i aften. 
</p><p>
Så frem de 28 medlemslande kan blive enige på dagens topmøde i Bruxelles, vil 
redningsprogrammet få »mindst fordoblet« sit økonomiske råderum, hedder det 
i erklæringen, som Politiken er i besiddelse af. Samtidig skal 
redningsprogrammets fartøjer og mandsskab styrkes. 
</p><p>
Topmødet finder sted efter en uge med heftig kritik af EU og 
redningsprogrammet Triton, der ifølge kritikerne langt fra er omfattende 
nok. Ikke mindst har EU fået hård medfart fra dansk Røde Kors for ikke at 
levere økonomisk støtte til det italienske redningsprogram Mare Nostrum, som 
samlede forliste flygtninge op i større område af Middelhavet. 
</p><p><b class="ext-link">REPORTAGE </b><a class="embeddedlink" href="http://politiken.dk/udland/ECE2639321/mens-vi-venter-paa-eu-baadflygtninge-stroemmer-fortsat-ind-i-italien/">Mens vi venter på EU: Bådflygtninge 
strømmer fortsat ind i Italien</a></p><p>
EU's grænseagentur Frontex overtog redningsopgaven i Middelhavet, da Mare 
Nostrum blev nedlagt på grund af pengemangel i oktober. Men Frontex dækker 
med operationen Triton kun den italienske kyststrækning og har færre 
ressourcer. 
</p><p>
Dagens ekstraordinære topmøde i Bruxelles afholdes som en direkte konsekvens 
af de flygtningeulykker, der har udfoldet sig i Middelhavet de seneste uger. 
Afrikanere og syrere i tusindtal har forsøgt at krydse havet mellem Afrika 
og Europa i jagten på en bedre tilværelse i et europæisk land. Flugten har 
haft døden til følge for over 1.000 mennesker, der er kæntret med skibe og 
druknet. 
</p><h3>
Militær aktion er en del af udkastet 
</h3><p>
Alene siden årsskiftet har mere end 20.000 flygtninge taget den dødsensfarlige 
tur over havet, typisk i mindre, propfyldte fiskekuttere. Natten til søndag 
skete den hidtil største tragedie på havet, da op mod 900 mennesker mistede 
livet, da en fiskekutter forliste i nærheden af den italienske ø Lampedusa 
på vej fra det konfliktramte Libyen. 
</p><p>
Menneskesmuglerne er af hele det politiske spektrum blevet udråbt til synderne 
i flygtningekrisen i Middelhavet. Politiken kunne i går berette, at 
medlemslandene i EU derfor overvejer en militær aktion mod smuglerne i 
Libyen. 
</p><p><b class="ext-link">TOPMØDE</b><a class="embeddedlink" href="http://politiken.dk/udland/ECE2638909/topmoede-eus-ledere-overvejer-militaer-aktion-i-middelhavet/">EU's ledere overvejer militær aktion 
i Middelhavet</a></p><p>
Det bekræftes nu i udkastet til erklæringen, som danner grundlag for aftenens 
forhandlinger. I den hedder det, at man udover at »opspore, erobre og 
destruere« de både, som bliver brugt til at fragte flygtningene, også vil 
»påbegynde forberedelserne« af en militær indsats. 
</p><p>
Netop planen om at gå direkte efter de skibe, som bliver brugt til at fragte 
flygtninge over Middelhavet, mødte i går kritik fra den tyrkiske præsident 
Recep Tayyip Erdogan. Over for nyhedsbureauet AP gav han udtryk for, at 
planerne var det samme som at efterlade flygtninge til døden. 
</p><h3>
Pilotprojekt med 5.000 
</h3><p>
En EU-diplomat vurderer over for Politiken, at der generelt er en »udbredt 
accept« af de punkter, som indgår i udkastet til erklæringen, »men der 
bliver nok filet på erklæringen hist og her«. 
</p><p>
Det ekstraordinære topmøde kommer i forlængelse af et møde mellem udenrigs- og 
indenrigsministre fra EU-landene, der fandt sted mandag. Allerede der blev 
lagt op til, at unionen sætter ekstra ind på tre områder i sin håndtering af 
flygtningekrisen. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2639204/thorning-vi-skal-ikke-bidrage-til-en-solidarisk-fordeling-af-flygtninge-i-europa/">Thorning: Vi skal ikke bidrage til 
en solidarisk fordeling af flygtninge i Europa</a></p><p>
Det gælder redningsoperationen Triton, kampen mod menneskesmuglere i ikke 
mindst de nordafrikanske lande og spørgsmålet om fordelingen af 
asylansøgerne, hvor EU-kommissionen har bebudet et nyt pilotprojekt, der 
skal sikre en mere fair fordeling af asylansøgerne. 
</p><p>
I udkastet til erklæringen, som står i centrum på topmødet i aften, bliver 
pilotprojektet i stil med de to andre punkter også uddybet. Det drejer sig 
om en pulje på mindst 5.000 flygtninge, som landene kan tage. Pilotprojektet 
er baseret på frivillighed. 
</p><p class=" bl-elem">
Den danske statsminister deltager i topmødet i Bruxelles. 
</p>	
</div>

</div></body></html>
