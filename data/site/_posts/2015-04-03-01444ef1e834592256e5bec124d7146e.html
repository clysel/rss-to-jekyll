---
layout:     post
title: 	    "Viborg HK henter fransk landsholdsspiller"
post_author:	    
post_date:	    Fri, 03 Apr 2015 18:00:09 +0200
post_site:	    politiken.dk 
post_link:	    http://politiken.dk/sport/haandbold/ECE2615870/viborg-hk-henter-fransk-landsholdsspiller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den franske landsholdsspiller Marie-Paule Gnabouyou skal i næste sæson udfylde 
en af de mange ledige pladser hos Viborg HK.
</p><p>
Det er Gnabouyous nuværende klub, Toulon, der på sin hjemmeside skriver, at 
den 27-årige højre back skifter til den danske mesterklub på en toårig 
aftale.
</p><p>
Marie-Paule Gnabouyou har været en del af det franske landshold siden 2010. 
Hun er noteret for 66 landskampe.
</p><h3>
Mister mange profiler
</h3><p>
Meget tyder på, at franskmanden i næste sæson bliver en af Viborg HK's absolut 
største profiler, da Viborg-truppen denne sommer vil gennemgå lidt af en 
forvandling.
</p><p>
Fra næste sæson er stjerner som Louise Burgaard, Chana Masson, Mette Gravholt, 
Maria Fisker, Sanja Damnjanovic og Isabelle Gulldén fortid i 
traditionsklubben.
</p><p>
Den modsatte vej kommer Ann Grete Nørgaard fra Team Tvis Holstebro og nu 
Marie-Paule Gnabouyou fra Toulon.
</p><p class=" bl-elem">
Den økonomisk trængte klub, der i disse dage står over for både Champions 
League-kvartfinaler mod Buducnost og to DM-semifinaler mod Team Esbjerg, har 
nedjusteret de sportslige ambitioner fra næste sæson, hvor holdet stræber 
efter en placering i top-seks.
</p>	
</div>

</div></body></html>
