---
layout:     post
title: 	    "Ateistisk blogger hakket ihjel af formodede islamister"
post_author:	    
post_date:	    Fri, 27 Feb 2015 13:42:42 +0100
post_site:	    politiken.dk 
post_link:	    http://politiken.dk/udland/ECE2566720/ateistisk-blogger-hakket-ihjel-af-formodede-islamister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hundredvis af mennesker gik i dag på gaden i Bangladeshs hovedstad, Dhaka, for 
at fordømme mordet på en prominent amerikansk blogger af bangladeshisk 
oprindelse, Avijit Roy. 
</p><p>
Demonstranterne, der blandt andre talte forfattere, lærere og forlæggere, 
mødtes nær det sted, hvor formodede islamister angreb Roy med macheter og 
hakkede ham til døde. 
</p><p>
Den 44-årige Roy var grundlægger af en blog, der kalder sig Mukto-Mona (åbent 
sind). Han var erklæret ateist. 
</p><p>
Han var lige vendt hjem fra en bogmesse sammen med sin kone, da han blev 
angrebet. 
</p><p>
»Vi ønsker retfærdighed« og »hæv jeres stemme over for de militante«, lød det 
fra demonstranterne, som tydeligvis ikke var i tvivl om, i hvilke miljøer de 
skyldige skal findes. 
</p><h3>
Kone såret 
</h3><p>
Ingen har taget skylden for drabet, der har chokeret mange i Bangladesh. Ved 
angrebet blev Roys kone alvorligt såret. 
</p><p>
Den 44-årige blogger var amerikansk statsborger. Han er den anden ateistiske 
blogger i Bangladesh, der de seneste to år er blevet myrdet, og han er den 
fjerde forfatter, som er blevet angrebet siden 2004. 
</p><p>
Hans far, Ajay Roy, siger, at han havde advaret sønnen om, at han kunne få 
problemer i det overvejende muslimske Bangladesh, hvor sekulære aktivister i 
lang tid har udtrykt bekymring over den stigende islamisering. 
</p><p class=" bl-elem">
Faderen fortæller, at sønnen modtog adskillige trusler fra islamister, inden 
han landede i Bangladesh 16. februar. 
</p>	
</div>
</div></body></html>
