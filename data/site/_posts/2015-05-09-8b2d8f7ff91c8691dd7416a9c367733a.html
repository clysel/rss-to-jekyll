---
layout:     post
title: 	    "Schmeichel holder nullet i ny Leicester-triumf"
post_author:	    
post_date:	    Sat, 09 May 2015 18:08:57 +0200
post_site:	    politiken.dk 
post_link:	    http://politiken.dk/sport/fodbold/ECE2662949/schmeichel-holder-nullet-i-ny-leicester-triumf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Leicester og Kasper Schmeichel vandt lørdag endnu en gang og tog et stort 
skridt væk fra nedrykningsstregen.
</p><p>
Hjemme i Leicester blev Southampton besejret med 2-0 efter to mål af 
algerieren Riyad Mahrez. Begge mål blev scoret før pausen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2652410/intetanende-svensker-saenker-manchester-united/">Intetanende svensker sænker 
Manchester United</a></p><p>
Da Premier League gik ind i april-måned, var der næppe mange, der troede på, 
at Leicester ville spille i Premier League efter sommerpausen, men det er 
der siden vendt op og ned på.
</p><p>
Holdet vandt fire kampe i træk, manager Nigel Pearson blev kåret til månedens 
bedste i Premier League, mens Kasper Schmeichel og Jamie Vardy var nomineret 
i spillerkategorien.
</p><p>
Med lørdagens sejr rykker Leicester op på 15.-pladsen med tre point til 
nedrykningsstregen. Holdet har to kampe tilbage af sæsonen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2652262/vigtig-sejr-til-dansker-i-engelsk-nedrykningsdrama/">Vigtig sejr til dansker i 
engelsk nedrykningsdrama</a></p><p>
For Southampton betyder nederlaget, at man ikke udnyttede Tottenhams ditto. 
Christian Eriksens klub tabte med 0-3 ude mod Stoke.
</p><p>
Danskeren spillede hele kampen for Tottenham, men han gjorde ikke det store 
væsen af sig. Eriksen havde et enkelt godt forsøg i begyndelsen af anden 
halvleg på langskud, men Stoke-keeper Jack Butland parerede til hjørnespark.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2652151/leicester-vinder-igen-schmeichel-naermere-overlevelse/">Leicester vinder igen: 
Schmeichel nærmere overlevelse</a></p><p>
Sidst i kampen sparkede Eriksen et frispark over mål.
</p><p>
I første halvleg havde Charlie Adam og Steve N'Zonzi bragt Stoke foran. Et 
Tottenham-comeback blev ikke gjort lettere af, at holdet blev reduceret til 
10 mand kort inde i anden halvleg, da den rumænske forsvarsspiller Vlad 
Chiriches modtog sit andet gule kort.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2646027/englands-nye-fodboldhelte-er-gaaet-fra-roeven-af-4-division-til-premier-league-paa-7-aar/">Englands nye fodboldhelte er 
gået fra røven af 4. division til Premier League på 7 år</a></p><p>
Fire minutter før tid scorede Mame Biram Diouf til slutresultat 3-0.
</p><p>
I bunden af rækken spidser nedrykningskampen til, og årets første nedrykker er 
tilmed blevet fundet.
</p><p>
Lørdag vandt Burnley for blot sjette gang i sæsonen, da Hull blev besejret 1-0 
i et direkte opgør mellem de to klubber under stregen.
</p><p>
Trods sejren rykker Burnley ned qua både Aston Villa, Newcastle og Sunderland 
også fik point lørdag.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2643799/schmeichel-efter-fire-sejre-i-traek-langt-til-overlevelse/">Schmeichel efter fire sejre i 
træk: Langt til overlevelse</a></p><p>
Jores Okore spillede hele kampen, da Aston Villa hjemme slog West Ham med 1-0 
på et mål af Tom Cleverley.
</p><p>
1-1-resultatet mod West Bromwich Albion var Newcastles første point siden 
februar efter otte nederlag i træk. To point adskiller Newcastle og Hull på 
hver sin side af nedrykningsstregen inden sæsonens sidste to kampe.
</p><p class=" bl-elem">
Queens Park Rangers kan rykke ned søndag, hvis klubben ikke vinder over 
Manchester City.
</p>	
</div>

</div></body></html>
