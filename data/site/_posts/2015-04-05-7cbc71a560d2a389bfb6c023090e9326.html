---
layout:     post
title: 	    "Røde Kors og Rusland: Stop militære handlinger i Yemen nu"
post_author:	    
post_date:	    Sun, 05 Apr 2015 07:48:30 +0200
post_site:	    politiken.dk 
post_link:	    http://politiken.dk/udland/ECE2616576/roede-kors-og-rusland-stop-militaere-handlinger-i-yemen-nu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Rusland og Internationalt Røde Kors appellerede i går for en pause i de 
militære handlinger i Yemen.
</p><p>
Der er et stort behov for at få nødhjælp ind - og civile ud - af det 
krigshærgede land på den arabiske halvø efter 10 dage med bombardementer og 
kampe, der har kostet hundredvis livet.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2615725/danmark-evakuerer-statsborgere-fra-yemen/">Danmark evakuerer statsborgere 
fra Yemen</a></p><p>
Et russisk udkast til en resolution blev i går diskuteret bag lukkede døre i 
FN's Sikkerhedsråd. Resolutionen opfordrer til en øjeblikkelig suspendering 
af luftangrebene, som Saudi-Arabien står i spidsen for.
</p><p>
Internationalt Røde Kors, ICRC, bakker russerne op. Det er nødvendigt at lade 
våbnene hvile både fra luften og på jorden for at komme ind i Yemen med 
livsnødvendig medicinsk hjælp. Tre af ICRC's forsendelser venter på at kunne 
komme ind.
</p><h3>
Afskåret fra omverdenen
</h3><p>
Alle ruter til lands, til vands og i luften skal åbnes uden forsinkelser i 
mindst 24 timer for at gøre det muligt at nå frem til folk, der har været 
afskåret fra omverdenen i mere end en uge på grund af intense luftangreb og 
hårde kampe på jorden over alt i landet, lyder det fra ICRC i en udtalelse.
</p><p>
Ifølge FN er flere end 500 personer blevet dræbt og næsten 1.700 personer 
såret de seneste to uger i Yemen. Ifølge indbyggere i havnebyen Aden i den 
sydlige del af landet har der hverken været adgang til vand eller 
elektricitet i to dage.
</p><p><b class="ext-link">FN-UDMELDING </b><a class="embeddedlink" href="http://politiken.dk/udland/ECE2615467/fn-500-mennesker-har-mistet-livet-i-yemen-paa-to-uger/">500 mennesker har mistet livet i 
Yemen på to uger</a></p><p>
Men intet tyder umiddelbart på, at kampene vil stoppe.
</p><p>
Den shiamuslimske houthi-milits tog kontrol over hovedstaden Sanaa i februar. 
Siden har militsen også taget kontrol over andre dele af landet. Yemens 
præsident Abd-Rabbu Mansour Hadi har søgt tilflugt i netop Saudi-Arabien, 
der via våbenleverancer til præsidentens støtter og bombetogter fra luften 
forsøger at slå houthierne tilbage.
</p><p class=" bl-elem">
Udenrigsministeriet i København vil hjælpe danskere, der befinder sig i Yemen, 
med at forlade det krigshærgede land. Men det er foreløbig usikkert, hvordan 
det skal ske.
</p>	
</div>

</div></body></html>
