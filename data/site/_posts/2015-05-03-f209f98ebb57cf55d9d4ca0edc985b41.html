---
layout:     post
title: 	    "Bionisk arm gav ham livet tilbage"
post_author:	    
post_date:	    Sun, 03 May 2015 18:57:43 +0200
post_site:	    politiken.dk 
post_link:	    http://politiken.dk/viden/ECE2649676/bionisk-arm-gav-ham-livet-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forestil dig en morgenstund, hvor du pludselig kun kan bruge din ene arm. 
Sengen skal reddes, håret skal vaskes, morgenmaden skal indtages, og 
snørebåndene skal snøres. Det hele skal gøres med kun en enkelt arm. 
</p><div class="art-fakta article-box">
<h4 class="">
Biohacker</h4>
<div class="fakta-body" data-buildingblock="embedded_factboxlink">
<p>
Kroppen forbedres, og defekter udbedres, mens avancerede laboratorieforsøg 
samtidig foretages på køkkenbordet. Biohacking er biologi udsat for 
hackeretik, hvor videnskab og teknologi udvikles uden for 
forskningsinstitutioner. Viden sætter i ny serie fokus på frontløberne.
</p><p>
Tidligere artikler i serien:
</p>
</div>
</div><p/><p>
Det liv måtte Nigel Ackland vænne sig til, da han fik mast sin højre arm i en 
industriblender for næsten 10 år siden. 
</p><p>
En ulykke, der medførte, at den 56-årige englænder indtil for nylig var 
afhængig af dummyproteser, hvis eneste funktion var at ligne en arm, mens 
enkelte havde visse elektroniske muligheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2635246/studerende-goer-undervandsrobotter-til-allemandseje/">Studerende gør 
undervandsrobotter til allemandseje</a></p><p>
Nu er proteserne erstattet af en mere teknologisk af slagsen, der 
tilnærmelsesvis har givet Nigel Ackland den samme mobilitet som før uheldet. 
</p><p>
»Der er ingen chips i mit hoved eller arme«, siger Nigel Ackland: 
</p><p>
»Der, hvor min arm er skåret over, sidder en sensor ved musklen, og når den 
bevæger sig, bliver sensorerne aktiveret, og softwaren i min nye hånd tager 
over for alle musklerne. Så i princippet fungerer den ligesom en almindelig 
hånd, hvor man bare skal tænke for at bevæge fingrene, og den har gjort mig 
i stand til igen at kunne vaske hænder, give hånd og kunne skrive med begge 
hænder på et tastatur«. 
</p><p>
Dermed er det udelukkende ved hjælp af Nigel Acklands egne muskler, at armen 
er funktionel og virker næsten som en almindelig arm. 
</p><p>
Alligevel har den sine begrænsninger, da bevægelserne er forudprogrammeret. 
</p><p>
»Armen er softwarekørende, så i øjeblikket har den kun omkring 14 bevægelser. 
Jeg kan have 8 forskellige til hver en tid, og så kan jeg have de resterende 
8 på en computer og overføre via bluetooth og ændre nogle af mine greb«, 
fortæller den 56-årige englænder 
</p><h3>
Folk kigger mærkeligt 
</h3><p>
Det er ikke hver dag, at man ser en robotarm, og derfor oplever Nigel Ackland 
også ofte, at han må være genstand for mærkelige blikke. 
</p><p>
»Nu kommer folk hen og taler til mig, men jeg bliver generelt mødt at meget 
forskellige reaktioner«, siger han: »Oftest er folk positive og kommer hen 
og spørger ind til det, når jeg er i udlandet, men her i England er de 
fleste lidt mere lukkede. I forhold til de andre proteser jeg har haft, har 
den her skabt langt større opmærksomhed, og det skyldes formentlig, at den 
er så udviklet, som den er«. 
</p><p>
Men trods de nysgerrige blikke er Nigel Ackland ikke i tvivl om, hvor stor 
betydning robotarmen har haft for ham. Derfor håber han også, at den type 
robotarme i højere grad vil komme til at ligne en almindelig arm i 
fremtiden. 
</p><p>
»Det er en ’lifechanger’, og det er faktisk ikke så meget, hvad den kan og 
gør, det er mere, hvad den får mig til at føle, og det er fantastisk. Alle, 
jeg har mødt, der har en lignende arm, har den samme opfattelse som mig. Det 
var som at blive et menneske igen, da jeg fik den«, fortæller han. 
</p><h3>
Kunne ikke lade være med at smile 
</h3><p>
Uden højre arm var dagligdagen tit en udfordring for den 56-årige pensionerede 
maskinarbejder, og i dag oplever han stadig, at der kan være visse 
udfordringer og alvorlig fantomsmerter. 
</p><p>
Alligevel har robotarmen gjort ham i stand til at gøre adskillige af de ting, 
han ikke kunne før han fik sin Bebionic3-arm. 
</p><p>
Men det er imidlertid ikke armens praktiske begrænsninger, der har været 
sværest for Nigel Ackland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2642714/forskere-chokerer-med-genmanipulation-af-menneskefostre/">Forskere chokerer med 
genmanipulation af menneskefostre</a></p><p>
»Den største udfordring var at stoppe med at smile, da jeg havde fået den. Nu 
forsøger jeg at overbevise mig selv om, at jeg kan føle ting, når jeg tager 
noget op med robotarmen. Jeg får sommetider følelsen af, at jeg kan mærke 
det, selv om det selvfølgelig ikke er det samme, som hvis man rører med en 
almindelig finger«, fortæller han og fortsætter: 
</p><p>
»Men løbende kan jeg føle mere, og jeg kan mærke, hvordan forbindelsen mellem 
min hjerne og det, der blev skåret væk, forbedres. Jeg er sikker på, at det 
vil være muligt at få den fulde følelse tilbage, hvis jeg øver mig«. 
</p><p>
Trods begrænsninger og manglende følelse i hånden, så er Nigel Ackland dog 
ikke i tvivl 
</p><p class=" bl-elem">
»Det er bedre end slet ikke at have nogen arm«. 
</p>	
</div>

</div></body></html>
