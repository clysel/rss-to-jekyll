---
layout:     post
title: 	    "Arrangør af Muhammed-udstilling: Skudattentat er krig mod ytringsfrihed"
post_author:	    
post_date:	    Mon, 04 May 2015 11:37:18 +0200
post_site:	    politiken.dk 
post_link:	    http://politiken.dk/udland/ECE2653558/arrangoer-af-muhammed-udstilling-skudattentat-er-krig-mod-ytringsfrihed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Pamela Geller er ikke et sekund i tvivl. Det angreb, der i nat dansk tid fandt 
sted i forbindelse med en udstilling af Muhammed-karikaturer i Garland, 
Texas, er et anslag mod ytringsfriheden. 
</p><p>
Pamela Geller står i spidsen for American Freedom Defense Initiative (AFDI), 
som stod bag arrangementet, der udviklede sig blodigt, da to mænd blev skudt 
og dræbt af politiet efter at de forinden havde åbnet ild mod en 
sikkerhedsvagt. 
</p><p>
»Dette er en krig mod ytringsfriheden. Hvad skal vi gøre? Skal vi overgive os 
til disse uhyrer?«, skriver American Freedom Defense Initiative i en 
Facebook opdatering umiddelbart efter angrebet. 
</p><p>
Arrangementet, der blev afholdt i Curtis Culwell Center i Garland, ville 
ifølge Pamela Geller »hylde ytringsfriheden og vise, at amerikanerne ikke 
vil lade sig kue af den islamistiske intimidering«. 
</p><p>
Selv om politiet i Garland endnu ikke kender identiteten på de to mænd eller 
motivet for skyderiet, siger hun, at skyderiet viser: »hvor nødvendigt, 
arrangementet var«. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/ECE2653374/overblik-derfor-er-muhammed-tegninger-kontroversielle/">Derfor er Muhammed-tegninger 
kontroversielle</a></p><p>
Inden søndagens arrangement havde American Freedom Defense Initiative 
opfordret folk til at indsende karikaturer af den muslimske profet Muhammed, 
som ville blive udstillet i forbindelse med søndagens arrangement. 350 havde 
sendt tegninger ind. Derudover var den kontroversielle hollandske politiker 
Geert Wilders hovedtaler ved arrangementet. 
</p><div class="art-fakta article-box">
<h4 class="">
Hvem er American Freedom Defense Initiative?</h4>
<div class="fakta-body" data-buildingblock="embedded_factboxlink">
<ul><li>American Freedom Defense Initiative (AFDI) blev grundlagt i 2010 og har som 
mål at sikre ytringsfrihed, der ifølge organisationen er i fare, fordi 
staten og medierne er ved at »kapitulere over for global jihad og 
islamistisk overherredømme«.</li><li>I spidsen for American Freedom Defense Initiative står Pamela Geller og 
robert Spencer.</li><li class=" bl-elem">Afdi har tætte bånd til organisationen Stop Islamisering af Amerika (SIOA). 
Denne gruppe står på en liste over aktive hadegrupper i USA. Listen 
bliver lavet af organisationen Southern Poverty Law Center.</li></ul><p class=" bl-elem"><i class=" bl-elem">Kilde: Ritzau</i></p>
</div>
</div><p/><p><b>Mere end tyve skud affyret</b></p><p>
Skyderiet fandt sted kort før kl. 19.00 lokal tid på en parkeringsplads uden 
for Curtis Culwell Center, der ligger i det nordøstlige Dallas. 
</p><p>
Arrangemenet var ved at slutte, da to bevæbnede mænd kørte op foran bygningen 
i en bil og begyndte at skyde mod en sikkerhedsvagt. Politiet var til stede 
for at bistå med sikkerheden i forbindelse med udstillingen, og umiddelbart 
efter, at de to mænd åbnede ild mod sikkerhedsvagten, affyrede politiet to 
skud mod de to mænd, der begge blev dræbt. 
</p><p>
»Grundet arrangementet, der blev afholdt i dag, og hvad vi ved, der er sket 
ved lignende begivenheder, vurderede vi, at bilen muligvis indeholdt en 
bombe«, siger Joe Harn, der er talsmand for politiet i Garland, på et 
pressemøde. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Prophet_Cartoon_Con_933346y.jpg" alt="" border="0"/><span class="caption"><span class="f-img-caption">Foto: 
</span>AP</span></span></p><p>
Sikkerhedsvagten blev ramt af skud i anklen og blev kørt på hospitalet, men er 
senere blevet udskrevet igen. Ingen andre kom til skade under skyderiet. 
</p><p>
Johnny Roby fra Oklahoma var en af de fremmødte til arrangementet. Han opholdt 
sig uden for bygningen, da skyderiet fandt sted. Han fortæller til 
nybedsbureauet AP, at han hørte omkring 20 skud, der syntes at komme fra 
bilen, der kørte op foran bygningen. Umiddelbart efter hørte han to seperate 
skud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2653362/to-maend-draebt-ved-udstilling-af-muhammed-karikaturer-i-usa/">To mænd dræbt ved udstilling 
af Muhammed-karikaturer i USA</a></p><p>
Johnny Robe fortæller, at han hørte en betjent råbe »vi har bilen«, inden han 
blev dirigeret ind i bygningen igen. 
</p><p>
De fleste af de fremmødte, der deltog i arrangementet, opholdt sig inde i 
bygningen, da skyderiet fandt sted og var uvidende om, hvad der var sket, 
indtil politiet kom ind i bygningen og rådede alle til at forblive 
indendørs. 
</p><p>
75 af deltagerne blev eskorteret til et andet rum, hvorefter de i en bus blev 
bragt i sikkerhed. Ifølge fra nyhedsbureaet Associated Press må deltagerne 
ikke forlade stedet, før FBI har afhørt dem. 
</p><p>
Som en sikkerhedsforanstaltning har politiet kontrolleret de dræbtes bil for 
sprængstoffer og har afspærret et stort område. 
</p><p class=" bl-elem">
Det var meningen at American Freedom Defense Initiative ville gøre 
begivenheden til et årligt arrangement. Det er uklart, om dette fortsat er 
planen. 
</p>	
</div>

</div></body></html>
