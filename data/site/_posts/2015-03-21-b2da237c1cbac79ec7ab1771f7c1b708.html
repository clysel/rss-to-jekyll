---
layout:     post
title: 	    "Alle bolde er i luften under den nye landstræner"
post_author:	    
post_date:	    Sat, 21 Mar 2015 12:58:46 +0100
post_site:	    politiken.dk 
post_link:	    http://politiken.dk/sport/haandbold/ECE2597818/alle-bolde-er-i-luften-under-den-nye-landstraener/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Heine Eriksen 1. juni overlader tøjlerne som chef for det kvindelige 
håndboldlandshold til Klavs Bruun Jørgensen, vil han have stået i spidsen 
for de tidligere tredobbelte olympiske mestre tre gange. Dermed undergår han 
den hidtidige rekordholder Brian Lyngholm, der i 2006 fik 18 kampe som 
landstræner, men det lader ikke til at have nogen betydning for Heine 
Eriksen. Den konstituerede landstræner er mest optaget af at få landsholdet 
tilbage på sporet igen efter nogle tumultariske måneder, hvor en skuffende 
8.-plads ved EM resulterede i fyringen af Jan Pytlick. 
</p><p>
Første skridt i genrejsningen tages i denne uge, hvor holdet har været samlet 
i Brøndby og i disse dage spiller Golden League i Frankrig. Tiden, inden 
landsholdet til december skal spille VM på hjemmebane, er knap, og derfor 
gælder det om at udnytte hvert minut. Til sin første og eneste samling som 
landstræner har Heine Eriksen blandet kortene og udtaget en række unge 
spillere blandet med en række rutinerede kræfter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2595914/haandboldkvinder-taber-taet-kamp-til-frankrig/">Håndboldkvinder taber tæt kamp 
til Frankrig</a></p><p>
»For det første skal vi bruge ugen til at få overblik over den spiller- og 
talentmængde, der er i Danmark. Hvad niveau er de her spillere på. Kan de 
her unge spillere være med på det niveau, som jo er højere end at spille i 
den danske liga. Og så er det rigtig spændende at se, om de etablerede 
spillere er i stand til at løfte de unge«, siger Heine Eriksen. 
</p><div class="art-fakta article-box">
<h4 class="">
Landstrænere</h4>
<div class="fakta-body" data-buildingblock="embedded_factboxlink">
<p><b>Danmark fik i</b> 1946 sin første landstræner for kvindelandsholdet.</p><p><b>Heine Eriksen</b> er nummer 14 i rækken, men han får kun 3 kampe.</p><p><b>1946-1958:</b> Aksel Pedersen</p><p><b>1959-1963:</b> Jørgen Absalonsen</p><p><b>1963-1965:</b> Else Birkemose</p><p><b>1965-1968: </b>Knud Knudsen</p><p><b>1969-1976: </b>Hans Erik Nielsen</p><p><b>1976-1980:</b> Allan Lund</p><p><b>1980-1981:</b> Jørgen Andersson</p><p><b>1982-1985:</b> Flemming Skovsen</p><p><b>1986-1990:</b> Ole Eliasen</p><p><b>1991-1998:</b> Ulrik Wilbek</p><p><b>1998-2006:</b> Jan Pytlick</p><p><b>2006:</b> Brian Lyngholm</p><p><b>2007-2014:</b> Jan Pytlick</p><p class=" bl-elem"><b>2015: </b>Heine Eriksen</p>
</div>
</div><p>
Otte af de spillere, der leverede 8.-pladsen ved EM i Ungarn og Kroatien i 
december, er ikke med i denne uges træningslejr, men Heine Eriksen 
understreger, at ingen er sat af landsholdet. Men han føler, det er vigtigt 
at afprøve nogle af landets talenter, når chancen er der. </p><p>
»Alle bolde er i luften, synes jeg. Nu er der skiftet landstræner, Jan Pytlick 
er her ikke længere, det er Klavs, der overtager. Derfor er det jo 
fuldstændig oplagt at vise Klavs, hvad er det for nogle spillere, der er på 
vej. Og der er altså ni måneder, til mesterskabet skal spilles, så der kan 
nå at ske meget. Og med hensyn til VM i december og senest til OL i 2016 har 
jeg svært ved at se nogen af de her spillere, som ikke vil være i spil«, 
siger Heine Eriksen. 
</p><p><b class="ext-link">Otte måneder før VM:</b><a class="embeddedlink" href="http://politiken.dk/sport/haandbold/ECE2594098/otte-maaneder-foer-vm-holdet-skal-kunne-praestere-uanset-hvem-traeneren-er/">Holdet skal kunne 
præstere, uanset hvem træneren er</a></p><p>
Den konstituerede landstræner forklarer, at Klavs Bruun Jørgensen inden 
udtagelsen havde bedt ham udtage en blanding af rutinerede og nye kræfter. 
Som mangeårig ungdomslandstræner og talentudvikler i Dansk Håndbold Forbund 
har Heine Eriksen et godt overblik over talenterne i landet, og den viden 
har han brugt til at bringe nyt blod ind i truppen. 
</p><p>
Derimod har Klavs Bruun Jørgensen ikke dikteret, hvordan holdet skal spille i 
Golden League. 
</p><p>
»Rent håndboldkonceptmæssigt har jeg haft forholdsvis frie hænder, for det er 
jo umuligt at overtage en anden mands koncept. Vi kunne have snakket i 50 
timer og så ville jeg alligevel være i tvivl, når jeg stod i situationen – 
skal hun stå lidt mere til højre eller lidt mere til venstre. Så rent 
spillemæssigt har jeg frie hænder nede i Frankrig til at prøve nogle ting 
af«, fortæller Eriksen. 
</p><p>
Håndbold er bundet meget op på spilsystemer og spillernes kendskab til 
hinanden udviklet gennem mange træninger sammen. Så langt når Heine Eriksen 
og de indkaldte spillere ikke i denne omgang, og træneren erkender, at 
spillerne i Golden League-turneringen i Frankrig vil komme ud i nogle 
forsvars- og angrebsopstillinger, der ikke er indøvede. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg skal give Klavs et fundament, og det har jeg har otte dage til nu
</p>
<p class="sender">
</p><p class=" bl-elem">Heine Eriksen</p> 

</blockquote>
</div><p>
»Sådan bliver det, når der er så lidt forberedelsestid sammen. Jeg skal give 
Klavs et fundament, og det har jeg har otte dage til nu«, siger Heine 
Eriksen. </p><p>
Potentialet til noget stort er der, mener Eriksen. 
</p><p class=" bl-elem">
»Vi bliver ved med at producere så mange talenter gennem vores U-hold, så der 
vil altid være et kæmpe potentiale, og det handler om at få det forløst. Og 
det er jeg sikker på, vi får gjort allerede til december«, siger Heine 
Eriksen. 
</p>	
</div>
</div></body></html>
