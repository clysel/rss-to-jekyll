---
layout:     post
title: 	    "Salget af økovarer stiger og priserne falder"
post_author:	    
post_date:	    Thu, 23 Apr 2015 12:06:29 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2639350/salget-af-oekovarer-stiger-og-priserne-falder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Salget af økologi udgjorde sidste år 6,2 milliarder kroner, hvilket er seks 
procent mere end året før målt i løbende priser. 
</p><p>
Det viser tal fra Danmarks Statistik. 
</p><p>
Stigningerne ses især inden for kød samt frugt og grøntsager. De største 
varegrupper er fortsat mælk, ost og æg, der udgør 35 procent af den samlede 
omsætning, samt frugt og grøntsager med tilsammen 23 procent. 
</p><h3>
Støtte til økologi
</h3><p>
Økologien modtager hvert år omkring 400 millioner kroner i støtte med henblik 
på at fordoble økologien i 2020.
</p><p>
»Derfor er jeg rigtig glad for, at danskerne igen i år lægger flere øko-varer 
i indkøbsvogne. Det er et imponerende øko-spring, der er sket i vores 
indkøbsvaner«, siger fødevareminister Dan Jørgensen (S) i en 
pressemeddelelse.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/tjekmad/ECE2506488/nu-bliver-oekoaebler-og-oekokoed-billigere/">Nu bliver økoæbler og økokød 
billigere</a></p><p>
Målt i tons er salget steget hele otte procent, da priserne i de fleste 
varegrupper faldt sidste år. 
</p><p>
Salgsværdien af økologiske fødevarer estimeres til 7,6 procent af det samlede 
salg af fødevarer i supermarkeder og varehuse i 2014 mod 7,2 procent året 
før. 
</p><p>
Målt i både omsætning og mængder er økologisk kød steget med 21 procent og 
udgør nu 508 millioner kroner, svarende til 8 procent af den samlede 
omsætning af økologiske varer i supermarkeder, varehuse og lignende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/tjekmad/ECE2240742/oekokyllingers-merpris-gaar-til-slagteri-stat-og-supermarked/">Økokyllingers merpris går til 
slagteri, stat og supermarked</a></p><p>
Målt i mængder er salget af frugt og grøntsager steget med 21 procent, da 
priserne i gennemsnit faldt i 2014. 
</p><p class=" bl-elem">
»Når danskerne har købt 43 procent mere øko-svinekød og 21 procent mere frugt 
og grønt, så mener jeg, at det er, fordi økologi er blevet billigere i 
butikkerne. Samt at vi for eksempel tænker mere over, hvilket liv vores 
koteletter har levet, og at vi ikke vil have pesticidrester i vandhanen«, 
siger Dan Jørgensen.
</p>	
</div>

</div></body></html>
