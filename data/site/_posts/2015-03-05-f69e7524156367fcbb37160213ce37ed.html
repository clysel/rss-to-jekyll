---
layout:     post
title: 	    "Nordhavn-lejere skal betale 900 millioner i særlig ‘metroskat’"
post_author:	    Martin Bernth
post_date:	    Thu, 05 Mar 2015 06:30:00 +0000
post_site:	    ing.dk 
post_link:	    http://ing.dk/artikel/nordhavn-lejere-skal-betale-900-millioner-i-saerlig-metroskat-174543
---
<html><body><div><section class="body"><p>Bor man inden for 600 meter af en kommende metrostation i Københavns Nordhavn, vil huslejen stige, året efter at metroen åbner i 2019. Fra 2020 vil udviklingsselskabet By og Havn nemlig opkræve en særlig metroskat fra virksomheder og beboere i området. <a href="http://borsen.dk/nyheder/avisen/artikel/11/106562/artikel.html">Det skriver Børsen.</a></p>
			<p>Den højest utraditionelle ekstraskat takseres efter etagemeter og bliver for virksomheder på 75 kr pr. etagemeter, mens private skal slippe 37,5 pr. etagemeter. På den måde vil selskabet over en 60-årig periode indkræve 900 millioner, som også er det beløb, som By og Havn har skudt i nordhavnsmetroen.</p>
			<p>Dermed sender selskabet altså sin regning videre til områdets kommende lejere, og det er en højest utraditionel måde at finansiere offentlige infrastrukturprojekter på, lyder det fra analysechef hos Grontmij Brian Gardner Mogensen.</p>
			<p>»Jeg har aldrig hørt om noget lignende. Så vidt jeg ved, er det ikke noget, der eksisterer andre steder, og det lyder som om, at lejerne betaler en ekstra afgift alene for deres beliggenhed,« siger han til Børsen.</p>
			<p>Også Jacob Ravn, der er skattepolitisk chef i Dansk Erhverv, er uforstående over for den kontroversielle finansiering.</p>
			<p>»Det er underligt, at virksomheder skal betale for infrastruktur lige præcis her og ikke alle andre steder i København,« siger Jacob Ravn.</p>
			<p>Børsen har været i kontakt med en virksomhed, der er på vej til at flytte ud i det nye erhvervskvarter. Virksomheden, der ønsker at forblive anonym, rammes af en ekstraregning på 120.000 som følge af metroskatten.</p>
			<p>Også ejendomsselskabet  ATP Ejendomme er blandt de virksomheder, der rammes, og her har direktør Michael Nielsen i sinde at sende regningen videre til sine lejere, når den lander på hans bord i 2020. Han fortæller til Børsen, at selskabet har underrettet sine lejere om at huslejen vil stige.</p>
			<p>I et skriftligt svar til Børsens bekræfter By og Havn beløbet på 900 millioner og fastslår samtidig, at man fra selskabets side regner med, at 40 procent af pengene skal komme fra bolig og 60 procent fra erhverv.</p>
			<p>Direktøren for By og Havn Jens Kramer Mikkelsen ønsker ifølge Børsen ikke at udtale sig om den sælrige skat.</p>
		</section></div></body></html>
