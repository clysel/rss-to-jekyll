---
layout:     post
title: 	    "Nødhjælpsgrupper gruer for flytning af verdens største flygtningelejr"
post_author:	    
post_date:	    Sun, 12 Apr 2015 17:02:06 +0200
post_site:	    politiken.dk 
post_link:	    http://politiken.dk/udland/ECE2624939/noedhjaelpsgrupper-gruer-for-flytning-af-verdens-stoerste-flygtningelejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det vil have enorme menneskelige konsekvenser, hvis Kenya i sin kamp mod 
al-Shabaab står fast på sit krav til FN om at lukke Dadaab-flygtningelejren 
og sende flygtningene tilbage til Somalia. 
</p><p>
Det mener både Folkekirkens Nødhjælp og Dansk Røde Kors, som begge bidrager 
til nødhjælpsarbejdet i Dadaab. 
</p><p>
»Det er et meget dramatisk indgreb, fordi dem i flygtningelejrene altid er 
altid enormt sårbare mennesker. Børn, kvinder og ældre. Det gælder også i 
Dadaab. Denne sårbare gruppe vil man nu som en reaktion på al-Shabaab sende 
ud i ingenting. Tilbage til Somalia, hvor der hverken er sikkerhed, arbejde, 
skoler eller sundhedsvæsen«, siger Birgitte Qvist Sørensen, der er 
generalsekretær hos Folkekirkens Nødhjælp. 
</p><div class="art-fakta article-box">
<h4 class="">
Fakta: Daadab.</h4>
<div class="fakta-body" data-buildingblock="embedded_factboxlink">
<p>
Daadab er verdens største flygtningelejr og ligger i Kenya, Østafrika.
</p><p>
Lejren ligger omkring 100 kilometer fra grænsen til Somalia, hvor langt 
størstedelen af lejrens beboere er flygtet fra. 
</p><p>
Daadab blev oprettet af FN i 1991 med det formål, at huse somaliere, der 
flygtede fra stridigheder i hjemlandet. Siden har nogen boet mere end 20 år 
i lejren, der efterhånden har fået bygget interimistiske bygninger, skoler 
og butikker.
</p><p>
Daadab er underdelt i camps – som egentlig er større byområder - hvoraf de 
største er Camp Hagadera og Camp Kambioos med hhv. 107.000 og 127.000 
indbyggere.
</p><p>
I alt bor mere end 350.000 mennesker i Daadab. 
</p><p class=" bl-elem"><i class=" bl-elem">Kilder: FN og UNHCR.</i></p>
</div>
</div><p/><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2624286/kenya-efter-massakre-paa-universitet-fn-skal-flytte-verdens-stoerste-flygtningelejr/">Kenya efter massakre på 
universitet: FN skal flytte verdens største flygtningelejr</a></p><p>
Kenyas udmelding om at lukke Dadaab kommer i kølvandet på den voldsomme 
massakre i begyndelsen af april mod et universitet i Garissa, Kenya, hvor 
148 personer mistede livet. 
</p><p>
Den militante, islamistiske terrorbevægelse al-Shabaab stod bag, og netop 
al-Shabaab, mener Kenyas regering, gemmer sig blandt flygtningene i Dadaab. 
Derfor har den nu stillet FN et ultimatum: I har tre måneder til at flytte 
lejren, ellers gør vi. 
</p><h3>
Retur til et land på randen af opløsning 
</h3><p>
Hvis Kenya gør alvor af truslerne, står de flere end 350.000 mennesker i 
Dadaab-lejren til at blive sendt tilbage til Somalia, hvor langt 
størstedelen er flygtet fra. 
</p><p>
Både Birgitte Qvist Sørensen fra Folkekirkens Nødhjælp og Arne Vågen, der er 
katastrofechef hos Dansk Røde Kors, beskriver Somalia som et farligt land på 
randen af sammenbrud. 
</p><div class="art-quote article-box">
<p class="quote"/>
<blockquote>
<p class="quote-txt">
Det svarer til at fortælle dem, at de skal gå ind og bygge en flygtningelejr i 
en krigszone i Syrien
</p>
<p class="sender">
Birgitte Qvist Sørensen, Folkekirkens Nødhjælp, om Kenyas besked til 
Dadaab-flygtningene 
</p>
</blockquote>
</div><p/><p>
»Somalia er en ikke-stat. Regeringen sidder i Mogadishu og kan ikke opretholde 
hverken lov, orden, sundhedsvæsen eller infrastruktur. De har slet ikke 
ressourcer til at tage imod alle disse flygtninge«, forklarer Arne Vågen, 
der ad flere omgange har rejst i Somalia. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2617430/baggrund-forstaa-al-shabaabs-krig-mod-kenya/">Baggrund: Forstå al-Shabaabs 
krig mod Kenya</a></p><p>
Den vurdering deler Birgitte Qvist Sørensen: 
</p><p>
»Prøv at se på de sikkerhedskort, som OCHA (FNs kontor for 
nødhjælpskoordinering, red) laver. Jo mørkere farver på kortet, jo farligere 
og mere usikkert er et område. Sort betyder <i>no-go</i>. Næsten hele 
Somalia er sort eller mørkerød. Det er det eneste sted udover Syrien, der er 
så usikkert. Det er et land i total opløsning og kaos«, siger hun. 
</p><h3>
Sandsynligt at al-Shabaab er i Dadaab 
</h3><p>
Dadaab-lejren har eksisteret siden starten af 1990’erne, hvor den blev 
oprettet af FN for at tage imod den strøm af somaliere, som flygtede fra 
stridigheder i det ustabile land. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1347457/politikendk-i-flygtningelejr-et-barn-paa-seks-aar-har-fysik-som-en-to-aarig/">Politiken.dk i flygtningelejr: 
Et barn på seks år har fysik som en to-årig</a></p><p>
Birgitte Qvist Sørensen og Arne Vågen mener begge, at det er sandsynligt, at 
medlemmer af al-Shabaab kan være til stede i Dadaab, men mener ikke, at en 
lukning af lejren vil give mening i Kenyas kamp mod de militante islamister. 
</p><p>
»Det løser jo ikke noget, at man flytter 300.000 flygtninge. Al-Shabaab kan 
sagtens være til stede i Dadaab, men de er jo mange steder, også i Nairobi, 
og kan finde andre måder at komme tilbage over grænsen til Kenya«, siger 
Birgitte Qvist Sørensen. 
</p><h3>
Kenyas trusler mod flygtningelejr er en gentaget forestilling 
</h3><p>
Det er ikke første gang, Kenyas regering rasler med sablerne og truer med at 
lukke lejren. Derfor rejser spørgsmålet sig naturligt, om det også denne 
gang forbliver ved truslerne. 
</p><div class="art-quote article-box">
<p class="quote"/>
<blockquote>
<p class="quote-txt">
Regeringen sidder i Mogadishu og kan ikke opretholde hverken lov, orden, 
sundhedsvæsen eller infrastruktur. De har slet ikke ressourcer til at tage 
imod alle disse flygtninge
</p>
<p class="sender">
Arne Vågen, katastrofechef hos Dansk Røde Kors 
</p>
</blockquote>
</div><p/><p>
»Kenya meddeler jævnligt, at de vil lukke Dadaab. Nu har en massakre udløst en 
ny udmelding. Men indtil nu har de ikke gjort alvor af deres trusler – og 
jeg tror ikke, det kommer til at ske. Det er en umulig opgave. Der er ikke 
noget at sende dem tilbage til, og politisk strider det også imod Kenyas 
forpligtelser i forhold til internationale konventioner«, vurderer Arne 
Vågen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2624935/terrorfrygt-udloeser-panikflugt-paa-universitet-i-kenya/">Terrorfrygt udløser panikflugt 
på universitet i Kenya</a></p><p>
Birgitte Qvist Sørensen fra Folkekirkens Nødhjælp vil ikke gisne om, hvorvidt 
lejrlukningen bliver til virkelighed, men kalder det »en logistisk umulig 
opgave«, der vil svare til at sende flygtninge tilbage til Syrien. 
</p><p class=" bl-elem">
»Hvis de kommer til at lægge handling bag ordene, vil det være en katastrofe 
for hundredtusinder af mennesker. Forestil dig at være en mor med fire børn, 
der bor i Dadaab, hvor børnene går i skole og har fået nogenlunde rimelige 
forhold. Og så bliver du sendt ud i ingenting med dine bylter på ryggen. Det 
svarer til at fortælle dem, at de skal gå ind og bygge en flygtningelejr i 
en krigszone i Syrien«, siger hun. 
</p>	
</div>

</div></body></html>
