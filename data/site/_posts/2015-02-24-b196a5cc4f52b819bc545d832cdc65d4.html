---
layout:     post
title: 	    "Taktik truer stjernetræf i Manchester"
post_author:	    
post_date:	    Tue, 24 Feb 2015 17:25:41 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2559915/taktik-truer-stjernetraef-i-manchester/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Der bliver stjernevrimmel, når Manchester City tager imod FC Barcelona, men 
som tidligere set er det ingen garanti for topunderholdning og målorgier. 
Ved overgangen fra gruppespil til knockoutfase skifter cheftrænere taktik, 
da et resultat nu skal hentes over 180 minutter, og 0-0 efter første kamp 
kan som regel accepteres af begge parter. Men det skuffer ofte fodboldfans, 
og et opgør som City-Barca er også truet af det taktiske spil, selv om 
hjemmeholdets manager lover en offensiv satsning. 
</p><p>
»Vi vil fra start være aggressive, selv om det her ikke er en normal ligakamp. 
Mod Barcelona skal vi både score og undgå, at de scorer på grund af 
udebanemålenes betydning i Champions League. Jeg er sikker på, at spillerne 
vil forsøge at optræde i samme offensive stil, som de gjorde mod Newcastle«, 
siger City-manager Manuel Pellegrini ifølge bbc.com. 
</p><h3>
City vil vise respekt for Barcelona 
</h3><p>
Men selv om City i weekenden forsvarede sin andenplads i Premier League med 
5-0-sejren over Newcastle og dermed fik et perfekt oplæg til aftenens dyst, 
mener ekspertkommentator Morten Bruun ikke, at hjemmeholdet tør satse hårdt 
frem ad banen. 
</p><p><b class="ext-link">KIKSER:</b><a class="embeddedlink" href="http://politiken.dk/sport/fodbold/laprimera/ECE2557460/tidlig-kontrascoring-udloeser-hjemmenederlag-til-barcelona/">Tidlig kontrascoring udløser 
hjemmenederlag til Barcelona</a></p><p>
»Vi har set det før – opgør som dette bliver ofte mere afventende, end man 
håber. Jeg tror, City har så meget respekt for Barcelona, at holdet ikke 
kommer frem for at præge kampen. De vil formentlig indrette sig efter 
modstanderen og spille afventende, og det vil især ske, fordi Yaya Toure 
ikke er til start på grund af karantæne. Uden ham som styrmand vil man nok 
se både Fernandinho og Fernando på midtbanen. De er alt for ens og uden 
kreativitet til at støtte Silva og Nasri. Det er jo ekstremt ærgerligt for 
City, at holdet skal laves om lige efter succesen mod Newcastle«, siger 
Morten Bruun. 
</p><h3>
Værter har revanche til gode 
</h3><div class="art-fakta article-box">
<h4 class="">
FAKTA</h4>
<h5>
BARCELONA VS. BRITER</h5>
<div class="fakta-body" data-buildingblock="embedded_factboxlink">
<p><b>Det seneste årti</b> har Barcelona 12 gange mødt britiske hold i 
knockoutfasen og fører 8-4. *: Udebanemål. 
</p><p><b>2013-14:</b> Barcelona-Manchester City 4-1 (1/8) 
</p><p><b>2011-12:</b> Chelsea-Barcelona 3-2 (1/2) 
</p><p><b>2010-11:</b> Barcelona-Arsenal 4-3 (1/8) 
</p><p><b>2010-11:</b> Barcelona-Manchester United 3-1 (finale) 
</p><p><b>2009-10:</b> Barcelona-Arsenal 6-3 (1/4) 
</p><p><b>2008-09:</b> Barcelona-Chelsea 1-1 (1/2)* 
</p><p><b>2008-09:</b> Barcelona-Manchester United 2-0 (finale) 
</p><p><b>2007-08:</b> Manchester United-Barcelona 1-0 (1/2) 
</p><p><b>2006-07:</b> Liverpool-Barcelona 2-2 (1/8)* 
</p><p><b>2005-06:</b> Barcelona-Chelsea 3-2 (1/8) 
</p><p><b>2005-06:</b> Barcelona-Arsenal 2-1 (finale) 
</p><p class=" bl-elem"><b>2004-05:</b> Chelsea-Barcelona 5-4 (1/8) 
</p>
</div>
</div><p>
Sidste år mødtes de to mandskaber på samme stadie i turneringen, og Barcelona 
vandt 4-1, dog godt hjulpet af en udvisning til Citys argentiner Demichelis 
i første duel. Der er således en revanchefaktor at leve af for værterne, men 
Bruun tror ikke meget på briternes chance. </p><p>
»For mig at se er Barcelona storfavorit. Et enkelt nederlag som det, der kom 
senest mod Málaga, ødelægger ikke den ellers gode Barcelona-form. Og jeg ser 
toppen af La Liga som markant stærkere end toppen af Premier League«, siger 
Morten Bruun, der også peger på, at man i Spanien vurderer, at Barcelona på 
det seneste har spillet det bedste fodbold siden Guardiolas tid. 
</p><h3>
Barcas angreb verdens bedste 
</h3><p>
»Messi er førsteviolin, og Neymar er efterhånden faldet godt til, mens Suárez 
nok stadig brænder lidt for mange chancer – men et bedre angreb kan man jo 
ikke få. Der er måske lidt spørgsmålstegn på midtbanen, hvor Xavi kæmper med 
alder, Rakitic mangler lidt for at nå højeste niveau, Iniesta har svinget i 
kvalitet, og Rafinha endnu er ret ung. Busquets og resten af defensiven samt 
målmænd har fungeret okay«, vurderer Bruun. 
</p><p>
Det er da også tydeligt at fornemme respekten i Citys trup, hvor erfarne Frank 
Lampard bl.a. kan bidrage med gode råd til holdkammeraterne. Også angående 
fænomenet Lionel Messi. 
</p><h3>
Lampard: Messi skal lukkes ned 
</h3><p>
»Som jeg ser det, må vi overhovedet ikke give ham plads i de farlige områder. 
Han skal lukkes ned, og vi skal være kompakte, og er vi ikke det, kan han 
ødelægge os. Og så er der jo Suárez, Neymar og alle de andre. Suárez vil 
elske at spille en stor kamp, når han igen er på engelsk jord. Vi skal alle 
være helt tændt, når de har bolden«, siger Frank Lampard til sin klubs 
hjemmeside. 
</p><p>
»Når du møder et tophold i knockoutfasen, skal du være dybt koncentreret i 
samtlige 180 minutter, og Barcelona har flere trusler end de fleste. Man må 
beundre og respektere dem, uden at give dem for mange muligheder, og jeg 
mener, at vi har så mange kvaliteter hos City, at vi kan besejre hvem som 
helst«. 
</p><h3>
Kompany kender alt til modstander 
</h3><p>
Hans kaptajn, den store forsvarer Vincent Kompany, er på en måde glad for, at 
det igen er Barcelona, der skal besejres for at nå frem til kvartfinale. 
</p><p>
»Vi vil spille mod dem, og du går ikke ind til en kamp på dette niveau og er 
bange for modstandernes angribere. Selvfølgelig er det et specielt hold, men 
der er ikke noget nyt, der bekymrer os«, fastslår Vincent Kompany til 
bbc.com. 
</p><p>
Messi er bestemt ikke ny, men han kan alligevel bekymre de fleste. 
</p><p class=" bl-elem"><b>LIVE:</b> Følg de to 1/8-finaler direkte i tekst her på politiken.dk fra 
kl. 19.30
</p>	
</div>
</div></body></html>
