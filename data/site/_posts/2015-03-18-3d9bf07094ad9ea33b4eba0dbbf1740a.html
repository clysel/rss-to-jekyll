---
layout:     post
title: 	    "Landmænd skal i bad oftere i kampen mod svine-MRSA"
post_author:	    
post_date:	    Wed, 18 Mar 2015 07:04:58 +0100
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2592348/landmaend-skal-i-bad-oftere-i-kampen-mod-svine-mrsa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Brugen af antibiotika i svineproduktionen skal ned med 15 procent frem til 
2018 i kampen mod de resistente svine-MRSA bakterier, der kan true 
menneskers sundhed. 
</p><p>
Samtidig skal den særlige type antibiotika tetracyklin, som især mistænkes for 
at udvikle resistens, helt fjernes fra svineavlen så hurtigt som muligt. 
</p><p>
Det fremgår af den fireårige handlingsplan mod svine-MRSA, som 
fødevareminister Dan Jørgensen (S) offentliggør i dag, og som han starter 
politiske forhandlinger med Folketingets partier om at få ført ud i livet. 
</p><p><b class="ext-link">Læs også:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2543484/dobbelt-saa-mange-smittet-med-svine-mrsa-sidste-aar/">Dobbelt så mange smittet med 
svine-MRSA sidste år</a></p><p>
Handlingsplanen fra ministeren lægger også op til, at hygiejnekravene ude hos 
landmændene skærpes, så medarbejdere i stalden skal tage bad, før en 
besætning forlades – i dag er det kun en anbefaling fra myndighederne. 
</p><p>
En rundspørge til 374 svineavlere, som Politiken foretog for nogle måneder 
siden, viste, at hver fjerde ikke tog bad efter at have været i stalden. 
</p><p><b>Vask tøjet på gården</b></p><p>
Det bliver også et krav, at tøj med støv fra stalden skal vaskes på matriklen. 
Der kommer også obligatorisk hygiejnekursus for alle, der håndterer svin. 
</p><p>
Med disse og andre række andre initiativer skal der ifølge planen være færre 
smittede svin ved udgangen af 2018, end der er nu. 
</p><p><b class="ext-link">Læs også:</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2492449/hver-fjerde-svineavler-undlader-at-bade-efter-besoeg-i-stalden/">Hver fjerde svineavler 
undlader at bade efter besøg i stalden</a></p><p>
At få antibiotikaforbruget i svinestaldene ned med 15 procent i de næste år 
skal ses på baggrund af, at brugen faldt med 17 procent de foregående fem år 
efter en række politiske initiativer. Den nye plan rummer flere forslag til, 
hvordan det skal lykkes at komme videre ad den vej: 
</p><p>
I dag kan landmanden få et »gult kort«, hvis han eller hun bruger for meget 
antibiotika. Ifølge den nye plan skal grænseværdierne for det gule kort 
ændres, så landmanden motiveres til især at bruge mindre af de bredspektrede 
typer antibiotika, som især bidrager til at sprede resistens. 
</p><p>
Kravene til, hvornår landmanden må medicinere hele svineflokken forebyggende, 
skal også strammes. 
</p><p><b class="ext-link">Læs også:</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2491675/mrsa-findes-i-to-ud-af-tre-svinestalde/">MRSA findes i to ud af tre 
svinestalde</a></p><p>
For at hold bedre styr på svine-MRSA smitten indføres der et løbende 
overvågningsprogram med stikprøver hvert andet år for at se, om den nye plan 
virker. Undersøgelserne skal også vise, hvordan forekomsten af MRSA udvikler 
sig internt i de enkelte besætninger. 
</p><p>
I den forbindelse skal ikke bare svin undersøges, fordi reelt kan både 
mennesker og dyr af vidt forskellig type bære den resistente MRSA-bakterier 
rundt. 
</p><p class=" bl-elem">
Også kvæg, mink, heste, fjerkræ, hunde, katte, gnavere såsom mus og rotter 
samt vilde fugle og insekter skal derfor screenes for svine-MRSA for at 
finde ud af, i hvilken grad, de er smittebærere og -spredere. Den screening 
skal ske allerede i år. 
</p>	
</div>
</div></body></html>
