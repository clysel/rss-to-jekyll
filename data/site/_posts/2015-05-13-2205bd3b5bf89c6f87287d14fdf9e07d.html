---
layout:     post
title: 	    "Betjente må ty til Google Translate for at undgå slåskampe i fængslerne"
post_author:	    
post_date:	    Wed, 13 May 2015 08:52:43 +0200
post_site:	    politiken.dk 
post_link:	    http://politiken.dk/indland/ECE2667015/betjente-maa-ty-til-google-translate-for-at-undgaa-slaaskampe-i-faengslerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selvom det i årevis har været en politisk prioritet at sikre, at kriminelle 
udlændinge skal afsone i hjemlandet, bliver antallet af indsatte i de danske 
fængsler og arresthuse uden tilknytning til Danmark bare ved med at stige. 
</p><p>
Det viser nye tal fra Kriminalforsorgen. 
</p><p>
Mens de tilrejsende kriminelle i 2013 udgjorde 15 procent af alle indsatte 
herhjemme, er det tal steget til 17 procent 2014. Det svarer til, at hver 
sjette fængselscelle er beboet af en udlænding, som hverken har dansk pas 
eller anden tilknytning til Danmark. Det er en tredobling på ti år. 
</p><div class="art-fakta article-box">
<h4 class="fallback">fakta</h4>
<h5>
Andel tilrejsende kriminelle i danske fængsler og arresthuse</h5>
<div class="fakta-body" data-buildingblock="embedded_factboxlink">
<p>
2004: 5,5%
</p><p>
2005: 5,2%
</p><p>
2006: 8,2%
</p><p>
2007: 6,7%
</p><p>
2008: 9,9%
</p><p>
2009: 10,4%
</p><p>
2010: 10,4%
</p><p>
2011: 12,9%
</p><p>
2012: 14,9%
</p><p>
2013: 15,3%
</p><p>
2014: 17,3%
</p><p class=" bl-elem"><i class=" bl-elem">Kilde: Kriminalforsorgen</i></p>
</div>
</div><p>
Og den store koncentration af udlændinge bag tremmer gør, at de danske 
fængselsbetjente nu må ty til Google Translate som et vigtigt 
arbejdsredskab. </p><p>
»Vi er nødt til at kommunikere med enten tegnsprog eller Google Translate og 
nogle gange trække på en anden indsat, der trods alt kan et gebrokkent 
engelsk«, siger Allan Kjær om situationen. 
</p><p>
Han er tillidsrepræsentant for fængselsbetjentene i arresthusene i Syd- og 
Sønderjylland og på Fyn. I perioder er op mod 80-90 procent af de indsatte i 
især arresthusene tæt på grænsen til Tyskland udlændinge, siger han. Og de 
udenlandske kriminelle taler så dårligt engelsk, at det går ud over 
sikkerheden. 
</p><div class="art-quote article-box">
<p class="quote"/>
<blockquote>
<p class="quote-txt">
De kommer fra et fængselssystem med kæft, trit og retning, og det finder de 
hurtigt ud af, det ikke er her. Så for dem er det ikke en straf at sidde i 
et dansk fængsel.
</p>
<p class="sender">
David Jensen, fællestillidsrepræsentant i Københavns Fængsler 
</p>
</blockquote>
</div><p>
»Rigtig mange af dem er østeuropæere, og vi er for ofte i tvivl om, hvor meget 
de forstår. Det gør, at vi er i tvivl om, hvor vi har dem henne. Det er et 
problem, både i forhold til undvigelser og til de ansattes sikkerhed«, siger 
han. </p><h3>
Bivirkningen af globaliseringen 
</h3><p>
Flere andre ansatte i de danske arresthuse fortæller samstemmende til 
Politiken, at Google Translate er et nødvendigt arbejdsredskab for at få 
hverdagen inden for murene til at fungere. 
</p><p>
I Københavns Fængsler, der er landets største arresthus, var 40 procent af 
alle indsatte sidste år udlændinge. For 10 år siden udgjorde udlændinge kun 
12 procent af de indsatte. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1873751/udviste-begaar-ny-kriminalitet-i-danmark/">Udviste begår ny kriminalitet 
i Danmark</a></p><p>
Og sprogproblemerne er ifølge fællestillidsrepræsentant i Københavns Fængsler, 
David Jensen, skyld i både verbale konflikter og deciderede slåskampe, som 
en ordentlig kommunikation kunne have afværget. 
</p><p>
»Udlændingene opfører sig på en anden måde og har en anden indgang til 
fængselslivet. De kommer fra et fængselssystem med kæft, trit og retning, og 
det finder de hurtigt ud af, det ikke er her. Så for dem er det ikke en 
straf at sidde i et dansk fængsel. Tværtimod faktisk. De opfatter det som en 
slags hotelophold, hvorfra de kan sende penge hjem til familien«, siger han 
og peger på, at især rumænere er en stor kilde til problemer. 
</p><p>
»Det er en kedelig bivirkning af globaliseringen. Det er jo nemt at komme til 
Danmark og begå kriminalitet. Bare en tur med Ryan Air, så er man i 
tyveri-heaven. Det kan også være prostituerede, som bliver sendt herop for 
at tjene penge«, siger tillidsrepræsentanten for fængselsbetjentene i 
arresthusene Midt- og Nordjylland, Robert Demény, til Fængselsforbundets 
medlemsblad, Fængselsfunktionæren. 
</p><h3>
Københavns Fængsler: Opret særlige afdelinger til udenlandske kriminelle 
</h3><p>
Stigningen i antallet af udlændinge i danske fængsler skyldes især, at 
antallet af etniske danskere bag tremmer er faldet sammen med det generelle 
belæg. 
</p><p>
I 2013 afsagde landets domstole fængselsdomme, som sammenlagt løb op i 73.306 
måneder. Sidste år var strafmassen faldet til 66.247, og faldet ser ud til 
at fortsætte, viste nye tal fra Fængselsforbundet forleden. 
</p><div class="art-quote article-box">
<p class="quote"/>
<blockquote>
<p class="quote-txt">
Vi er nødt til at kommunikere med enten tegnsprog eller Google Translate
</p>
<p class="sender">
Allan Kjær, tillidsrepræsentant for fængselsbetjentene i arresthusene i Syd- 
og Sønderjylland og på Fyn 
</p>
</blockquote>
</div><p>
I 2015's første kvartal var den gennemsnitlige belægningsprocent i fængsler og 
arresthuse 92,1 - det er 5 procentpoint lavere end for to år siden. 
</p><p><b class="ext-link">DEBAT</b><a class="embeddedlink" href="http://politiken.dk/debat/ECE1812097/kriminelle-udlaendinge-skal-afsone-deres-straf-i-hjemlandet/">Kriminelle udlændinge skal afsone deres 
straf i hjemlandet</a></p><p>
Og ifølge David Jensen fra Københavns Fængsler tager de østeuropæiske indsatte 
så meget tid, at personalet ikke har tid til det resocialiserende arbejde 
med de indsatte, som efter afsoningen skal ud i det danske samfund igen. 
</p><p>
»Man kunne placere de østeuropæiske kriminelle på nogle specielle afdelinger, 
hvor de ikke bliver tilbudt resocialiserende forløb. Der er alligevel ingen 
idé i det, når de ikke skal ud i det danske samfund igen bagefter. Det ville 
give os mere tid til de indsatte, som skal ud i samfundet, når de er færdige 
med at afsone«, siger David Jensen. 
</p><h3>
DF: Et godt signal 
</h3><p>
Og det forslag er Dansk Folkepartis retsordfører, Peter Skaarup, med på. 
</p><p>
»Indtil det kan lade sig gøre at sende de udenlandske kriminelle hjem til 
afsoning, så bakker vi op om at lave særlige afdelinger eller fængsler til 
de udenlandske indsatte kan være. Det ville sende et signal om, at de skulle 
hjem, og gøre det muligt at koncentrere den resocialiserende indsats på de 
danske indsatte«, siger han. 
</p><p><b class="ext-link">PETER SKAARUP</b><a class="embeddedlink" href="http://politiken.dk/debat/profiler/peter-skaarup/ECE2644772/problemet-med-kriminelle-rumaenere-er-eksploderet/">Problemet med kriminelle rumænere 
er eksploderet</a></p><p>
For nylig foreslog Venstres retsordfører, Karsten Lauritzen, i <a target="_blank" href="http://jyllands-posten.dk/politik/ECE7611345/Bl%C3%A5+blok%3A+20+mio.+kr.+skal+sende+udenlandske+kriminelle+hjem/">Jyllands-Posten</a>, 
at Danmark bør bruge 20 millioner kroner på at bygge fængselsceller i lande 
som Rumænien og Polen, så kriminelle kan sendes til hjemlande i stedet for 
at afsone i Danmark. 
</p><p>
Men den idé bakker Socialdemokraternes retsordfører, Trine Bramsen, ikke op 
om. 
</p><p>
»Det er rigtigt, at løsningen er flere hjemsendelser, men danske skatteydere 
skal ikke betale for udenlandske afsonere og derfor heller ikke for 
opbygning af fængsler i andre lande«, siger hun til Fængselsfunktionæren. 
</p><h3>
Hvor kommer de udenlandske indsatte fra? 
</h3><p>
På kortet herunder kan du se, hvor de indsatte i de danske fængsler og 
arresthuse kom fra i 2014. 
</p><p>
I den statistik, der ligger til grund for kortet, er medregnet både 
udenlandske statsborgere og udlændinge. Kriminalforsorgen skelner mellem de 
to begreber; Udenlandske statsborgere har ikke dansk pas, men til gengæld 
har de dansk cpr-nummer og bopæl. Udlændinge hverken dansk pas eller 
tilknytning til Danmark. 
</p><p class="art-ext-other">

</p><p class=" bl-elem"/>	
</div>

</div></body></html>
