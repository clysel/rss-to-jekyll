---
layout:     post
title: 	    "Hjulmand fyret: Så er der kun David og Laudrup tilbage"
post_author:	    
post_date:	    Tue, 17 Feb 2015 11:45:38 +0100
post_site:	    politiken.dk 
post_link:	    http://politiken.dk/sport/fodbold/ECE2549967/hjulmand-fyret-saa-er-der-kun-david-og-laudrup-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Før var der tre. Nu er der kun to tilbage. 
</p><p>
Antallet af danskere trænere i udlandet har aldrig været højt, men med 
fyringen af Kasper Hjulmand i Bundesliga-klubben Mainz 05 er kun David 
Nielsen og Michael Laudrup ansat i ligaer uden for de danske grænser. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2549790/mainz-sparker-hjulmand-ud/">Mainz sparker Hjulmand ud</a></p><p>
Modsat Kasper Hjulmand har både David Nielsen og Michael Laudrup imidlertid 
rimelig succes i deres respektive ligaer. 
</p><p><b>Succes i det norske...</b></p><p>
David Nielsen blev ansat som træner i norske Strømgodset halvvejs gennem 
sæsonen i Tippeligaen, der modsat de fleste andre europæiske ligaer starter 
og slutter i samme kalenderår. 
</p><p>
Strømgodset endte sæsonen på en 4.-plads og kvalificerede sig dermed også til 
1. kvalifikationsrunde af Europa League. 
</p><p><b>... og i Qatar</b></p><p>
Michael Laudrup træner Lekhwiya i Qatar. Her er klubben på andenpladsen i 
ligaen - et point efter den førende klub Al Sadd - og skal gennem foråret 
lede Lekhwiya gennem den asiatiske Champions League. 
</p><p>
Mens David Nielsen har kontrakt til udgangen af 2017, så er det anderledes for 
Michael Laudrup, der indtil videre kun er bundet af Qatar-klubben frem til 
sommer. 
</p><p>
Michael Laudrup har som mange andre danskere trænere haft svigtende held med 
sine ansættelser i udlandet. Ansættelserne i Getafe, Spartak Moskva, 
Mallorca og Swansea endte alle med enten fyringer eller så voldsomme 
uoverensstemmelser med klubledelserne, at samarbejdet måtte ophøre. 
</p><p>
Fyringer og skuffelser har i det hele taget kendetegnet danske toptrænere i 
udlandet. 
</p><p><b>Morten Olsen</b></p><p>
Den nuværende danske landstræner Morten Olsen er formentlig den træner, der 
har gjort det bedste i spidsen for udenlandske klubhold. Han reddede 1. FC 
Köln fra Bundesliga-nedrykning i 1993, men efter to hæderlige sæsoner i 
klubben førte en pokalnederlag til amatørklubben Beckum til fyring. 
</p><p>
I 1998 førte han hollandske Ajax Amsterdam til både mesterskab og pokaltitel, 
men uenigheder med brødreparret Ronald og Frank de Boer, der begge 
boykottede træningen i raseri over ikke at måtte skifte til FC Barcelona, 
kostede i sidste ende Olsen jobbet. 
</p><p><b>Søren Lerby</b></p><p>
I 1991 fik Søren Lerby overdraget ansvaret for Bayern München. Den dengang 
33-årige dansker tabte imidlertid mere end han vandt med den sydtyske 
fodboldstolthed, og da B 1903 i foråret 1992 sendte Bayern ud af Uefa Cuppen 
6-2 samlet, blev Lerby fyret. 
</p><p><b>Ebbe Skovdahl</b></p><p>
Som følge af sin europæiske succes med Brøndby IF ansatte portugisiske Benfica 
i 1987 Ebbe Skovdahl. Den manglende europæiske erfaring kostede imidlertid 
Skovdahl, der blev fyret efter få måneder. 
</p><p>
12 år senere drog Skovdahl igen på europæisk eventyr. Denne gang til Skotland 
og Aberdeen. Den ansættelse varede i knap fire sæsoner. En skidt start på 
2002/2003-sæsonen fik Skovdahl til selv at sige tak for nu. 
</p><p><b>Lars Søndergaard</b></p><p>
Sønderjyskes nuværende træner Lars Søndergaard har en stribe ansættelser i 
Østrig bag sig. I 2001 blev han træner for Austria Salzburg. Her blev han 
fyret efter to sæsoner. I Austria Wien holdt han 1 sæson. Siden stod han i 
spidsen for Grazer AK, hvorfra han skiftede til Wacker Innsbruck, hvor han 
endte med at sige op efter 14 kampe uden sejr. 
</p><p><b>Jon Dahl Tomasson </b></p><p>
Den mest scorende danske landsholdsspiller Jon Dahl Tomasson blev ansat i 
Excelsior juni 2013 i den næstbedste hollandske liga, inden han i december 
samme år skiftede til Roda i den bedste liga. Det var umiddelbart ikke et 
godt valgt. Fem måneder og to sejre i 16 kampe senere blev Jon Dahl Tomasson 
fyret. 
</p><p><b>Ole Mørk </b></p><p class=" bl-elem">
De færreste husker formentlig, at Frems legendariske træner Ole Mørk faktisk 
også prøvede lykken i udlandet. Men en sidsteplads i Allsvenskan efter en 
halv sæson førte til en fyring. 
</p>	
</div>
</div></body></html>
