---
layout:     post
title: 	    "DARPA vil udvikle computersystem, der ikke skal opdateres i 100 år"
post_author:	    Martin Bernth
post_date:	    Thu, 09 Apr 2015 06:35:00 +0000
post_site:	    www.version2.dk 
post_link:	    http://www.version2.dk/artikel/darpa-vil-udvikler-software-der-ikke-skal-opdateres-i-100-aar-135884?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>DARPA, der er det amerikanske militærs forskningsagentur, er kendt for at være førende inden for lyssky våbenteknologier og spillede desuden en afgørende rolle i udviklingen af internettet, som vi kender det i dag.</p>



<p>Nu vil agenturet sætte skub i udviklingen af en ny type af software, der i stedet for at afhænge af eksterne opdateringscyklusser, vil være i stand til at opdatere selv ved at tilpasse sig skiftende omstændigheder, såsom nye hardware-standarder. Det er målet, at softwaren skal være ‘selvforsynende’ i mindst 100 år. <a href="http://www.zdnet.com/article/new-darpa-project-aims-to-do-away-with-it-updates/">Det skriver ZDNet.</a></p>



<p>Projektet er døbt ‘Building Resources Adaptive Software Systems’ (BRASS) og skal løbe over en fireårig periode. DARPA erkender, at systemet formentlig vil kræve nye ‘sproglige abstraktioner’ samt en ‘bevidsthed’ om de ressourcer, der er til rådighed.</p>

<p>DARPA’s programchef Suresh Jagannathan indrømmer over for ZDNet, at udfordringen kan virke uoverkommelig, men fastholder samtidig, at software, der ikke selv er i stand til at følge med tiden, i fremtiden vil være kompromitterende for sikkerheden.</p>
  </section>

      </div></body></html>
