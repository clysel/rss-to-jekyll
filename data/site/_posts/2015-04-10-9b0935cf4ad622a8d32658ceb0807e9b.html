---
layout:     post
title: 	    "Danske børn og unge er mindre tilfredse med livet"
post_author:	    
post_date:	    Fri, 10 Apr 2015 08:37:00 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2621033/danske-boern-og-unge-er-mindre-tilfredse-med-livet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
Om undersøgelsen</h5>
<div class="fakta-body" data-buildingblock="embedded_factboxlink">
<p>
Statens Institut for Folkesundhed har lavet en spørgeskemaundersøgelse blandt 
4.534 folkeskoleelever som led i en international WHO-undersøgelse af 
skoleelevers sundhed. Undersøgelsen foretages hvert fjerde år. 
</p><p class=" bl-elem">
Læs undersøgelsen <a class=" bl-elem" href="http://politiken.dk/http://www.hbsc.dk/rapport.php?file=HBSC-Rapport-2014.pdf">her.</a></p>
</div>
</div><p>
Det har aldrig været nemt at være teenager. Men noget kunne tyde på, at det er 
blevet hårdere de seneste år. I hvert fald er tallene for børn og unges 
trivsel blevet dårligere på en række centrale punkter. 
</p><p>
Det viser den seneste undersøgelse af folkeskoleelevers trivsel og sundhed, 
Skolebørnsundersøgelsen, der netop er udkommet fra Statens Institut for 
Folkesundhed. 
</p><h3>
Færre er tilfredse med livet 
</h3><p>
Blandt andet er der flere børn end tidligere, der oplever, at de er kede af 
det og nervøse hver uge. 
</p><p>
Cirka en fjerdedel af de adspurgte børn svarer, at de er kede af det hver uge. 
Ved sidste Skolebørnsundersøgelse i 2010 var det under en femtedel. Og i dag 
oplever godt en tredjedel at være nervøse mindst en gang om ugen, hvor det i 
2010 var hver femte. 
</p><p>
Derudover er der også sket en stigning i, hvor mange der oplever, at de er 
irritable og har svært ved at sove om natten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2408194/unge-har-aldrig-foelt-sig-daarligere/">Unge har aldrig følt sig 
dårligere</a></p><p>
Ifølge forskningsleder og professor Pernille Due fra Statens Institut for 
Folkesundhed, der står bag undersøgelsen, skyldes den dårlige trivsel blandt 
andet de mange krav, der stilles til unge i dag. 
</p><p>
»Der stilles så mange krav til de unge, og der er så mange forskellige ting 
for dem at leve op til, og så mange forskellige signaler i samfundet«, siger 
Pernille Due. 
</p><p>
De tal, der dog bekymrer Pernille Due mest, er de unges tilkendegivelse af, 
hvor tilfredse de er med livet. Kun 19 procent af de 15-årige piger 
meddeler, at de har såkaldt "høj livstilfredshed", mens 
det samme gælder 25 procent af drengene i samme alder. Det er et fald på syv 
procent for pigerne og 5 procent for drengene. 
</p><p>
Ifølge Pernille Due ved man i øjeblikket for lidt om, hvad der ligger til 
grund for de dystre tal. 
</p><p>
»Tingene går jo tydeligvis den forkerte vej, og vi ved alt for lidt om, hvad 
forklaringen er. Men vi må endelig ikke lade de unge stikken og sige, at det 
er deres egen skyld«, siger Pernille Due. 
</p><h3>
Værst for de store piger 
</h3><p>
De trivselsproblemer, rapporten fortæller om, er størst hos de 13-15-årige. 
Ifølge Pernille Due skyldes det blandt andet, at de har mere selvindsigt og 
er mere selvbevidste end de 11-årige. 
</p><p>
Noget andet karakteristisk for undersøgelsen er, at det er pigerne, der melder 
om flest trivselsproblemer. Pigerne ligger lavt, når det kommer til mange 
væsentlige trivselsspørgsmål. Eksempelvis svarer kun 44 procent af de 
15-årige piger, at de har højt selvværd, mens det tal er 74 procent for 
drengene i samme alder. 
</p><p>
Det kommer ikke bag på Anna Bjerre, psykolog og daglig leder af 
rådgivningssitet Girltalk.dk. 
</p><p>
»Det kommer på ingen måde som en overraskelse for mig, at pigerne trives 
dårligere. Man har i mange undersøgelser gennem de seneste år kunnet se 
pigernes selvværd falde og falde«, siger Anna Bjerre. 
</p><p>
Hun mener, at velmenende forventninger fra omverdenen kan være en del af 
grunden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/trivsel/ECE2406621/de-perfekte-piger-vi-maa-aldrig-ramme-bunden/">De perfekte piger: »Vi må 
aldrig ramme bunden«</a></p><p>
»Samfundet gør med hele sin retorik livet til et projekt, der skal arbejdes 
på. Man prøver at booste de unge ved at sige ting som ’du kan, hvad du vil’ 
og ’enhver er sin egen lykkes smed’. Men det giver bagslag, fordi det meget 
let kan opfattes som et pres til at skulle præstere«, siger Anna Bjerre. 
</p><p>
I rapporten udråbes de ældste piger i folkeskolen da også til særligt 
udfordrede i forhold til helbred og mental sundhed. Pernille Due fra Statens 
Institut for Folkesundhed mener, at der er en specifik grund til, at pigerne 
er særligt hårdt ramt. 
</p><p>
»Kravene til de unge har ændret sig. Og pigerne har det med at gøre, hvad der 
bliver sagt, og dermed føler de, at de skal leve op til det hele. Drengene i 
den alder er mindre modne, og har en mere laissez-faire tilgang til 
tingene«, mener Pernille Due. 
</p><p>
Hun understreger, at det ikke kun er et problem for stræber-pigerne. 
</p><p class=" bl-elem">
»Der er ikke tale om, at det kun er 12-talspigerne, der presser hinanden. Vi 
kan se, at det er alle piger, på tværs af sociale lag, der føler sig 
pressede«, pointerer Pernille Due. 
</p>	
</div>

</div></body></html>
