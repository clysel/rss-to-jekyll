---
layout:     post
title: 	    "App-udvikling: Vinylkærlighed fra hobby til levevej"
post_author:	    1405496
post_date:	    Thu, 23 Apr 2015 12:19:12 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/app-udvikling-vinylkaerlighed-fra-hobby-til-levevej-3042
---
<html><body><div><section class="body">
			<p>Det begyndte som en lille sidegeschæft under studiet og formede sig siden til et bachelorprojekt med topkarakterer. Nu bliver det et levebrød. De to unge Aarhus-ingeniører Philip Thruesen og Christian Leicht Jørgensen har udviklet app’en OnVinyl, der forener gode, gamle analoge vinylplader med digitale oplevelser i et univers for LP-samlere.</p>
			<p>OnVinyl udkom til Android i lørdags. Samme dag som den årlige begivenhed Record Store Day, der siden 2008 har markeret den renæssance, vinylpladen har oplevet de seneste 10-15 år. Senere kommer også en version til iOS, og på sigt er målet klart:</p>
			<p>»Vi skal ud på verdensplan - gerne til 100.000 brugere. Og så skal vi tjene penge,« siger 22-årige Philip Thruesen, der i vinter blev uddannet elektroingeniør, mens den 24-årige partner Christian Leicht Jørgensen blev færdig som ingeniør i informationss- og kommunikationsteknologi.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Tjek Jobfinder for de seneste nye jobs</a></p>
			<p>OnVinyl giver brugeren mulighed for at scanne albumcovers, som den så genkender. På den måde bliver det let at holde styr på sin egen LP-samling. Samtidig kan man ved hjælp af app’en finde vinylplade-forhandlere overalt i verden og følge med i sine venners vinylaktivitet. På sigt skal tilføjes flere features som eksempelvis en aktivitetsvæg, der skilter med vinyl-arrangementer, kommende udgivelser og lignede. Også ‘genkendelses-arkivet’ skal udvides fra cirka 30.000 LP’er i dag til alle - bortset fra de mest sjældne - i fremtiden.</p>
			<p>Ideen bag en billedgenkendelse-app er ikke ny. Den kendes eksempelvis fra Vivino, der scanner og genkender vinetiketter og giver brugeren mulighed for at læse andres vinanmeldelser og bidrage med sine egne.</p>
			
			<p>Men det, der adskiller OnVinyl fra apps som Vivino, er den tekniske sværhedsgrad, forklarer Philip Thruesen, der har specialiseret sig i billedgenkendelse:</p>
			<p>»Der kan være hvad som helst på et albumcover. I modsætning til en vinetiket, hvor der altid er nogle standardelementer som eksempelvis tekst, er designet af covers fuldstændig frit, og derfor er det en ret stor teknisk udfordring at lave en app, der skal kunne genkende flere hundrede tusinde LP-covers.«</p>
			<h2>Successen venter forude</h2>
			<p>De to aarhusianske gutter har kendt hinanden siden de begyndte på Ingeniørhøjskolen i Aarhus for tre år siden. Inden da havde de begge drevet selvstændig virksomhed, men allerede på 1.semester stiftede de sammen selskabet ‘Leicht og Thruesen’, der udvikler software til både web og kendte operativsystemer som Windows, Linux, Android og iOS.</p>
			<p>»Vi fandt bare lynhurtigt ud af, at vi var gode til at arbejde sammen,« siger Philip Truesen.</p>
			<p>Heldigvis var også passionen for vinyler noget, de var fælles om, og da Christian Leicht Jørgensen var god til at designe apps, og Philip Thruesen var god til arbejde med billedgenkendelse, blev de enige om at forene deres passion for både det digitale og det analoge.</p>
			
			<p>»Når man er i gang med en digital uddannelse, og er færdig med en lang arbejdsdag, har man nogle gange brug for den hygge og charme, vinylen bringer med sig. Man har simpelthen behov for lyd, der hverken kræver net eller Spotify.«</p>
			<p>Alligevel ville de gerne kombinere charmen og hyggen med det digitale univers, og i foråret sidste år startede de arbejdet med OnVinyl, som de efterfølgende besluttede sig for at videreudviklede til det bachelorprojekt, de afsluttede i vinters.</p>
			<p>Begge fik topkarakteren 12.</p>
			<p>Siden har de arbejdet fuldtid med app’en, som hele tiden får tilføjet nye funktionaliteter. Forleden blev der eksempelvis barberet 30 procent af søgetiden, så de fleste plader nu bliver genkendt på under ét sekund efter scanning.</p>
			<p>OnVinyl er indtil videre kun hente 20 gange i Google Play, men drengene er overbeviste om, at succesen venter forude.</p>
			<p>»Nu arbejder vi på at lokke brugerne til, og når vi har nok i hus, skal vi i gang med at kommercialisere og tjene penge,« siger Philip Thruesen, der regner med at fremtidens største indtægt vil komme fra brugere, der handler plader med hinanden.</p>
		</section>
		  </div></body></html>
