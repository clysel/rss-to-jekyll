---
layout:     post
title: 	    "Kurt Cobain får folk til at strømme til biografen "
post_author:	    
post_date:	    Wed, 15 Apr 2015 09:16:50 +0200
post_site:	    politiken.dk 
post_link:	    http://politiken.dk/kultur/filmogtv/ECE2619768/kurt-cobain-faar-folk-til-at-stroemme-til-biografen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Egentlig var det tænkt som en engangsforteelse, når den længe ventede 144 
minutter lange 'Cobain: Montage of Heck' bliver vist i biografer verden over 
23. april. For den er primært tænkt som til streaming via HBO. 
</p><p>
Men nu får filmen et længere liv i biffen, for Kurt Cobains og Nirvanas fans i 
Danmark er ivrige efter at genopleve musikeren helt tæt på og på stort 
lærred - 21 år efter han tog sit eget liv. 
</p><p>
Derfor har for eksempel Grand Biografen i København udvidet med seks 
yderligere visninger med muligheder for flere, hvis billetsalget fortsætter 
i samme takt, melder direktør Kim Foss. 
</p><div class="art-fakta article-box">
<h4 class="">
Internationale kritikere om filmen</h4>
<div class="fakta-body" data-buildingblock="embedded_factboxlink">
<p>
»Forbløffende personlig, denne afslørende film er noget af en genopstandelse. 
Cobain bliver menneskelig igen. Det bliver sandsynligvis det sidste kapitel 
i Cobain-historien. Elektrisk. Afslørende. Oprørende. Den knuste mig« - <i class=" bl-elem">Logan 
Hill, Esquire </i></p><p>
»Når du har set Brett Morgen’s 'Montage of Heck', vil du opdage, at vi ikke 
rigtigt kendte Kurt. Filmen giver ny betydning til ordet ærlighed. 'Montage 
of Heck' er en gav til fans fordi de giver os næsten ufortjent intimitet«. - <i class=" bl-elem">Phoebe 
Reilly, Rolling Stone </i></p><p>
»Kraftfuld. Følsom. Og urokkeligt ærlig. En multimedialt dyk ind i Cobains 
hjerte og sind«. - <i class=" bl-elem">Julie Miller, Vanity Fair </i></p><p>
»Det mest holistiske portræt af et rockikon, som nogensinde er blevet 
skabt.'Montage of Heck' er visuelt imponerende, utrolig højlydt, og ja, den 
lugter af teen spirit. Den føles som om det er det første dokument, der 
beskriver Cobain, som han virkelig var. Det giver følelsen af at opdage 
universer med ny information om en god ven, du har kendt siden barndommen. 
Øjenåbnende!«<i class=" bl-elem"> - Audrey Adler, NME 
</i></p><p>
»Et fascinerende miks af arkivmateriale og nyt materiale skaber en virtuel 
autobiografi«. - <i class=" bl-elem">Dennis Harvy, Variety </i></p><p>
»Uden sammenligning, var Brett Morgen's 'Montage of Heck' den bedste film jeg 
så (På Sundance Film Festival), Med 'Heck' bekræfter Morgen, hvorfor han er 
en af non-fiktionsgenren mest talentfulde filmskabere. 'Montage of Heck' 
bringer Cobain til live på en måde som ingen tidligere film eller bog har 
gjort det. Vi får endelig manden og ikke myten at se«. <i class=" bl-elem">- Chris 
Nashawaty, Entertainment Weekly </i></p><p class=" bl-elem"/>
</div>
</div><p/><p><b class="ext-link">FRA ARKIVET</b><a class="embeddedlink" href="http://politiken.dk/kultur/musik/ECE1402472/10-kunstnere-det-betoed-nevermind-for-mig/">10 kunstnere: Det betød 'Nevermind' 
for mig</a></p><p>
'Montage of Heck' er skabt af filmmageren Brett Morgan, som blander 
animationer, gamle fotos, arkivoptagelser fra interviews, stadionkoncerter, 
musikvideoer og - mest råt og opsigtsvækkende - en række 
hjemmevideooptagelser med Courtney Love, Kurt Cobain og deres lille datter 
Frances, der bliver født med metadonabstinenser. 
</p><p>
Derudover medvirker musikerens mor, far, søster, ekskæresten, der 
understøttede ham, før han fik sit gennembrud, Courtney Love og bassist 
Krist Novoselic. Blandt andre. 
</p><p>
Filmen fortæller om en dreng, der til at begynde med er alles lyshårede 
yndling, men som med teenageårene bliver en paria, som ingen i familien kan 
holde ud at have boende. Han har selvmordstanker og lægger sig til at dø på 
et jernbanespor allerede i sine unge år, finder trøst i hash og fylder 
notesbog efter notesbog med voldsomme tegninger og tekster. Først da han 
finder musikken og danner et band, får han afløb for sine følelser på en 
måde, som giver en større mening, føler han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/cobain_p__ryggen_926787y.jpg" alt="" border="0"/><span class="caption"><span class="f-img-caption">Problemer. 
</span>Drengen Kurt fik en ligetil, ubekymret start på tilværelsen i savværksbyen Aberdeen. Men efter forældrene blev skilt, begyndte han at få det svært. Så svært, at hverken hans far eller mor ville have ham boende. Foto fra filmen.</span></span></p><h3>
Frontfigur i en modkultur 
</h3><p>
Men hvorfor er det interessant for biografpublikummer i flokkevis at komme 
helt tæt på musikeren, der har været død i generationer? 
</p><p>
Nicolai Torp, chefredaktør for musikmagasinet Soundvenue, som er medarrangør 
på den første visning af filmen, mener, at der ikke er nogen udløbsdato, så 
længe emnet er væsentligt, og filmen bringer noget nyt frem i lyset. 
</p><p>
»Kurt Cobain forbliver en interessant skikkelse på musikscenen. Ikke fordi han 
som mange kunstnere, der tager deres eget liv, har opnået en slags 
ikonstatus – men fordi han var en kunstner i konstant kamp med sig selv. En 
brillant og følsom musiker, der skrev rå og konfronterende musik. En mand, 
der higede efter anerkendelse og succes, men samtidig kæmpede med livet i 
mediernes søgelys. Den absolutte frontfigur i en modkultur, der på meget 
kort tid blev ekstremt populær i mainstreamen. Der ligger en forfærdelig 
masse spændende konflikter indlejret i hans historie. Og en masse blændende 
musik, ikke at forglemme«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2466230/kurt-cobains-datter-producerer-dokumentar-om-sine-afdoede-far/">Kurt Cobains datter producerer 
dokumentar om sine afdøde far</a></p><h3>
Flannel i biffen 
</h3><p><i class=" bl-elem">Hvem er det, der gerne vil se sådan en film? Er det kun mænd, der selv gik 
i skovmandsskjorter i 1990’erne?</i></p><p>
»Der vil muligvis være en del flannel i biografsæderne, som strammer lidt over 
maverne. Men Nirvanas musik lever videre i de yngre generationer og 
fortsætter med at inspirere«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/courtney_927915y.jpg" alt="" border="0"/><span class="caption"><span class="f-img-caption">Ægteskab. 
</span>I Courtney Love (billedet) fandt Kurt Cobain er kunstnerisk frænde og én, der var lige så fascineret af stoffer som ham selv. Sammen fik de datteren Frances, som blev taget fra dem i en periode kort efter fødslen på grund af deres misbrug. Foto fra filmen.</span></span></p><p>
Interessen handler langt fra blot om nostalgi og en tur ned af mindernes allé, 
mener Nicolai Torp. Cobain og Nirvana er vigtige i musikhistorisk perspektiv 
og dermed også for unge fans, der ikke var født, da bandet toppede. 
</p><p>
»Nirvana er blevet en essentiel del af musikhistorien, og ‘Nevermind’ er en af 
de fem plader, der tegnede 90’erne. Så musikalsk nysgerrige vil altid støde 
på deres musik, når de søger tilbage i historien. Når man er ung, søger man 
oprøret, og der dryppede oprør fra hver en pore af Kurt Cobain. Et af de 
allerbedste eksempler lige nu, er det danske band Yung, der lyder som et 
ungt Nirvana. Og det er ment som den størst tænkelige ros«. 
</p><p>
Nicolai Torp har endnu ikke selv set filmen, der har fået internationale 
anmeldere til at juble, men han glæder sig 
</p><p>
»Særligt fordi den rummer intime hjemmeptagelser fra både Cobains barndom og 
hans liv som ægtemand og far. Måske kan det gøre os endnu klogere på, hvad 
der drev hans kunst – og i sidste ende drev ham til det tragiske selvmord«. 
</p><p><b class="ext-link">LÆS</b><a class=" bl-elem" target="_blank" href="http://multimedia.pol.dk/archive/00579/Kurt_Cobain_Nekrolo_579378a.pdf">Politikens 
nekrolog over Kurt Cobain fra 1994</a></p><h3>
Perfekt timet med grunge-revivial 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00928/curt-cobain-MP15041_928172a.jpg" alt="" border="0"/></span>
Lars Top-Galia, tidligere guitarist i Sort Sol og nu indehaver af 
kultureventfirmaet Artfreq, er én af dem, der gerne vil se filmen. For Kurt 
Cobain er en vigtig brik i den moderne musikhistorie, mener han. 
</p><p>
»Han er en fantastisk figur, fordi der står det store værk bag ham. Ligesom 
Aphex Twin og Six Pistols er vor tids Mozart og Ligety«, mener han. 
</p><p>
Han oplever lige som Nicolai Torp, at filmens premiere er perfekt timet med en 
grunge-revival, der finder sted i disse år og peger på, at Nirvana og Cobain 
er genrens fremmeste repræsentanter. 
</p><p>
»Tag bare et dansk band som Baby In Vain. De er jo som snydt ud af næsen på 
1990’erne. Og Nirvana var jo lysår foran resten af bølgen dengang, de havde 
en helt anden klasse, en anden myndighed. De havde noget på spil, og Cobain 
havde en aura af mystik over sig. Det, vi i dag ville kalde x-faktor. Han 
var et interessant menneske og havde derudover et greb om sin sangskrivning 
og sit tekstunivers som var dragende. Hans arv har en magnetisk effekt«. 
</p><p>
Og selv om det kan synes bizart, er det ikke mindst Cobains higen efter død, 
der gør, at man stadig fascineres af ham, mener Lars Top-Galia. 
</p><p>
»Vi drages alle sammen af den der leg med døden. Han efterlod os med følelsen 
af det, der aldrig blev. Det der mesterværk, der aldrig kom«. 
</p><h3>
27 for evigt 
</h3><p>
Frances Bean Cobain, Kurt Cobain og Courtney Loves fælles datter, er producent 
på filmen. Hun er i dag 22 år og fortæller til musikmagasinet <a target="_blank" href="http://www.rollingstone.com/music/features/frances-bean-life-after-kurt-cobain-death-exclusive-interview-20150408#ixzz3XHOB8W7Z">Rolling 
Stone</a>, at filmen er det tætteste, man kan komme på at lade »Kurt 
fortælle sin egen historie med sine egne ord - og sin egen æstetik«. 
</p><p>
»Selv om Kurt døde på den mest frygtelige måde, man kan tænke sig, er han 
stadig omgivet af en mytologi og en romantik, fordi han er 27 for evigt. En 
kunstners eller musikers aktualitet varer sjældent længe. Kurt har fået 
ikonstatus, fordi han aldrig bliver ældre. Han vil altid være relevant i 
tiden og altid være smuk«. 
</p><p>
Filmen vises i København, Aarhus, Odense og Aalborg fra 23. april og får 
tv-premiere på HBO 4. maj. 
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00927/cobain_r_dt_h_r_927916y.jpg" alt="" border="0"/><span class="caption"><span class="f-img-caption">Død. 
</span>Kurt Cobain skød sig selv i hovedet med et haglgevær 5. april 1994 i sin garage i Seattle. Foto fra filmen.</span></span></p>	
</div>

</div></body></html>
