---
layout:     post
title: 	    "Ny person sigtet for attentatplaner mod Wammen"
post_author:	    
post_date:	    Fri, 27 Mar 2015 14:05:06 +0100
post_site:	    politiken.dk 
post_link:	    http://politiken.dk/indland/ECE2606961/ny-person-sigtet-for-attentatplaner-mod-wammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sagen om angivelige attentatplaner imod forsvarsminister Nicolai Wammen (S) 
tager en ny drejning. 
</p><p>
I går kom det frem, at to herboende mænd var blevet anholdt tirsdag og sigtet 
for at planlægge et attentat ministeren. 
</p><p>
Nu viser det sig, at en tredje mand er blevet sigtet i sagen. Det erfarer 
Politiken. 
</p><p>
Til gengæld har Københavns Politi ifølge Politikens oplysninger valgt ikke at 
sigte en af de to mænd, der oprindeligt var anholdt i sagen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2605498/to-personer-anholdt-for-attentatplaner-imod-minister/">To personer anholdt for 
attentatplaner imod minister</a></p><p>
Ingen af de to, der i dag er sigtet, er blevet varetægtsfænglset, og deres 
advokater er stadig i færd med at indhente de nødvendige sagsdokumenter. 
</p><p>
Mændene er sigtet efter straffelovens § 113, som lyder: 
</p><p>
»Den, som antaster Folketingets sikkerhed eller frihed eller i øvrigt 
foretager nogen handling, der sigter til ved magtanvendelse eller trussel 
derom at aftvinge Folketinget nogen beslutning eller hindre det i frit at 
udøve sin virksomhed, straffes med fængsel indtil 16 år eller under særligt 
skærpende omstændigheder på livstid«. 
</p><p>
Det er paragraffens stk. 2, som sigtelsen går på. Denne del handler om dem, 
der »angriber eller øver tvang mod kongen eller den, der med hjemmel i 
forfatningen fører regeringen, eller mod ministrene, Rigsretten eller 
Højesteret«. 
</p><h3>
Anholdt efter ransagninger 
</h3><p>
Ifølge Ekstra Bladet har efterretninger omkring den pågældende minister og 
dennes bopæl i de seneste uger ledt til en efterforskning, som nu har udløst 
anholdelserne. 
</p><p class=" bl-elem">
Hverken Forsvarsministeriet eller Politiets Efterretningstjeneste ønsker at 
kommentere sagen. 
</p>	
</div>
</div></body></html>
