---
layout:     post
title: 	    "Forældre bruger ikke tid med deres børn hver dag"
post_author:	    
post_date:	    Fri, 10 Apr 2015 22:28:37 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2623747/foraeldre-bruger-ikke-tid-med-deres-boern-hver-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den daglige samtale omkring middagsbordet er forstummet i halvdelen af alle 
danske familier. Og det står også sløjt til med andre fælles aktiviteter som 
at lave mad sammen, spille et spil, lege eller læse højt for børnene. 
</p><p>
I en ny undersøgelse foretaget for Psykiatrifonden angiver halvdelen af 
forældre med børn i alderen 0-18 år, at de ikke foretager sig noget sammen 
med deres børn dagligt. 20 procent laver noget med poderne et par gange om 
ugen, 14 pct. én gang om ugen, mens de resterende 15 pct. gør noget sammen 
med børnene månedligt eller sjældnere. 
</p><div class="art-fakta article-box">
<h4 class="">
Fakta </h4>
<h5>
Undersøgelsen </h5>
<div class="fakta-body" data-buildingblock="embedded_factboxlink">
<p><b>1.400 forældre</b> med hjemmeboende børn i alderen 0-18 år er 
blevet spurgt, hvor ofte de laver aktiviteter med deres barn. Så mange 
angiver, at de ikke laver noget med deres barn dagligt: 
</p><p><b>0-3 år:</b> 28 procent
</p><p><b>4-6 år</b>: 33 procent
</p><p><b>7-12-år</b>: 52 procent
</p><p class=" bl-elem"><b>13-18 år:</b> 67 procent
</p>
</div>
</div><p>
Skilsmisseforældre er bedt om at tænke på de dage, hvor de har børnene, så det 
kan ikke forklare, hvorfor danske børn og forældre ifølge undersøgelsen i så 
høj grad lever parallelle liv, siger børnepsykolog i Psykiatrifonden 
Charlotte Diamant. </p><p>
»Det er uhyggelige tal. I efteråret viste en omfattende analyse, at der er 
gang i en alarmerende negativ udvikling i børn og unges trivsel, og for mig 
er der ingen tvivl om, at det i høj grad hænger sammen med, at forældre ikke 
bruger tid sammen med deres børn«, siger hun og henviser til rapporten ’Børn 
og Unges mentale sundhed’ fra Vidensråd for Forebyggelse. 
</p><h3>
Alvorlige konsekvenser 
</h3><p>
I forgårs offentliggjorde Statens Institut for Folkesundhed en undersøgelse af 
4.500 skoleelevers trivsel, der viser, at mange af børnene ofte er kede af 
det, nervøse eller har ondt i maven, ligesom mange lider af lavt selvværd. 
Kun omkring en femtedel af de 15-årige angiver, at de har en høj 
livstilfredshed. 
</p><div class="art-quote article-box">
<p class="quote"/>
<blockquote>
<p class="quote-txt">
Som barn er det afgørende for trivslen, at man føler sig valgt til, elsket og 
set af sine forældre
</p>
<p class="sender">
Charlotte Diamant, børnepsykolog 
</p>
</blockquote>
</div><p>
»Som barn er det afgørende for trivslen, at man føler sig valgt til, elsket og 
set af sine forældre. Men halvdelen af alle danske forældre har 
tilsyneladende så travlt med andre ting, at de vælger tid med børnene fra. 
Det kan få alvorlige konsekvenser for børnenes selvværd og generelle 
trivsel«, understreger Charlotte Diamant. </p><p>
Hun forklarer, at børn, der ikke føler sig prioriteret af forældrene, kan 
blive ensomme og kan få svært ved at begå sig socialt, fordi de ikke lærer 
normerne hjemmefra. I yderste konsekvens kan forældrenes manglende 
opmærksomhed føre til depression og angst, fordi børnene ikke får hjælp til 
at tackle de ting, der er svære i livet. 
</p><p>
Professor Jan Kampmann, forsker i børn, unge og familieliv på RUC, mener, at 
familien, som vi kender den, er presset. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2344845/hver-fjerde-fortryder-for-lidt-tid-med-deres-boern/">Hver fjerde fortryder for lidt 
tid med deres børn</a></p><p>
»Den her undersøgelse er udtryk for en helt aktuel centrifugalkraft, der 
hersker i danske familier. Både børn og voksne lever i stigende grad hver 
deres individuelle liv med hver deres interesser«. 
</p><p>
»Udviklingen er især drevet af forskellige elektroniske medier, som fylder i 
hjemmene. Der er ofte flere fjernsyn, og selv helt små børn har deres egen 
iPad. De tider, hvor hele familien samledes om en udsendelse på DR 1, er 
ovre. Nu opholder man sig helst i hver sit rum, så lydene fra de forskellige 
maskiner ikke overdøver hinanden«. 
</p><h3>
Ikke gode nok til at prioritere 
</h3><p>
Familievejleder gennem 30 år Lola Jensen oplever, at forældre gerne vil bruge 
tid sammen med deres børn, men at de ikke er gode nok til at prioritere dem. 
</p><div class="art-quote article-box">
<p class="quote"/>
<blockquote>
<p class="quote-txt">
Det går ud over vores evne til at knytte tætte relationer og være nærværende 
sammen med andre mennesker
</p>
<p class="sender">
Jan Kampmann, professor 
</p>
</blockquote>
</div><p>
»Når job, motion, tid på elektroniske medier, sociale arrangementer og 
praktiske gøremål er overstået, er der ikke noget tid tilbage til at være 
sammen med børnene. Men det nytter ikke noget. Børn i alle aldre har brug 
for dagligt at mærke nærvær fra deres primære voksne – ellers går det ganske 
enkelt ud over deres udvikling«. </p><p>
Jan Kampmann frygter, at når forældre og børn får mindre med hinanden at gøre, 
så vil nogle helt grundlæggende, menneskelige kerneværdier gå tabt. 
</p><p>
»Det går ud over vores evne til at knytte tætte relationer og være nærværende 
sammen med andre mennesker, når vi fokuserer så meget på os selv og vores 
egne projekter«, siger han og kalder det »voldsomt«, at halvdelen af alle 
danske familier ikke spiser et måltid sammen hver dag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2267661/opraab-om-stressede-boernefamilier-stemples-som-klynk-og-egotrip/">Opråb om stressede 
børnefamilier stemples som klynk og egotrip</a></p><p class=" bl-elem">
»Vi må jo se, om vi som mennesker er i stand til at finde andre muligheder for 
at knytte emotionelle bånd og dyrke fællesskabet, som man traditionelt har 
gjort i en familie. Eller om vi er ved at miste en dimension af det at være 
menneske; den dimension, hvor vi forpligter os over for andre end os selv«. 
</p>	
</div>

</div></body></html>
