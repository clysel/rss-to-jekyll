---
layout:     post
title: 	    "BBC får ballade for at skabe computerspil om flygtninge"
post_author:	    
post_date:	    Fri, 10 Apr 2015 12:58:22 +0200
post_site:	    politiken.dk 
post_link:	    http://politiken.dk/kultur/medier/ECE2622522/bbc-faar-ballade-for-at-skabe-computerspil-om-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den græske kystlinje er i sigte, og en lang og farlig rejse er slut. Inden da 
har jeg formået at træffe de rigtige valg i den ene farlige situation efter 
den anden. Hvilket land skal jeg flygte til, når jeg forlader Syrien? 
Hvilken menneskesmugler skal jeg stole på? Er det klogest at rejse med båd 
eller fly for at forsøge at nå i sikkerhed i Europa? 
</p><p>
Men nu står jeg over for det sidste valg. Båden driver på må og få, og der er 
kun strøm til ét opkald op på mobilen. Hvem ringer jeg til? 
</p><p>
Med mit svar om, at jeg ville ringe til den græske kystvagt, har jeg begået en 
fatal brøler: Jeg er slået tilbage til den tyrkiske flygtningelejr uden 
penge på lommen. 
</p><p>
Det er kun en ringe trøst, at jeg i det mindste undgik at blive solgt til 
slaveri til en milits eller drukne, fordi jeg blev smidt ud af båden på 
åbent hav. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2579617/britiske-politikere-angriber-bbc-paa-licensen/">Britiske politikere angriber 
BBC på licensen</a></p><p>
Flugten og drømmen om et bedre liv slog fejl. 
</p><p>
Velkommen til Syrian Journey. Et interaktivt spil på den britiske tv-station 
BBC, der på baggrund af research og interviews tilbyder besøgende på 
stationens website at forsøge at sætte sig i de syriske flygtninges sted. 
Mere end en million mennesker har forsøgt sig med spillet. 
</p><p>
Spillet er skruet sammen af journalister og researchere på baggrund af 
virkelige historier fra flygtninge, der har forsøgt at nå i sikkerhed i 
Europa fra det borgerkrigshærgede Syrien og IS’ fremrykning.
</p><h3>
Druknet generalsekretær 
</h3><p>
Men det er en hån over for de tre millioner flygtninge, der er strømmet ud af 
Syrien, siden borgerkrigen begyndte i 2011. Det mener blandt andet politisk 
analytiker Chris Walker, der i den britiske avis The Sun giver BBC tørt på 
for at beskæftige sig med et så alvorligt emne i et spil. 
</p><p>
»At BBC mener, at det her er egnet som et spil for børn, overgår al fornuft«, 
siger han blandt andet til avisen. 
</p><p>
Men i Danmark mener generalsekretær for Dansk Flygtningehjælp Andreas Kamm, at 
spillet faktisk kan være en ganske fin formidler af en problemstilling, som 
de færreste af os nogensinde kommer til at opleve. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2604024/bbc-tvunget-til-at-saette-kontroversiel-vaert-af-holdet/">BBC tvunget til at sætte 
kontroversiel vært af holdet</a></p><p>
»Det kan være meget svært at trænge igennem med de problemer, og det her er et 
meget godt forsøg«, siger Andreas Kamm, der selv har forsøgt at nå i 
sikkerhed som syrisk flygtning i spillet. Uden held. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg røg i vandet. Så jeg var nok druknet
</p>
<p class="sender">
Andreas Kamm, Dansk Flygtningehjælp, efter at have spillet Syrian Journey 
</p>
</blockquote>
</div><p>
»Jeg røg i vandet. Så jeg var nok druknet, fordi jeg protesterede«, siger han.</p><p>
»Vi må aldrig miste evnen til at kunne sætte os i andre menneskers sted, og 
det her spil er et godt bud på at vise os nogle af de svære beslutninger, 
flygtninge står over for. Det er en måde at nå frem til empati og forståelse 
på. Jeg ser ikke noget forkert i at forsøge at nå ind under huden på folk, 
akkurat som man forsøger, når man laver teater om flygtninge. Det handler 
om, at man måske overvejr sine holdninger, hvis man oplever det selv«, mener 
han. 
</p><h3>
Spil bearbejder problemer 
</h3><p>
På Aalborg Universitet er medieforsker Tem Frank Andersen enig i, at et spil 
som BBC’s kan være med til at vække følelser og bearbejde vanskelige 
problemer. 
</p><p>
»Det kan selvfølgelig være et problem, hvis underholdningsværdien overgår den 
information, man får, men det sker sjældent. I og med at der er tale om BBC, 
vil jeg vurdere, at der har været en række etiske overvejelser i gang, inden 
spillet blev tilgængeligt«, mener han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2609249/bbc-chef-truet-paa-livet-efter-clarkson-fyring/">BBC-chef truet på livet efter 
Clarkson-fyring</a></p><p>
»Sandheden er, at de færreste etniske nordeuropæere har nogen som helst idé 
om, hvad det virkelig betyder at måtte gå fra hus og hjem og være drevet på 
flugt. Vi forholder os til problemet, når vi siger, at de ikke skal være 
her. Og det her spil prøver så at få os til at forholde os til det tidligere 
i processen. Der, hvor vi måske kan forstå disse mennesker«, siger Tem Frank 
Andersen. 
</p><p>
Han vurderer, at <i>gamificering</i>, som det hedder i fagsproget, når man 
laver problemstillinger, kommunikation og nyheder om til spil, allerede er 
en del af danskernes hverdag. 
</p><p>
Også Astrid Haug, der er forfatter til to bøger om digital strategi og 
fungerer som rådgiver for en række virksomheder, vurderer, at gamificering 
er en trend, der allerede så småt er blevet en del af den måde, vi kan 
formidle nyheder på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2598965/bbc-og-clarkson-i-taenkeboks-er-dinosaurens-tid-forbi/">BBC og Clarkson i tænkeboks: 
Er dinosaurens tid forbi?</a></p><p>
»Det er klart, at der er forskel på, om det er en virksomhed, der vil få 
forbrugere til at bruge deres produkter med leg, eller om det er nyheder, 
der skal formidles. Når der er tale om nyheder, er der andre etiske 
overvejelser, der må i spil«, siger hun. 
</p><p class=" bl-elem">
»Spil er et virkemiddel til at nå nogle nye målgrupper og gøre dem opmærksom 
på ting, de måske ellers ikke ville beskæftige sig med. Dem, man når med det 
her spil, er jo ikke dem, der normalt sidder parat ved skærmen foran de 
store nyhedsudsendelser hver aften. Og på den måde passer det jo perfekt ind 
i public service-forpligtelsen, at man forsøger at nå så mange som muligt«, 
vurderer Astrid Haug. 
</p>	
</div>

</div></body></html>
