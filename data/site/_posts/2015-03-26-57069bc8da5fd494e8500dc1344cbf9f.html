---
layout:     post
title: 	    "Astrids far om hpv-bivirkninger: »Andre synes, at man er helt tosset«"
post_author:	    
post_date:	    Thu, 26 Mar 2015 11:07:57 +0100
post_site:	    politiken.dk 
post_link:	    http://politiken.dk/fasttrack/ECE2603821/astrids-far-om-hpv-bivirkninger-andre-synes-at-man-er-helt-tosset/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Her skal pigerne hjælpes:</h4>
<div class="fakta-body" data-buildingblock="embedded_factboxlink">
<p>
Senest 1. juni kan praktiserende læger eller hospitalsafdelinger henvise til 
disse fem afdelinger. Her skal lægerne tage ansvar for udredning og mulig 
behandling af piger med diffuse symptomer, der kan skyldes bivirkninger fra 
HPV-vaccinen. 
</p><ul><li class=" bl-elem">Region Midtjylland: Diagnostisk Center, Regionshospitalet Silkeborg </li></ul><ul><li class=" bl-elem">Region Hovedstaden: Synkopecentret, Frederiksberg Hospital </li></ul><ul><li class=" bl-elem">Region Syddanmark: Pædiatrisk Afdeling, Odense Universitetshospital </li></ul><ul><li class=" bl-elem">Region Nordjylland: Pædiatrisk Afdelinge, Ålborg Universitetshospital</li></ul><ul><li class=" bl-elem">Region Sjælland: Pædiatrisk Afdeling, Roskilde Sygehus </li></ul><p>
Afdelingerne vil få ansvaret for at holde sammen på patientforløbet og 
inddrage de lægefaglige kompetencer, der er behov for. De fem afdelinger 
skal også medvirke til, at der opbygges mere viden om patientgruppen, og at 
der skabes et fagligt netværk mellem de involverede afdelinger og specialer. 
Det skal damme rammen for, at der løbende skal udveksles erfaringer, viden 
og ekspertise. 
</p><p>
Fremadrettet skal den faglige udvikling følges, herunder erfaringer fra 
udlandet. Det skal ske i samarbejde med Sundhedsstyrelsen, der naturligvis 
vil have et stærkt fokus på opgaven med at overvåge og informere om 
bivirkninger. 
</p><p class=" bl-elem"><i class=" bl-elem">Kilde: Danske Regioner</i></p>
</div>
</div><p>
Hun var elitedanser med tyve timer i benene om ugen. Tidligere deltager ved 
verdensmesterskaberne i Las Vegas. Og 14 år. Astrid Bækgaard brugte al sin 
tid på danselinjen på Balletskolen i Holstebro. 
</p><p>
»Hun kørte jo med 120 kilometer i timen. Vi andre blev jo svedt, når vi så, 
hvor meget fart hun havde på«, siger Karsten Bækgaard. 
</p><p>
Han er en af de forældre, der har haft det danske sundhedsvæsens modvilje mod 
at anerkende, at der kan være sjældne, men alvorlige bivirkninger ved 
hpv-vaccinen, tæt inde på livet. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE1946554/frustrerede-foraeldre-hpv-vaccine-har-gjort-vores-datters-liv-til-et-helvede/">Frustrerede forældre: 
HPV-vaccine har gjort vores datters liv til et helvede</a></p><p>
I 2009 fik hans datter Astrid de tre vaccinestik, der skulle beskytte hende 
mod flere af de vira, der kan give dødbringende livmoderhalskræft. 
</p><p>
»Når vi ser tilbage, kan vi se sporadiske ting, der pegede i retning af, at 
det ikke var, som de skulle. Hun fik udslet, uren hud og begyndte simpelthen 
at blive så træt. Men vi tænkte, at det måtte være den hårde træning, og så 
sover alle teenagere jo. Men vi begyndte også at kunne se, at den var helt 
gal«, siger Karsten Bækgaard, der ønsker at tale på sin datters vegne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/0_Astrid-tr_t_2012_923774k.jpg" alt="" border="0"/><span class="caption"><span class="f-img-caption">træt. 
</span>I flere år var dette det mest almindelige billede, familien havde af deres datters tilstand. (PRIVATFOTO)</span></span>
Da Astrid Bækgaard fik det sidste vaccinestik, gik det helt galt. Hun fik 
voldsomme anfald af invaliderende hovedpine. Over de næste fire år startede 
datterens og familiens tur mod mørket. 
</p><p>
»Vi har jo været kørt rundt i systemet. Vi har nok være på 25-30 afdelinger. 
Egen læge, neurologisk, neurokirurgisk, dermatologisk, infektionsmedicinsk, 
center for rygmarvsskader og privatpraktiserende neurologer. I flere 
regioner. I hele landet. Ingen har kunnet hjælpe. Og kun meget få har taget 
os alvorligt. Det tærer på en ung pige og hele familien omkring hende. Man 
får jo en følelse af, at andre synes, at man er helt tosset«, siger Karsten 
Bækgaard. 
</p><p>
En ting er at se sin datter lide gennem flere år, uden at nogen hjælper. Eller 
at noget hjælper. Noget andet er den arrogance, familien har mødt i det 
etablerede sundhedsvæsen. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2534206/sundhedsstyrelsen-hpv-vaccine-er-fortsat-sikker/">Sundhedsstyrelsen: 
HPV-vaccine er fortsat sikker</a></p><p>
»Når det ikke lige passer ind i lægernes kasser, så mødes man af en mistillid 
uden lige. Der er noget tabu over vaccineskader, så ingen vil anerkende, at 
der rent faktisk kan være et problem. Ingen vil røre ved eller være ved, at 
vaccinerne giver problemer for nogle«, siger han. 
</p><p>
I slutningen af 2013 endte Astrid Bækgaard på Synkopecenteret på Frederiksberg 
Hospital, hvor mere end 80 pigers udtalte trætheds- og svimmelseslidelser er 
undersøgt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/0_Astrid_Journal-eg_923779k.jpg" alt="" border="0"/><span class="caption"><span class="f-img-caption">journaler. 
</span>Til venstre er Astrids journaler hos hendes praktiserende læge, indtil hun fik hpv-vaccinationen. Og til højre bunken af journaler efter.</span></span>
Lægerne på centeret siger ikke, at pigernes lidelser skyldes vaccinen, men de 
mener, at det bør undersøges nærmere. Centerets læger endte med at 
diagnosticere den unge vestjyde med svimmel- og træthedssyndromet pots. 
</p><p>
De seneste fire måneder er der sket positive fremskridt med datteren. Hun er 
begyndt at tage kørekort, kan komme med ud og handle ind og går en smule. 
</p><p>
Årsagen har været en kur med store mængder vitaminer og mineraler, som hun får 
hos en praktiserende læge i Frederecia. 
</p><p><b class="ext-link">LÆS KRONIK:</b><a class="embeddedlink" href="http://politiken.dk/debat/kroniken/ECE2604077/med-vaccine-skal-sygdom-forebygges/">Med vaccine skal sygdom 
forebygges</a></p><p class=" bl-elem">
»Det har vist sig at have en god effekt. For fem måneder siden kunne hun ikke 
gå mere end 100 meter, så skulle hun tilbage i sin rullestol. Nu går det 
langsomt fremad. Hun har fået et liv nu. Og er en glad pige. Men hun bliver 
fortsat meget træt og har meget ondt. Men jeg frygtede faktisk, at vi på et 
tidspunkt var ved at miste hende«, siger han. 
</p>	
</div>
</div></body></html>
