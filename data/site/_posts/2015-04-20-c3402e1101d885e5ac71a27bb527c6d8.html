---
layout:     post
title: 	    "Kun hver anden førstegangsfødende sparer op, selv om det bliver dyrt "
post_author:	    
post_date:	    Mon, 20 Apr 2015 07:27:32 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2634681/kun-hver-anden-foerstegangsfoedende-sparer-op-selv-om-det-bliver-dyrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Butikken bugner af barnevogne i forskellige modeller og prislejer. 
</p><p>
To kvinder står og snakker udstyr, den ene med sit barn i en slynge om 
brystet, den anden med hånden på en babyjogger, som hun per automatik blidt 
rokker frem og tilbage, selv om prismærket sidder på siden, og der intet 
barn er at vugge i søvn. 
</p><div class="art-quote article-box">
<p class="quote"/>
<blockquote>
<p class="quote-txt">
Vi lagde et budget, men måtte forhøje det, fordi nogle ting bare er meget dyre.
</p>
<p class="sender">
Mia Kiholm 
</p>
</blockquote>
</div><p>
Vælger du slagtilbuddet til 2.000 kroner eller luksusmodellen med solskygge og 
en indvendig lomme til sutter til den nette pris af 12.500? Der er meget at 
snakke om i udstyrsbutikken BabySam i Valby, hvor priserne på de dyreste 
modeller er til at få babymosen galt i halsen af. </p><p>
Alligevel er det kun cirka halvdelen af de førstegangsfødende, der sparer op 
til den dag, det første barn kommer, og barnevognsvalget trænger sig på. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2613909/studiereform-kan-goere-flere-unge-til-daarlige-betalere/">Studiereform kan gøre flere 
unge til dårlige betalere</a></p><p>
Det viser en ny undersøgelse, som You Gov har gennemført for Penge- og 
Pensionspanelet blandt 456 repræsentativt udvalgte førstegangsfødende i 
januar. Heraf havde kun 48 procent sparet op til babyudstyr, inden barnet 
blev født, mens 64 procent havde en opsparing, der kunne håndtere uforudsete 
udgifter. 
</p><p>
»Det er dyrt at få børn, og tallene viser, at alt for mange forældre slet ikke 
sparer op til de ekstra udgifter. Vi kan se, at mange forældre går ned i 
indtægt, samtidig med at de får en forhøjet udgiftspost, som jo fortsætter 
de næste mange år. Det kalder på, at de til at starte med går ind og laver 
et budget, så de kan se, hvad ændringen betyder i deres liv. Så kan de undgå 
de her ubehagelige overraskelser, hvor de fristes til at tage nogle 
forbrugslån eller får problemer med uforudsete udgifter«, siger Louise 
Skjødsholm, der er konsulent i finansielt forbrug hos Penge- og 
Pensionspanelet, som er blevet nedsat af Erhvervs- og Vækstministeriet for 
at gøre danskerne bedre til at holde styr på privatøkonomien. 
</p><h3>
Overrasket af udgifterne 
</h3><p>
At drømmen om trippende barnefødder også er lyden af et gedigent træk på 
lønkontoen, kan Tine Løvlund Tipsmark nikke genkendende til fra 
barnevognsafdelingen i BabySam, hvor datteren Aja Lina får en tur i en 
særligt afmærket prøvebarnevogn. 
</p><p>
»Jeg arbejder i en vuggestue og er vant til at indkøbe babyudstyr. Men jeg 
blev alligevel overrasket over, hvor meget mere det kostede, når det ikke 
bare skulle være institutionskvalitet«, siger Tine Løvlund Tipsmark, som 
ikke har haft en særlig opsparing til de mange børneudgifter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2612683/unge-er-forgaeldede---og-forkaelede/">Unge er forgældede - og 
forkælede</a></p><p>
28-årige Mia Kiholm har fulgt Penge- og Pensionspanelets centrale råd. 
</p><p>
»Vi lagde et budget, men måtte forhøje det, fordi nogle ting bare er meget 
dyre. En institutionsplads i København koster for eksempel 3.900 kroner om 
måneden, og det er altså mange penge at skulle bruge ekstra. Vi har dog ikke 
optaget lån på grund af vores barn, men det handler i høj grad også om søde 
forældre og svigerforældre, som enormt gerne vil bidrage«, siger hun. 
</p><h3>
Børnepenge rækker ikke 
</h3><p>
Og der skal tilsyneladende ikke så få ture i kassekøen til for at få 
udstyrspakken på plads. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan se, at mange forældre går ned i indtægt, samtidig med at de får en 
forhøjet udgiftspost, som jo fortsætter de næste mange år. Det kalder på, at 
de til at starte med går ind og laver et budget, så de kan se, hvad 
ændringen betyder i deres liv.
</p>
<p class="sender">
Louise Skjødsholm, Penge- og Pensionspanelet 
</p>
</blockquote>
</div><p>
Således bruger nybagte forældre i snit 13.761 kroner på babyudstyr op til og i 
det første halve år efter fødslen af det første barn. Lægges dertil, at de i 
gennemsnit bruger 7.503 kroner på at holde barnedåb eller navnefest for 
deres første barn, rækker de kvartalsvist udbetalte 4.443 kroner i 
børnepenge ikke langt. </p><p>
Undersøgelsen viser, at de nybagte forældre i gennemsnit oplever øgede 
udgifter på 3.059 kroner om måneden per hustand efter fødslen af deres 
første barn. Halvdelen af husstandene registrerer samtidig et indtægtsfald 
på i gennemsnit 7.331 kroner om måneden efter fødslen. 
</p><p>
»Når familierne i gennemsnit mister over 7.000 kroner, mens udgifterne stiger, 
så er det jo rigtig mange penge, man skal ud at finde. Familierne får 
selvfølgelig nogle børnepenge hvert kvartal, men det opvejer jo slet ikke 
det mistede«, siger Louise Skjødsholm. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2613732/kviklaanschef-unges-gaeldsaetning-er-ikke-vores-skyld/">Kviklånschef: Unges 
gældsætning er ikke vores skyld</a></p><p>
Har man ikke råderum til de tungere udskrivninger i børnebutikkerne, findes 
alternativet måske på nettet. Her er en stribe deleordninger og butikker med 
brugt børnetøj og babyudstyr vokset frem de senere år. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Rundsp_rge_om_f_rst_929479y.jpg" alt="" border="0"/><span class="caption"><span class="f-img-caption">Mia 
</span>Kiholm har måttet justere babybudgettet, efter at priserne på udstyret viste sig højere end antaget.</span></span></p><p>
Penge- og Pensionspanelet tilbyder også <a href="http://www.raadtilpenge.dk/da/Gode-raad/aegteskab-samliv/bornefamilie.aspx">en 
række guider</a> til kommende familier samt værktøjer til at lægge det 
budget, der kan hjælpe med at holde de lokkende forbrugslån fra døren. 
</p><h3>
Hver tredje har ingen livsforsikring 
</h3><p>
Overblikket over den nybagte families økonomi handler ikke kun om til- eller 
fravalg af luksus, understreger Louise Skjødsholm. Det gælder også om at 
skabe overblik og tage højde for, at livet ikke nødvendigvis går, som det 
skal. 
</p><p>
Forældre kan dø fra deres nyfødte, og selv om det er en tanke, de fleste 
dårligt tør tænke, er der også her en hård økonomisk side af sagen, som bør 
regnes ind i budgetlægningen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/privatoekonomi/ECE2630160/brevkassen-saadan-sikrer-du-dig-at-pensionen-gaar-til-dine-efterladte/">Brevkassen: Sådan sikrer du 
dig, at pensionen går til dine efterladte</a></p><p>
Cirka hver tredje nybagte forælder har i dag ikke en livsforsikring, viser 
undersøgelsen. Det anbefaler Penge- og Pensionspanelet, at de får, ligesom 
papirløse samboende bør skrive testamente. 
</p><p class=" bl-elem">
På samme måde anbefales det at gennemgå pensionsordningen, så det står klart, 
om den indholder livsforsikring, en ægtefællepension og eventuelt en 
børnepension, lyder anbefalingerne. 
</p>	
</div>

</div></body></html>
