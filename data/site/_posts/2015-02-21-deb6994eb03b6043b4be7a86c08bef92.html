---
layout:     post
title: 	    "Ansigtsløft til ikonisk cocktail: ?Old fashioned? på fem nye måder"
post_author:	    
post_date:	    Sat, 21 Feb 2015 21:43:05 +0100
post_site:	    politiken.dk 
post_link:	    http://politiken.dk/mad/opskrifter/opskriftartikler/ECE2555983/ansigtsloeft-til-ikonisk-cocktail-old-fashioned-paa-fem-nye-maader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er efterhånden nogle år siden, at cocktailen old fashioned fik sin 
renaisance i Danmark. Hjulpet godt på vej af ikoniske Don Draper fra 
tv-serien Mad Men, der gerne drikker sig igennem et par stykker i hvert 
afsnit, blev cocktailen hurtigt en favorit hos gæsterne på de mange 
cocktailbarer, der er skudt op især i København de seneste år. Ifølge 
bartender Toke Christensen fra cocktailbaren Lidkoeb på Vesterbro ligger old 
fashioned i top tre blandt de mest efterspurgte af de klassiske cocktails. 
Og ikke kun fordi, folk har set den i TV. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/guides/ECE2353885/60-skarpe-sekunder-maskulin-cocktail-udfordrer-fadoellen/">60 skarpe sekunder: Maskulin 
cocktail udfordrer fadøllen</a></p><p>
»En old fashioned består af rå spiritus kun blandet med lidt sukker, lidt 
bitter og afvandingen fra en håndfuld isterninger. Der er noget tiltrækkende 
simpelt ved den«, siger Toke Christensen. 
</p><p>
Men der er altså ingen grund til blot at holde sig til oprindelige opskrift, 
hvor cocktailen fremstilles på amerikansk bourbon. Så længe man holder sig 
til grundopskriften, så er der ingen grænser for, hvilke smagsnuancer og 
variationer af cocktailen, man kan lave, forklarer Toke Christensen, mens 
han står bag baren og tålmodigt rører i et robust glas fyldt med spiritus og 
isterninger. 
</p><p><b class="ext-link">OPSKRIFT </b><a class="embeddedlink" href="http://politiken.dk/forbrugogliv/guides/ECE2333440/powerfuld-cocktail-giver-dig-boblende-fredagskick/">Powerfuld cocktail giver dig boblende 
fredagskick</a></p><h3>
Perfekt balance 
</h3><p>
Fordi en old fashioned består af seks cl. spiritus og ikke ret meget andet, er 
det vigtigt – uanset, hvilken variant man laver – at tage sig god tid, når 
man laver den. Isen er nemlig den næstvigtigste ingrediens, og den skal have 
lov til at afgive kulde og væske til cocktailen. Derfor starter man typisk 
med to cl. spiritus og to isterninger, som man rører rundt sammen med sukker 
og bitter. Som isen smelter, vandes spiritussen ned, og fantastiske 
smagsnuancer begynder at opstå. Toke Christensen anbefaler, at man bruger 
mellem seks og 12 minutter på at lave en old fashioned for at få den rigtige 
balance. Men smagen vil stadig ændre sig, som du nærmer dig glassets bund. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Spisold2_914945y.jpg" alt="" border="0"/></span><b class="ext-link">OPSKRIFT</b><a class="embeddedlink" href="http://politiken.dk/mad/opskrifter/ECE1699566/campari-champagne-cocktail/">Campari champagne cocktail </a></p><p>
»På grund af isen vil en old fashioned ændre karakter undervejs, som du 
drikker den. På et tidspunkt vil balancen mellem spiritus og vand være helt 
perfekt, og så er der få ting, der smager bedre,” siger Toke Christensen«. 
</p><h3>
Kvalitet er nøgleordet 
</h3><p>
Sammen med et par kollegaer fra Lidkoeb har Toke Christensen lavet fem 
opskrifter på old fashioned. En klassisk og fire nye, der smagsmæssigt er 
vidt forskellige fra den oprindelige version, men stadig har det til fælles, 
at de er lavet på seks cl. god spiritus med få andre ingredienser til at få 
den bedste smag frem i alkoholen. 
</p><p>
Særligt stolte er de over versionen på snaps. En spiritus de mener, er overset 
i sit eget hjemland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/guides/ECE2333406/60-skarpe-sekunder-laekker-kaffecocktail-trumfer-desserten/">60 skarpe sekunder: Lækker 
kaffecocktail trumfer desserten</a></p><p>
»Snaps har et dårligt rygte, men smager fantastisk, når det bliver parret med 
de rigtige ingredienser«, siger Toke Christensen, der i nærværende opskrift 
blandt andet bruger sødmen fra kirsebær til at runde akvavitten af med. 
</p><p>
Spiritussen til de fem opskrifter er valgt på grund af deres høje 
alkoholprocent og særlige smagsnuancer, og man kan naturligvis godt bruge 
andre mærker. Men: 
</p><p>
»En cocktail bliver kun så god, som de ingredienser man bruger, og generelt 
vil jeg opfordre folk til at bruge kvalitetsspiritus, og hellere tage turen 
forbi en specialforretning for at købe den rigtige flaske, end nøjes med et 
dårlig mærke«, siger Toke Christensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/guides/ECE2328889/60-skarpe-sekunder-hvem-siger-at-mojito-kun-skal-vaere-med-lime-og-mynte/">60 skarpe sekunder: Hvem 
siger, at mojito kun skal være med lime og mynte?</a></p><p class=" bl-elem">
De mærker af spiritus og bitter, der er brugt i opskrifterne her, kan købes 
hos velassorterede spiritusforhandlere eller på internettet. Prisen på 
spiritussen ligger mellem 185-400 kroner pr. flaske. En flaske bitter koster 
typisk mellem 50 og 150 kroner. 
</p>	
</div>
</div></body></html>
