---
layout:     post
title: 	    "Politiet udskiftede narko i nordjysk hus med kosttilskud"
post_author:	    
post_date:	    Sun, 15 Mar 2015 11:22:06 +0100
post_site:	    politiken.dk 
post_link:	    http://politiken.dk/indland/ECE2588215/politiet-udskiftede-narko-i-nordjysk-hus-med-kosttilskud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sidste efterår listede narkobetjente ind i et hus i Vrå i Vendsyssel og 
fjernede en stor portion narkotika.
</p><p>
26,7 kilo amfetamin, som lå i fryseren, blev skiftet ud med noget andet 
pulver, nemlig kosttilskuddet kreatin.
</p><p>
Manøvren foregik 29. september om formiddagen og samtidig blev husets beboer, 
en kvinde på 55 år, anholdt.
</p><h3>
Politiet ventede
</h3><p>
Derefter ventede politiet på, at nogen skulle komme og hente de mange kilo 
amfetamin.
</p><p>
Der gik to dage. 1. oktober om morgenen dukkede en 47-årig kvinde op.
</p><p>
Betjentene anholdt kvinden, og samme skæbne overgik hendes 54-årige mand i 
parrets hjem, som ligger cirka 30 kilometer fra Vrå.
</p><p>
Lige siden har alle tre været varetægtsfængslet, og på torsdag indledes 
straffesagen ved Retten i Hjørring.
</p><h3>
Nægter sig skyldige
</h3><p>
Det er anklageskriftet, som fortæller om den særlige manøvre.
</p><p>
Heri hævdes det også, at ægteparret og kvinden fra Vrå blev enige om at 
placere stoffet i fryseren i juli.
</p><p>
De tre nægter sig skyldige. Men hvis retten dømmer dem, risikerer de 
langvarige fængselsstraffe. Dommen ventes 27. marts.
</p><p>
Det særlige trick med at udskifte narkotika med noget sundere eller harmløst, 
før der skrides til anholdelse, er ikke fremmed for Nordjyllands Politi.
</p><p>
Metoden blev også brugt i august sidste år i Frederikshavn.
</p><p>
Fra udlandet var der blevet leveret en forsendelse på 20 dunke med i alt 200 
liter af rusmidlet GBL, som kaldes 'koma på flaske' og også kendes som 
fælgrens.
</p><p>
I al diskretion greb betjentene ind og udskiftede indholdet af dunkene med 
vand.
</p><p>
Da fire nordmænd havde hentet de mange dunke, blev de imidlertid anholdt, 
sigtet og varetægtsfængslet.
</p><p class=" bl-elem">
Denne sag kommer for retten til april.
</p>	
</div>
</div></body></html>
