---
layout:     post
title: 	    "Bitcoin i første kvartal: Stigende investeringer og faldende totalværdi"
post_author:	    Adam Fribo
post_date:	    Mon, 27 Apr 2015 10:58:38 +0000
post_site:	    www.version2.dk 
post_link:	    http://www.version2.dk/artikel/bitcoin-i-foerste-kvartal-stigende-investeringer-og-faldende-totalvaerdi-158612?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>CoinDesk har frigivet sin opgørelse over bitcoins performance i første kvartal af 2015, og der er både gode og dårlige nyheder. Værdien af investeringerne stiger, mens valutaens er blevet mindre værd totalt.</p>

<p>Det skriver <a href="http://techcrunch.com/2015/04/26/bitcoins-q1-record-vc-investment-falling-prices-and-slow-consumer-adoption/?ncid=rss">Techcrunch</a>.</p>

<p>Første kvartal har således budt på en rekordhøj værdi af investeringer fra venturekapitalister, der er blevet kanaliseret ind i bitcoin-økosystemet. Der er tale om investeringer til en værdi af halvanden milliard kroner – det skal dog siges, at en enkelt investering på knap 800 millioner kroner gør hele forskellen.</p>

<p>Derudover er investeringerne på niveau med det foregående kvartal.</p>



<p>Første kvartal har også budt på et markant fald i værdien af den samlede mængde bitcoins. Den totale mængde bitcoins i cirkulation er ny 36 procent mindre værd end i fjerde kvartal af sidste år.</p>

<p>CoinDesk har også kigget på, hvor mange af de såkaldte wallets, der er blevet tilføjet og slettet i første kvartal. Her er antallet steget med en million, således at der nu er 8,4 millioner wallets.</p>
  </section>

      </div></body></html>
