---
layout:     post
title: 	    "Fænomentet Citybois giver deres første koncert: »24. april den bedste dag ever«"
post_author:	    
post_date:	    Fri, 24 Apr 2015 14:32:39 +0200
post_site:	    politiken.dk 
post_link:	    http://politiken.dk/kultur/musik/ECE2612177/faenomentet-citybois-giver-deres-foerste-koncert-24-april-den-bedste-dag-ever/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I aften giver de to drenge fra X Factor-gruppen Citybois deres første koncert 
i Falconer-salen på Frederiksberg. 
</p><p>
Men 13-årige Juliemathilde Christensen har allerede i ugevis vidst nøjagtig, 
hvad hun skal have på: Sorte Adidas-bukser og en hvid t-shirt, hvor hun skal 
skrive Citybois' navne, Anthon og Thor, midt på brystet. I hænderne kommer 
hun til at holde et »mega forskelligfarvet« hjemmelavet banner med hjerter 
og blomster og 'Citybois' skrevet med store blokbogstaver. 
</p><p>
Og så skal der selvfølgelig stå 'citygirl'. Det er det, drenge-duoens fans 
kalder sig selv. 
</p><p>
Citybois har hidtil udgivet én egenproduceret sang og skal fredag give en 
koncert i Falconer Salen i København - den første, de afholder uden for X 
Factor-regi. Men selv om de er nye i musikbranchen har tusindvis af 
citygirls købt sig adgang til koncerten. 
</p><p>
De første billetter forsvandt på få minutter allerede samme dag, som de blev 
sat til salg. Det var billetter, der inkluderede et møde med drengene. De 
næste billetter, der forsvandt, gav adgang til at komme ind tidligt og 
stille sig helt tæt på scenen. I dag, fredag, er der stadig få billetter at 
få på de billigste rækker. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/Juliemathilde_cityb_925208w.jpg" alt="" border="0"/><span class="caption"><span class="f-img-caption">Citygirl. 
</span>13-årige Juliemathilde Christensen hører Citybois første sang 'Things We Do' hver dag. Da singlen udkom sidste uge gik den nummer 1 på iTunes danske hitliste. Foto: Privat</span></span></p><h3>
Det fedeste nogensinde 
</h3><p>
Juliemathilde Christensen fik allerede sin billet en dag før salget gik i 
gang, via forsalg. Hun tror, det bliver det fedeste, hun nogensinde har 
prøvet. 
</p><p>
»Da jeg så dem i fjernsynet første gang, besluttede jeg mig for, at det var 
lige præcis dem, jeg ville være fan af. De er bare fantastiske, de er 
megagode til at synge. De har alt«, siger hun. 
</p><p>
Om dagen spiller hun deres single ’Things We Do’ på sin telefon og skriver med 
de andre CityGirls på Instagram og Facebook på fansider som ’ Citybois 
Anthon og Thor forever’. Om natten drømmer hun, at hun går i klasse med dem 
på deres skole i Gentofte. Og at hun bliver kærester med Anthon. 
</p><p>
»Min favorit er Anthon. Han er bare sådan perfekt og megasmuk«, siger hun. 
</p><h3>
Håndholdt uden filter 
</h3><p>
Citybois er de første danske X Factor-deltagere, der har fået et følge af unge 
piger mellem 10-14 år, der trofast går op i drengenes liv i mindste detalje 
på de sociale medier. På Instagram og Facebook har pigerne selv oprettet 
talrige fansider. 
</p><p><b class="ext-link">LÆS KOMMENTAR: </b><a class="embeddedlink" href="http://politiken.dk/kultur/ECE2608021/kongerigets-mest-selvforelskede-tv-show-fandt-sin-vinder/">Kongerigets mest 
selvforelskede tv-show fandt sin vinder</a></p><p>
De to 15 og 16-årige Citybois-drenge har været ekstremt dygtige til at bruge 
de sociale medier til at skabe en relation til deres fans, siger 
kandidatstuderende Marie Frost, der er i gang med at undersøge 
Citybois-fankulturen på de sociale medier på Film- og Medievidenskab på 
Københavns Universitet. 
</p><p>
»Min tese er, at det er deres færden på de sociale medier, der har gjort dem 
så succesrige. De har 70.000 fans på Facebook, mens vinderen af 
konkurrencen, Emilie Esther, kun har 28.000 - under halvt så mange. Det 
vidner om, at de har ramt de helt unge piger, hvor de primært er«. 
</p><p>
Og det er den autentiske og personlige <i>måde,</i> Citybois bruger de 
sociale medier på, der får så mange piger til at blive fans, siger hun. 
</p><p>
»De opslag, der har fået allerstørst succes, er dem, hvor de filmer sig selv. 
Stilen er håndholdt og rodet. Det ligner noget, de bare lige filmer som små 
hjemmevideoer«. 
</p><div class="art-quote article-box">
<p class="quote"/>
<blockquote>
<p class="quote-txt">
På Instagram og Facebook føles det som om, at Citybois og fansene er én til én.
</p>
<p class="sender">
Marie Frost, kandidatstuderende 
</p>
</blockquote>
</div><p/><p>
På den måde føler mange fans ikke, at der er et filter mellem dem og drengene. 
Deres hjemmeskudte kameratelefon-videoer og halvskarpe selfies står i 
kontrast til X Factors polerede look. 
</p><p>
»I X Factor føles kommunikationen, som om den kommer fra én afsender til 
mange. På Instagram og Facebook føles det som om, at Citybois og fansene er 
én til én. Fansene kommer helt tæt på dem«, siger Marie Frost. 
</p><h3>
Citybois og girls mod verden 
</h3><p>
På de sociale medier opstår der samtidig en arketypisk fortælling om, at det 
er Citybois og deres fans mod hele verden. Da drengene for eksempel blev 
stemt ud af X Factor, arrangerede fansene en protest i DR-Byen via en gruppe på Facebook. 
</p><p>
»Pigerne opbygger en fortælling om, at de her unge drenge er som dem selv og 
interesserede i deres fans. De skaber et fjendebillede, som her bliver 
institutionen DR, som står i mellem dem og gruppen«, siger Nana Vaaben, 
antropolog på University College Capital, der har forsket i fankultur og 
idoldyrkelse. 
</p><p>
I sin undersøgelse af fankultur, der blandt andet kiggede på det britiske 
boyband Take Thats fans, fandt hun ud af, at fansene typisk havde to 
signifikante oplevelser: at være en del af fællesskabet og skille sig ud. 
</p><p>
»De oplevede på den ene side at stå blandt titusindvis af andre fans til en 
koncert og se, at alle opførte sig præcis på samme måde: Skreg i samme tone 
eller viftede med armene fra side til side. Der følte de et helt vildt 
fællesskab. På den anden side var det oplevelsen af at blive skilt ud: At 
gribe en trommestik, få et knus eller få en sang dedikeret til sig«, siger 
hun. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver så sway (...) Billetpris er 250, ved godt det er en kreta pris, men 
det er det hele værd
</p>
<p class="sender">
Citybois 
</p>
</blockquote>
</div><p/><p>
På de sociale medier kan man både opnå følelsen af fællesskab og udvælgelse. 
Man kan chatte med de andre Citygirls på fansiderne. »Hvad er dit 
yndlingsbillede?« var for eksempel et spørgsmål, 13-årige Juliemathilde 
svarede på fornyligt (det hvor Citybois har bare maver). Så lagde hun og 
alle de andre fans deres favoritfoto op af drengene. 
</p><p>
Og på Citybois egen Facebook-side udvælger de to drenge videoer eller billeder 
af piger, der gør noget særligt sødt eller fan-agtigt. Som pigen, der mødte 
Anthon på gaden og uploadede billedet på Instagram med teksten: »Folk, som 
påstår, at Citybois er to arrogante, selvglade tabere, burde have en dårlig 
smag i munden. Jeg mødte tilfældigvis Anthon i dag (..) han var simpelthen 
SÅ sød«. Billedet fik næsten 6.000 likes på drengenes side. 
</p><p>
Anthon og Thor fra Citybois har muligvis også selv indset, at deres fans er 
afgørende for deres succes. Da koncerten i Falconer blev annonceret, var det 
med billetpriser på op til 650 kroner. Det fik flere til at kritisere duoen 
for kun at ville lukrere på deres unge tilhængeres lommepenge. Kort efter 
blev priserne sat ned, og Citybois skrev på Facebook, at de havde lyttet til 
kritikken, og 650 kroner var » aaaalt for meget«: 
</p><p>
»Det bliver så sway (...) Billetpris er 250, ved godt det er en kreta pris, 
men det er det hele værd«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/kultur/filmogtv/ECE2592759/taarer-i-x-factor-skaber-debat-dr-har-fuldstaendig-tabt-sutten/">Tårer i X Factor skaber 
debat: »DR har fuldstændig tabt sutten«</a></p><p>
I sin Facebook-status har Juliemathilde Christensen allerede forudset, hvad 
fredagens koncert kommer til at betyde i hende liv. 
</p><p class=" bl-elem">
»24. april den bedste dag ever«. 
</p>	
</div>

</div></body></html>
