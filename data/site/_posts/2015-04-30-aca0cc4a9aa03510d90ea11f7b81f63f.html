---
layout:     post
title: 	    "NFL's nervepirrende X-factor-show kickstarter sæsonen"
post_author:	    
post_date:	    Thu, 30 Apr 2015 15:37:02 +0200
post_site:	    politiken.dk 
post_link:	    http://politiken.dk/sport/nfl/ECE2649330/nfls-nervepirrende-x-factor-show-kickstarter-saesonen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er lagt op til folkefest i Chicago, når den amerikanske fodboldliga NFL 
fra i dag holder sin såkaldte draft, hvor klubberne rekrutterer nye spillere 
fra de amerikanske universiteter. Tusinder af fans flokkes til den store 
friluftsscene i Grant Park, hvor Obama på valgnatten for syv år siden holdt 
sin store tale om håb og forandring. 
</p><p>
For fans af de dårligste hold er der endelig lidt at glæde sig over efter en 
lidelsesfuld sæson. De dårligste hold får nemlig lov at vælge først blandt 
det nye kuld af spillere. Og for de omkring 1.000 unge mænd, som er tilmeldt 
årets draft er det nervepirrende dage. For stjernerne afgøres det, om de 
skal flytte deres liv til det solrige Florida eller spille i slud og frost i 
Green Bay. For marginalspillerne, der har været vant til livet som stjerner 
i college, er det en mental retur til skolegårdens ydmygende 
udvælgelsesritual, hvor man til sidst blot håber på at blive valgt. 
</p><p>
De håber alle at kunne presse sig gennem en af sportsverdenens smalleste 
flaskehalse: En plads på et af de 32 professionelle NFL-hold. 
</p><p><b class="ext-link">Super Bowl XLIX</b><a class="embeddedlink" href="http://politiken.dk/sport/ECE2531581/portraet-den-gyldne-hoejre-arm-er-super-bowl-historiens-bedste/">Portræt: Den gyldne højre arm er 
Super Bowl-historiens bedste</a></p><p>
Blandt de 250.000 amerikanske unge mænd, som hvert år går ud af gymnasiet og 
har spillet football, er lidt over 5.000 hvert år så gode, at de får et 
stipendium til at spille på et af de 250 tophold på de amerikanske 
universiteter. 
</p><p>
Omkring 1.000 af de topholds dimittender har tilmeldt sig årets draft, og når 
den slutter på lørdag, er 256 af dem blevet valgt af et hold. 
</p><p>
Efter sommerens træningslejre bliver en stribe vejet og fundet for lette, og 
normalt er kun omkring 175 stadig i en NFL-trup, når sæsonen begynder til 
september. For mange bliver karrieren imidlertid kort, og flere når knap nok 
at røre en football i en kamp. 
</p><div class="art-fakta article-box">
<h4 class="">
Fakta </h4>
<h5>
NFL’s draft </h5>
<div class="fakta-body" data-buildingblock="embedded_factboxlink">
<p><b>De 32 NFL-hold</b> vælger torsdag-lørdag 256 nye spillere til deres hold i 
Chicago.
</p><p class=" bl-elem"><b>Udvælgelsen sker over 7 runder</b> - det dårligste hold fra sidste 
sæson, vælger først i hver runde, mens Super Bowl-mestrene må vælge sidst.
</p>
</div>
</div><p>
Af de 14 quarterbacks, som blev valgt ved draften i 2005, er 6 stadig i ligaen 
et årti senere, men kun 2 kan regne med fast spilletid: Superstjernen Aaron 
Rodgers fra Green Bay Packers og Alex Smith fra Kansas City Chiefs. </p><h3>
Lønloft skaber konkurrence 
</h3><p>
I NFL er det ikke spillerne, der vælger at skrive kontrakt med et hold, som 
man kender det fra europæisk fodbold. Det er holdene, der vælger spillerne. 
I sammenligning med europæisk fodbold, hvor klubber med oliesheiker og 
russiske rigmænd i ryggen kaster hundreder af millioner efter nye spillere i 
et frådende kapitalistisk kapløb, er systemet i amerikansk football nærmest 
den rene planøkonomi. 
</p><p>
Der er strikse regler for hvor meget holdene må aflønne spillerne, hvornår de 
må skifte klub og hvem de kan spille for. Regler, som er forhandlet i en 
kollektiv overenskomst mellem NFL og spillernes fagforening. 
</p><p>
Hvert hold må maksimalt bruge en lille milliard på lønninger til den 53 mand 
store trup. Reglerne skal til dels holde lønudviklingen under kontrol og 
sikre, at intet hold alene kan købe sig til succes. Den gennemsnitlige 
årsløn for en NFL-spiller er ifølge Forbes Magazine knap 14 mio. kroner, 
hvilket er et pænt stykke fra lønniveauet i de bedste europæiske 
fodboldklubber. Spillerne på Manchester Citys førstehold tjener i gennemsnit 
omkring 35 millioner kroner om året. 
</p><p>
NFL’s bedst betalte spiller – Chicago Bears’ quarterback Jay Cutler – ligger 
med sine knap 120 mio. kroner også langt fra de ca. 330 millioner kroner, 
Cristiano Ronaldo får af Real Madrid. 
</p><h3 class="tvheader">Tag et lynkursus i amerikansk fodbold</h3>
<p/><p>
Det er hensynet til jævnbyrdigheden, som er filosofien bag draft-systemet. De 
to stjerne-quarterbacks i 2015-generationen af unge spillere, Jameis Winston 
og Marcus Mariota, må med al sandsynlighed begynde deres NFL-karriere som 
tiltrængte forstærkninger hos Tampa Bay Buccanneers og Tennessee Titans, der 
sidste sæson kun vandt 2 af sæsonens 16 kampe. Normalt er en spiller 
forpligtet til at spille fire sæsoner for det hold, han bliver draftet af. 
</p><p>
Det er imidlertid langt fra en garanti for succes i den nye sæson – eller 
personlig succes for Winston og Mariota. Der er talrige eksempler på, at 
feterede stjerner fra college-holdene falder igennem i mødet med de tunge 
drenge i NFL’s forsvarskæder. Quarterback Johnny Manziel, der kunne gå på 
vandet, da han spillede for universitetet Texas A&amp;M, har endnu ikke 
slået igennem for Cleveland Browns, som draftede ham i 2014. 
</p><p>
Men tilsvarende er der stribevis af Askepot-historier om lunkne mellemvarer 
fra hylden, som bliver superstjerner. Quarterback Tom Brady, der i sidste 
sæson førte New England Patriots frem til Super Bowl-sejren, blev blot 
draftet som nummer 199 i år 2000. Reciever Chris Matthews, som greb en 
touchdown i finalen trak i første omgang en nitte i draften og arbejdede i 
en skobutik, inden Seattle Seahawks gav ham en kontrakt. 
</p><p><b class="ext-link">BAGGRUND</b><a class="embeddedlink" href="http://politiken.dk/sport/nfl/ECE2573009/nfl-spillere-vil-have-ryddet-op-og-donerer-hjerner-i-kamp-mod-psykiske-lidelser/">NFL-spillere vil have ryddet op og 
donerer hjerner i kamp mod psykiske lidelser</a></p><p>
NFL-holdene bruger derfor enorme summer på at scoute spillere forud for 
draften for at sikre sig de spillere, der passer ind i netop deres system, 
og for at forhindre at komme til at hænge på en nitte, som ikke kan leve op 
til sit talent fra college-dagene. 
</p><p>
Mens drømmen om NFL med sikkerhed bliver knust for hovedparten af de tilmeldte 
i årets draft, er de på sin vis vindere allerede. Deres talent for at spille 
football, har givet dem adgang til at studere på universiteter, som mange 
ikke ville have haft råd til at komme i nærheden af. I college-ligaen er det 
påkrævet, at spillerne lever op til visse akademiske standarder – ellers kan 
de ikke spille. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Super_Bowl_Football_932541j.jpg" alt="" border="0"/><span class="caption"><span class="f-img-caption">Udenom. 
</span>Chris Matthews spillede Super Bowl i sin første sæson i NFL. Seattle Seahawks fandt ham i en canadisk klub - Winnipeg Blue Bombers – og gav ham en toårig kontrakt til ca. 7 millioner kroner. - Arkivfoto: AP</span></span></p><p>
Andre kommer som Chris Matthews alligevel ind i ligaen af en bagdør som en fri 
fugl – spillere, der ikke bliver draftet kan skrive kontrakt med hvem som 
helst, som vil give dem en. 
</p><h3>
Bad boy vs. mors dreng 
</h3><p>
Selve draftdagen er et gedemarked uden lige, der følges med spænding af 
football-fans i hele USA. Det er blevet en event i sig selv, som en slags 
X-factor-show i en nervepirrende nedtælling. Det første hold har ti minutter 
til at vælge sin spiller, men kan også forsøge at handle med sin ret til at 
vælge. Det er langt fra ualmindeligt, at spillere i sidste øjeblik ryger fra 
den ene ende af landet til den anden, og ingen kan vide sig rigtig sikre, 
før de står med deres nye holdtrøje i hånden og bliver præsenteret som de 
nye stjerner. 
</p><p>
I år skiller to spillere sig dog ud fra mængden i kampen om at blive valgt som 
nummer et og dermed være sikret en årsløn på over 30 millioner kroner i de 
første fire sæsoner. De to quarterbacks Jameis Winston og Marcus Mariota 
ventes at blive taget som de to første, og NFL-fans håber på en årelang 
rivalisering mellem de to, som er så forskellige som nat og dag. I 
stereotypiske fortællinger en bad boy mod en mors dreng 
</p><p>
De fleste er enige om, at Winston er spilleren med det største potentiale. Men 
han er til gengæld udisciplineret og var rodet ind i den ene skandale efter 
den anden gennem tiden i college – og blandt andet anklaget for voldtægt i 
sin tid som studerende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/nfl/ECE2585320/daarligt-udsyn-til-super-bowl-udloeser-vild-erstatning/">Dårligt udsyn til Super Bowl 
udløser vild erstatning</a></p><p>
Marcus Mariota er en mere disciplineret og jordbunden type, der taler om sin 
stolthed ved at være den første af samoansk afstamning, som har vundet 
prisen som årets spiller i den forløbne college-sæson. Mens mange 
megatalenter er faldet igennem, bliver hans type med disciplineret 
arbejdsindsats og gode lederegenskaber ofte forskellen mellem succes og 
fiasko i NFL. 
</p><p>
Længere nede i rækkerne håber hundredvis af unge mænd blot på, at deres 
navn lyder fra scenen på et eller andet tidspunkt i de næste dage. 
</p><div class="art-quote article-box">
<p class="quote"/>
<blockquote>
<p class="quote-txt">
At være en af dem, som kan blive råbt op. Mange gutter får aldrig den mulighed 
- jeg har chancen
</p>
<p class="sender">
Charles Leno jr. 
</p>
</blockquote>
</div><p>
»Jeg er bare glad for at være i den her position«, siger forsvarsspilleren 
Charles Leno jr., der af de mange eksperter spås at blive valgt som omkring 
nummer 200. </p><p class=" bl-elem">
»At være en af dem, som kan blive råbt op. Mange gutter får aldrig den 
mulighed – jeg har chancen«, siger Leno til Fox. 
</p>	
</div>

</div></body></html>
