---
layout:     post
title: 	    "Det Danmark, Thorning kender"
post_author:	    
post_date:	    Sat, 11 Apr 2015 22:30:52 +0200
post_site:	    politiken.dk 
post_link:	    http://politiken.dk/magasinet/interview/ECE2623931/det-danmark-thorning-kender/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På busser og togstationer landet over hænger plakaterne, hvor en smilende 
Helle Thorning-Schmidt fortæller danskerne, at ventelisterne på hospitalerne 
er historisk korte, ungdomskriminaliteten falder og beskæftigelsen stiger. 
</p><p>
Hun fortæller udlændinge, at de »skal« arbejde, hvis de kommer til Danmark, og 
at regeringen i øvrigt fører en »stram« asylpolitik og stiller flere »krav« 
til indvandrere. Det sidste er nok også henvendt til danskerne. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00927/Thorning_fejrer_10__927592" data-id="927592" data-imgtype="jpg" data-caption="Foto: Joachim Adrian"/><p>
Helle Thorning-Schmidt har i dag været formand for Socialdemokraterne i 10 år 
og statsminister i godt tre et halvt. Inden længe skal hun til valg. Hendes 
valgkampagne handler om ’Det Danmark, du kender’. Siddende i sit aflange 
kontor på Christiansborg forklarer hun, at det er et »ret specielt land«. 
Med fri og lige adgang til sundhedsydelserne og en SU, der gør at også folk 
uden mange penge kan få en uddannelse. 
</p><p>
Men én ting er Danmark ifølge Thornings plakater. 
</p><p><i class=" bl-elem">Helle Thorning-Schmidt, i det Danmark, du kender, er Socialdemokraterne 
gået tilbage ved syv valg i træk. Hvorfor det?</i></p><p>
»Når du spørger så konkret til valgresultater, er jeg glad for, at 
Socialdemokratiet stadig er en stærk kraft i dansk politik. Det er vi 
kommunalt, regionalt og selvfølgelig også som regeringsparti nu. På den måde 
kan man jo konstatere, at selvom vi ikke ligger på de der 35 procent, som vi 
gjorde i gamle dage, holder vi skansen ganske pænt. Vi har de seneste tre år 
vist, at Socialdemokraterne er parat til igen at rydde op efter en borgerlig 
regering. Det gjorde vi i halvfemserne, og det gør vi nu«. 
</p><p><i class=" bl-elem">Men hvorfor bliver Socialdemokraterne en smule mindre, hver gang, der er 
valg?</i></p><p>
»Det store dræn fra os kom jo, før jeg blev partiformand. I den tid, jeg har 
været formand, har vi ligget på 24-25 procent. Og det håber vi, at vi kan 
gentage. Vi håber også, at der kommer flere med. Men der er ikke noget nyt 
i, at de store, gamle institutioner skal kæmpe mere for tilslutningen. Det 
gælder alt lige fra Danmarks Radio til de store, gamle morgenaviser og de 
store, gamle partier. Vi skal kæmpe for vores tilknytning på en anden måde 
end dengang, hvor man bare var det naturlige valg for arbejderne eller 
lønmodtagerne. Det er egentlig godt, for det tyder på, at vi stemmer mere ud 
fra, hvad vi mener, end hvor vi kommer fra«. 
</p><h3>
Er Thorning en strammer? 
</h3><p><i class=" bl-elem">I det Danmark, du kender, opfordrer du på plakater flygtninge og 
indvandrere til at arbejde. Er der noget som helst, der tyder på, at de ikke 
er interesseret i det?</i></p><p>
»Jeg tror da, at de allerfleste gerne vil arbejde. Men det er også vigtigt, at 
vi sætter en tyk streg under, at en stor del af det Danmark, vi kender, er 
at stille krav til mennesker. Det er en stor del af vores velfærdssamfund, 
at vi ikke er bange for at sige til dem, der kan, at de skal. Vi vil gerne 
give dem et meget klart budskab om, at de skal være aktive, enten i 
uddannelse eller på arbejdsmarkedet«. 
</p><p><i class=" bl-elem">Men er det dovenskab, der gør, at indvandreres beskæftigelse er lavere end 
indfødte danskeres?</i></p><div class="art-quote article-box">
<p class="quote"/>
<blockquote>
<p class="quote-txt">
Arbejde er roden til alt godt. Det har Socialdemokraterne sådan set altid 
ment. Man behøver ikke at have løst alle andre problemer først, inden man 
kommer ud på arbejdsmarkedet
</p>
</blockquote>
</div><p/><p/><p>
»Nej, det er det ikke. Og det er heller ikke det, vi antyder. Vi siger bare, 
at det er en stærk værdi i Danmark, at man er en del af arbejdsmarkedet. 
Arbejde er roden til alt godt. Det har Socialdemokraterne sådan set altid 
ment. Man behøver ikke at have løst alle andre problemer først, inden man 
kommer ud på arbejdsmarkedet. Det budskab tror jeg rigtig mange mennesker 
står bag«. 
</p><p><i class=" bl-elem">I det Danmark, du kender, er udlændingepolitikken blevet lempet på en række 
områder i din regeringstid. Hvordan hænger det sammen med, at du nu 
markedsfører dig som en strammer?</i></p><p>
»Det er en lidt forkert måde at se det på. Det er rigtig nok, at vi har 
stillet anderledes krav til den prøve, man skal bestå, og vi har afskaffet 
et snobbet pointsystem. Men et område, som vi først har rørt nu, er 
asylområdet og reglerne for at opnå asyl i Danmark. Her har de borgerlige 
antydet, at vi har ændret på reglerne for at få asyl i Danmark, og der har 
det været vigtigt for os at markere, at vi for første gang i 12 år har 
strammet på asylreglerne, og at det har været en nødvendig stramning, fordi 
vi også skal kunne følge med i forhold til, hvor mange, der kommer som 
asylansøger«. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00927/Thorning_fejrer_10__927589" data-id="927589" data-imgtype="jpg" data-caption="Foto: Joachim Adrian"/><p><i class=" bl-elem">Du nævner selv et par af lempelserne. I har også afskaffet starthjælpen. 
Det er jo reelle lempelser af udlændingepolitikken. Og i din kampagne står 
der, at du står for en »stram« udlændingepolitik? </i></p><p>
»Vores kampagne vedrører jo udlændinge, der kommer hertil som flygtninge. Og 
der kan det ikke diskuteres, at vi har strammet reglerne for at opnå asyl 
for første gang i 12 år. Det er vigtigt at få sagt. Dybest set har vi ført 
udlændingereglerne tilbage til 2010-niveau, og det har vi det rigtig godt 
med. Jeg mener ikke, at nogen beskyldte Anders Fogh for at være lempelig i 
sin udlændingepolitik«. 
</p><p><i class=" bl-elem">Hvorfor er det så vigtigt at fortælle vælgerne, at man er stram og hård 
over for folk, der er på flugt?</i></p><p>
»Det synes jeg heller ikke, at det er. Det er bare vigtigt at fortælle, hvad 
regeringens holdning er. Det er dig, der sætter de der ord på«. 
</p><p><i class=" bl-elem">Nej, det er dig. I kampagnen står der, at jeres linje er »stram«.</i></p><p>
»Jo, men stram og hård … Vi har ikke sagt noget med stram og hård. Vi har bare 
sagt, at vi støtter en stram udlændingepolitik. Vi har ført det tilbage til 
2010-niveau og endda strammet reglerne for at opnå asyl i Danmark. Jeg tror, 
at der er rigtig mange, der er parat til, at vi tager ordentligt imod de 
mennesker, der kommer til Danmark, men som også er optaget af, at vi kan 
følge med og gøre det ordentligt. Det er Socialdemokraterne optaget af. Det 
er regeringen optaget af. Og det skal vi selvfølgelig fortælle vælgerne«. 
</p><h3>
Færre offentligt ansatte 
</h3><p><i class=" bl-elem">I det Danmark, du kender, har der de seneste tre år været nulvækst i store 
dele af den offentlige sektor og i mange kommuner. Hvordan har det påvirket 
velfærden?</i></p><p>
»Vi har jo ikke haft nulvækst generelt. Og det er det, man skal se på«. 
</p><p><i class=" bl-elem">Jeg sagde også i kommunerne?</i></p><p>
»Ja, men det er lidt forkert at se det på den måde. Nulvækst kan kun måles på 
en måde, og det er, om man har nulvækst generelt, eller man ikke har. Vi er 
som noget nyt og egentlig ret afgørende begyndt at overholde budgetterne. 
Det er forskellen på vores regering og den tidligere. Den offentligt sektor 
har selvfølgelig haft en vanskelig tid, fordi de også skal ud af en krise«. 
</p><p><i class=" bl-elem">Ja, der er kommet markant færre offentligt ansatte?</i></p><p>
»Ja, det er der, fordi man ikke overholdt budgetterne, og der i årene 2009 og 
2010 har man rigtigt mange offentligt ansatte, fordi man simpelthen bruger 
for mange penge, og så kommer der selvfølgelig en nedgang, når man faktisk 
skal til at overholde budgetterne igen«. 
</p><h3>
VK-regeringen forstod ikke krisen 
</h3><p><i class=" bl-elem">I det Danmark, du kender, har jobvæksten de seneste tre år i din 
regeringstid været markant lavere end i vores nabolande som Sverige og 
Tyskland. Hvorfor kan vi ikke følge med?</i></p><p>
»Det er fordi, krisen har ramt meget hårdere i Danmark, end den gjorde i andre 
lande. Jeg er heller ikke sikker på, at den tidligere regering forstod 
krisens omfang. Men nu skal vi glæde os over, at vi har en fremgang i 
beskæftigelsen og en lav ledighed. Det ser ud til, at vi får en fornuftig 
vækst i de kommende år. På mange måder har vi løftet os ret markant«. 
</p><p><i class=" bl-elem">Men krisen ramte jo tilbage i 2008. Det er i de seneste tre år – fra 2011 
og frem – at vi har skabt markant færre job end andre lande. Hvorfor det?</i></p><p>
»Sådan kan man ikke sige det. Nedgangen var meget hård i Danmark. Vi mistede 
over 100.000 job i de år. Og det er klart, at opturen så også er 
vanskeligere. Det er først i 2010 eller 2011, at man ser den fulde 
indvirkning af den krise, som ramte os ekstra hårdt fordi vi havde en 
overophedning og ikke havde holdt budgetterne. Det tager altså lang tid at 
komme op«. 
</p><p><i class=" bl-elem">I Danmark, du kender, er der ifølge OECD udsigt til den sjette laveste 
vækst blandt de 34 lande frem mod 2030. Hvad vil du gøre ved det?</i></p><div class="art-quote article-box">
<p class="quote"/>
<blockquote>
<p class="quote-txt">
Vi skal ikke begynde at tale vores opsving så meget ned, at det ikke kommer 
til at ske. Og det synes jeg lidt, at de borgerlige er i gang med
</p>
</blockquote>
</div><p/><p/><p>
»Jeg vil ikke sætte spørgsmålstegn ved OECD’s tal. Men jeg tror, at vi kan 
gøre det bedre, end OECD fremskriver. Jeg synes også, at vores seneste 
konvergensprogram tyder på, at vi får flere i beskæftigelse, end vi havde 
regnet med, og at vi får en pæn vækst i de år, der kommer. Men vi er ikke 
færdige. Vi kommer til at have yderligere ændringer af vores samfund. Vi 
skal ikke begynde at tale vores opsving så meget ned, at det ikke kommer til 
at ske. Og det synes jeg lidt, at de borgerlige er i gang med«. 
</p><p><i class=" bl-elem">Hvad vil du gøre for, at vi får en højere vækst?</i></p><p>
»Jeg synes allerede, at vi har gjort ret meget og gennemført to ret store 
vækstplaner. Og som jeg også annoncerede i min nytårstale, kommer vi også 
med vækstinitiativer i dette her forår. Vi skal blive ved med at skubbe på 
vores vækst. Derudover skal vi hele tiden sikre os, at der er tilstrækkelig 
arbejdskraft til at kunne løfte væksten. Det er derfor, vi har sørget for, 
at det bedre kan betale sig at arbejde nu, end det kunne dengang, Lars Løkke 
var statsminister«. 
</p><p><i class=" bl-elem">Skal der gøres mere for, at det endnu bedre skal kunne betale sig at 
arbejde?</i></p><p>
»Vi bliver jo ved. Og hvis man kan finde pengene, skal man selvfølgelig gøre 
det«. 
</p><h3>
Skattelettelser er »rigtig dyre«
</h3><p><i class=" bl-elem">Fremadrettet, vil du så love at gå videre ad den vej og gøre det endnu mere 
attraktivt?</i></p><p>
»Det kommer jo til at blive mere attraktivt, fordi tallene forbedrer sig frem 
mod 2020. Den gruppe af mennesker, for hvem det slet ikke kan betale sig, 
bliver mindre. Jeg vil ikke afvise, at skal gå videre i form af 
skattelettelser, hvis man får råd til det. Man skal bare huske på, at hvis 
man vil give det til folk med almindelige indtægter, bliver det rigtig, 
rigtig dyrt. Vi ønsker ikke at have nulvækst i den offentlige sektor for at 
kunne finansiere det. Og vi kan ikke på nuværende tidspunkt anvise en 
finansiering«. 
</p><p><i class=" bl-elem">Så du lover ikke noget?</i></p><h3 class="tvheader">Thorning: »Danmark er blevet et bedre land«</h3>
<div class="tvplayer">
<p class="tvplayer-container" data-tvarticle-id="2623593">

</p>
<p class="art-imgdesc clip-source">
Kilde: Politiken.tv / Foto: Mikkel Stoumann Fosgrau og Peter Vintergaard, klip: Mikkel Stoumann Fosgrau
</p>
</div><p>
»Nej, jeg lover ikke noget. Men vi har ikke et ideologisk problem med det. Vi 
har jo lettet skatterne i vores regeringstid, både for virksomheder og for 
almindelige familier«. </p><p><i class=" bl-elem">I det Danmark, du kender, har man udsigt til store, offentlige underskud i 
årene frem. Udover det, der allerede er aftalt, hvad går du så til valg på 
af nye reformer?</i></p><p>
»I forhold til fremtidige underskud gælder det om at lade være med at bruge 
for mange penge, for så er der ikke så store underskud. Vi har gjort det til 
en regel, at vi i modsætning til den tidligere regering overholder 
budgetterne og vores 2020-plan. Det er en meget god ide, hvis man skal 
sikre, at der ikke kommer en for voldsom hængekøjeudfordring. Og vi vil 
fortsætte med at vende hver en krone«. 
</p><p><i class=" bl-elem">Men kan du ikke pege på bare en enkelt reform, som du går til valg på?</i></p><p>
»Nej, vi er ikke valgkamp nu. Jeg skal ikke fortælle, hvad jeg går til valg 
på. Vi går til valg på at fortsætte det spor, vi er inde på nu og ikke 
eksperimentere med dansk økonomi og skattelettelser, der ikke er råd til. 
Slet ikke eksperimentere med nulvækst. Vi vil effektivere den offentlige 
sektor stille og roligt og reformere der, hvor vi gerne vil have råd til 
yderligere. Vi har rundt regnet tre milliarder ekstra til den offentlige 
sektor hvert år, og vi skal bruge de penge med stor kløgt og fornuft. Nøglen 
til at undgå en for stor hængekøje er at lade være med at bruge for mange 
penge«. 
</p><p><i class=" bl-elem">Er det ikke sparevejen, du dermed vælger?</i></p><p>
»Nej, det synes jeg ikke. Det er ikke sparevejen at holde sig til sine 
budgetter. Man skal bare lade være med at bruge for mange penge. Og det er 
vi jo også holdt op med. Vi bruger det, vi har, og det, vi har reformeret os 
til«. 
</p><p><i class=" bl-elem">I det Danmark, du kender, foreslår din regeringsmakker Morten Østergaard, 
at pensionsalderen skal stige hurtigere end hidtil aftalt. Hvad mener du om 
det?</i></p><p>
»Jeg synes, vi har en rigtig god aftale fra 2006 (Velfærdsaftalen, red.) 
omkring dette her. Nu diskuteres der meget, hvilke reformer, der har betydet 
mest. Det er jo 2006-aftalen, som lægger bunden under alt dette her. Det er 
2006-aftalen, som sikrer, at der i 2040 er 250.000 flere på arbejdsmarkedet, 
end vi ellers ville have haft. Der har vi en aftale om, hvordan man skal 
indeksere, når levetiden stiger. Og det, mener jeg, er en rigtig fin aftale, 
som vi gerne vil holde os til«. 
</p><p><i class=" bl-elem">Så du vil ikke gå med på hans fremrykning?</i></p><p>
»For det første er det jo en meget bred aftale, så alle skal være enige. Men 
nej, vi mener, at vi skal holde os til aftalen. Og jeg bemærker også, at 
Venstre og Dansk Folkeparti mener det samme. Så det er nok sådan, det 
ender«. 
</p><h3>
Politik er andet end reformer 
</h3><p><i class=" bl-elem">Tilslutter du dig Morten Østergaards ambition om, at tre millioner danskere 
skal i arbejde, og derfor skal man lave en 2025-plan, hvor man i omfang 
laver det, der svarer til 2-3 dagpengereformer?</i></p><p>
»Jeg vil altid gerne have flere mennesker i arbejde. Men jeg synes, det er 
vanskeligt at pege på den reform, der lige skal få os derhen. Der er ikke 
noget overraskende i det, Morten Østergaard ønsker og siger. Vi ønsker jo 
faktisk, at flere skal ud på arbejdsmarkedet, og jeg vil bestemt mene, at 
det er i den retning, vi skal gå«. 
</p><p><i class=" bl-elem">Ville det ikke være rimeligt at nævne nogle konkrete reformer, som du 
fremadrettet gik til valg på?</i></p><div class="art-quote article-box">
<p class="quote"/>
<blockquote>
<p class="quote-txt">
Politik handler jo ikke kun om reformer. Politik handler også om, hvilket 
Danmark, vi skal have. Jeg vil gerne advare imod at reducere dansk økonomi 
til kun at handle om reformer
</p>
</blockquote>
</div><p/><p/><p>
»Vi er ikke i valgkamp nu. Og politik handler jo ikke kun om reformer. Politik 
handler også om, hvilket Danmark, vi skal have. Jeg vil gerne advare imod at 
reducere dansk økonomi til kun at handle om reformer. Det gør det også, og 
det har vi også vist, at vi er parate til. Men valg handler da også om, 
hvordan vores offentlige sektor skal se ud. Der er masser af mennesker, der 
utrygge i forhold til deres sundhed og deres børn. Og det er vi også optaget 
af«. 
</p><p><i class=" bl-elem">Er det store arbejdsmarkedsreformers tid forbi? Nu taler du om 
effektiviseringer af den offentlige sektor. Er det et fokusskift?</i></p><p>
»Man kan da ikke sige, at man stopper i forhold til reformer«. 
</p><p><i class=" bl-elem">Men du vil ikke pege på nogen områder?</i></p><p>
»Nej, men man skal også være lidt forsigtig med, hvor man går hen. Vi peger jo 
sådan set på, at vi skal videre. Vi skal videre med vores uddannelsessystem. 
Så nej, reformernes tid er ikke forbi. Men man skal nok se reformer lidt 
bredere, end man har været vant til. Den vigtigste reform, vi har lavet, er 
reformen af folkeskolen. Og den handler ikke om arbejdsudbud. Den handler 
om, at vores børn bliver dygtigere. Man skal passe på, at man ikke kun ser 
reformer som noget, der handler om arbejdsudbud. Jeg oplever i øjeblikket en 
tendens til, at man ser reformer lidt for snævert«. 
</p><h3>
Beskæftiger sig ikke med nederlag 
</h3><p><i class=" bl-elem">Det Danmark, du kender, skal til valg i 2015. Du er meget personligt i 
front for jeres kampagner. Hvad kommer det til at betyde for dig, hvis det 
ikke lykkes at genvinde magten?</i></p><p>
»Jeg tror ikke, man skal beskæftige sig med den slags scenarier. Vi går til 
valg for at vinde det«. 
</p><p><i class=" bl-elem">Er du socialdemokratisk formand, hvis I taber?</i></p><p>
»Det tjener ikke noget formål at gå ind i den slags diskussioner, og det vil 
jeg ikke gøre. Vi går til valg på at vinde. Og det er ikke for 
Socialdemokraternes skyld. Det er fordi, det er bedst for Danmark«. 
</p><p class=" bl-elem"><i class=" bl-elem">Publiceret 12. april 2015</i></p>	
</div>
</div></body></html>
