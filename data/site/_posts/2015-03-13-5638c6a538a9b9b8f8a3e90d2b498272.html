---
layout:     post
title: 	    "Swatch satser på smartur med billige NFC-chips"
post_author:	    Adam Fribo
post_date:	    Fri, 13 Mar 2015 08:15:00 +0000
post_site:	    www.version2.dk 
post_link:	    http://www.version2.dk/artikel/swatch-satser-paa-billige-nfc-chips-i-ure-98902?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Swatch agter ikke at tage kampen om det intelligente ur-marked op med Apple. I stedet for at producere et ur, der kan det hele, vil schweizerne nemlig satse på at installere billige NFC-chips med enkelte funktioner i de ure, de sælger.</p>

<p>Det skriver <a href="http://www.reuters.com/article/2015/03/12/us-swatch-group-ch-watch-idUSKBN0M818M20150312">Reuters</a>.</p>

<p>De billige NFC-chips kommer til at koste omkring 14 kroner pr ur, og en oplagt anvendelse er mobilbetaling.</p>

<p>Swatch skal nemlig have indgået et samarbejde med den kinesiske kreditkortunion, en schweizisk bank og en stor kreditkortudbyder.</p>



<p>De to sidstnævnte er endnu ikke offentliggjort, men kreditkortudbyderen menes at være VISA.</p>

<p>»Vi er verdensmestre i at integrere smarte funktioner i ure. Vi er ikke interessrede i at producere en mini-mobiltelefon til håndleddet. Det er der andre, der kan gøre,«udtaler Swatch CEO Nick Hayek og understreger, at man ikke er interesseret i at konkurrere med Apple.</p>

<p>»Opgradering af software hvert år – det er ikke noget for os.«</p>

<p>Swatch begynder at sælge ure med installerede NFC-chips inden for de næste to måneder, ligesom virksomheden også snart lancerer et mere traditionelt smartwatch, der kan forbindes med en smartphone via bluetooth.</p>


  </section></div></body></html>
