---
layout:     post
title: 	    "Dansk erhvervsgigant er presset på indtjening"
post_author:	    
post_date:	    Fri, 06 Mar 2015 11:54:22 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2576340/dansk-erhvervsgigant-er-presset-paa-indtjening/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske pumpekoncern Grundfos kom ud af 2014 med et resultat før skat på 
881 millioner kroner mod knap 1,5 milliarder kroner i 2013. 
</p><p>
Resultatet er ikke tilfredsstillende, lyder det i en pressemeddelelse. Det er 
blandt andet intensiv konkurrence og lav vækst, der presser indtjeningen i 
Grundfos. 
</p><p>
»Væksten er tilfredsstillende, givet at en række centrale markeder var præget 
af lav vækst. Vi har fastholdt og sandsynligvis udbygget vores globale 
markedsposition, selv om konkurrencen er yderligere intensiveret i specielt 
Asien«. 
</p><p>
»Men koncernens vækst og indtjening i danske kroner er skuffende«, siger 
koncernchef Mads Nipper i meddelelsen. 
</p><h3>
Ny strategi 
</h3><p>
Det er Mads Nippers første årsregnskab for Grundfos. Han blev hentet til 
koncernen i august 2014 netop for at vende flere års tilbagegang i 
virksomhedens indtjening. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2458054/ny-chef-fyrer-405-medarbejdere-i-grundfos/">Ny chef fyrer 405 medarbejdere 
i Grundfos</a></p><p class=" bl-elem">
Det skal nu ske med en ny strategi, som skal sikre »klare og fælles 
ambitioner, mindske organisationens kompleksitet, prioritere 
forretningsområder og markeder, samt udstikke de væsentligste strategiske 
initiativer, der skal styrke konkurrencekraften frem mod år 2020«. 
</p>	
</div>
</div></body></html>
