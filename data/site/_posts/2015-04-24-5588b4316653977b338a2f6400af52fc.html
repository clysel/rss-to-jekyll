---
layout:     post
title: 	    "Russisk motorcykelbande får forbud mod at krydse Polen"
post_author:	    
post_date:	    Fri, 24 Apr 2015 21:19:18 +0200
post_site:	    politiken.dk 
post_link:	    http://politiken.dk/udland/ECE2642547/russisk-motorcykelbande-faar-forbud-mod-at-krydse-polen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den polske regering har fredag meddelt Rusland, at det ikke vil tillade en 
russisk motorcykelgruppe med nære bånd til præsident Vladimir Putin at køre 
gennem Polen for at fejre sejren over Nazityskland for 70 år siden.
</p><p>
Beslutningen ventes yderligere at anspænde forholdet mellem de to lande, der 
allerede har lidt skade af den russiske intervention i Ukraine.
</p><p>
Omkring 50 medlemmer af den nationalistiske motorcykelbande Natteulvene skal 
deltage i køreturen fra Moskva til Berlin. MC-banden er sortlistet af USA 
for at have deltaget i Ruslands anneksion af den ukrainske halvø Krim sidste 
år.
</p><p>
»Udenrigsministeriet har sendt en diplomatisk note til den russiske ambassade 
i Warszawa, som omhandler, at en organiseret motorcykelgruppe, der også 
inkluderer repræsentanter for Natteulvene, nægtes adgang til Polen«, hedder 
det i en erklæring fra det polske udenrigsministerium.
</p><p>
Men ministeriet oplyser, at tre andre russiske motorcykelorganisationer får 
lov til at passere Polen.
</p><h3>
Leder ramt af sanktioner
</h3><p>
Natteulvene og de øvrige motorcyklister indleder deres rejse fra Moskva lørdag 
og agter at køre gennem Hviderusland, Østrig, Slovakiet og Tjekkiet og Polen 
for at nå frem til Berlin 9. maj, der i Rusland fejres som 70-års-dagen for 
afslutningen af Den Store Fædrelandskrig.
</p><p>
De vil følge den rute, som førte de sovjetiske soldater til sejr i Berlin 1945.
</p><p>
Men trods Polens udmelding, vil Natteulvene ikke give sig.
</p><p>
»Vi aflyser ingenting. Polen er Polen; I dag går det denne vej, og i morgen en 
anden«, siger en talskvinde for de såkaldte bikers.
</p><p>
Natteulvenes leder, Aleksander Saldostanov, er ramt af amerikanske og 
canadiske sanktioner for sin støtte til Ruslands annektering af Krim for et 
år siden.
</p><p class=" bl-elem">
Han står Putin nær, og den russiske præsident har flere gange ladet sig 
fotografere som en hårdkogt biker i selskab med Natteulvene.
</p>	
</div>

</div></body></html>
