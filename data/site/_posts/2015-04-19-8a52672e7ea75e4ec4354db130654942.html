---
layout:     post
title: 	    "Stenalderkost og skyr truer fuldkornsbrød "
post_author:	    
post_date:	    Sun, 19 Apr 2015 13:48:37 +0200
post_site:	    politiken.dk 
post_link:	    http://politiken.dk/mad/ECE2634033/stenalderkost-og-skyr-truer-fuldkornsbroed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Vi kan ikke bare læne os tilbage og tro, at nu kører det af sig selv. Rikke Iben Neess, kampagneleder</p>

</blockquote>
</div><p>
Danskerne spiser for lidt frugt og grønt, for meget mættet fedt, alt for meget 
salt i forhold til anbefalingerne og kun det halve af den mængde fisk, vi 
burde. 
</p><p>
Det går på centrale punkter relativt dårligt med at få danskerne til at spise 
efter kostrådene. Men der er en undtagelse: fuldkorn. Danskerne har næsten 
fordoblet indtaget af fuldkorn på 10 år fra 36 gram til 63 gram, og dermed 
er vi ikke så langt fra de 75 gram, som myndighederne mener er sundt. Næsten 
en tredjedel af voksne og 43 procent af børnene overholder anbefalingerne. 
</p><p>
Det gør fuldkornskampagnen til den offentlige kampagne, der er kommet tættest 
på sit mål. 
</p><p>
Men nye tal tyder på, at forbruget af fuldkorn kan være på vej ned igen. 
</p><p>
Salget af fuldkornsmærkede produkter på supermarkedsgiganten Coop’s hylder er 
faldet med 10 procent i 2014. En del af faldet kan skyldes problemer med 
opgørelsen, efter at dele af brødsalget er rykket over til såkaldt bakeoff 
og til Coop’s bagerier, hvor de ikke indgår i Coop’s statistik. Men det kan 
slet ikke forklare det hele. Samtidig har der været et større fald i 
omsætningen af havregryn, et af danskernes yndlingsfuldkornsprodukter. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/tjekmad/ECE2584534/spis-broed-til-eksperterne-er-enige-om-at-det-er-sundt/">Spis brød til: Eksperterne er 
enige om, at det er sundt</a></p><p>
»Det er lidt alarmerende og noget, vi skal have dykket mere ned i. En grund 
kan være stenalderbølgen, hvor folk er begyndt at droppe brødet. Der er også 
en bølge mod mere protein, der kan betyde, at folk har skiftet morgenbrødet 
og havregrynene ud med æg eller skyr med bær. Det er det, mange dameblade 
skriver om i øjeblikket. Men vi har ikke nogen forkromet forklaring«, siger 
Mette Mecklenburg, fødevarekonsulent i Coop. 
</p><h3>
Atkinsdiæten startede det hele 
</h3><p>
Hvis de nye sundhedstrends som <i>low carb-high fat</i>, højt proteinindtag og 
stenalderkost er skyld i faldet, er det en gentagelse af historien. 
Fuldkornspartnerskabet blev nemlig startet som en direkte reaktion på den 
helt store kosttrend i 2000’erne: Atkinskuren, hvor man helt fravælger brød 
og pasta. 
</p><p>
Afsættet for den oprindelige fuldkornsarbejdsgruppe tilbage i 2007 var, at 
atkinsdiæten havde vendt kostpyramiden på hovedet og startet en trend, der 
influerede negativt på brødsalget. 
</p><p><b class="ext-link">TENDENS</b><a class="embeddedlink" href="http://politiken.dk/mad/ECE2499389/madtendenser-2015-bliver-groen-glutenfri-og-gaeret/">Madtendenser: 2015 bliver grøn, glutenfri 
og gæret</a></p><p>
»Det bekymrede dengang myndighederne, sundhedsorganisationerne og 
brødproducenterne, at folk begyndte at fravælge kulhydrater, da kulhydrater 
som fuldkorn indeholder vigtige næringsstoffer. Så man blev enig om en 
kampagne, der kunne formidle budskaberne om fuldkorn, og hvad der var op og 
ned i forskningen. 
</p><p>
Nu hedder det så ikke Atkins længere, men low carb-high fat og stenalderkost«, 
siger kampagneleder Rikke Iben Neess fra Fuldkornspartnerskabet, et 
offentlig-privat partnerskab, der står bag det orange fuldkornslogo på bl.a. 
brød, pasta og morgenmadsprodukter. 
</p><h3>
Fuldkorns-kampagne med succes 
</h3><p>
Coop-tallene bekymrer Neess, men hun siger, at der er ting, der trækker i den 
anden retning: Der kommer flere og flere partnere med i 
Fuldkornspartnerskabet og alt i alt flere fuldkornsprodukter på markedet. 
Samtidig viser analyser, at flere og flere kender og handler efter 
fuldkornslogoet. 
</p><p>
»Uanset hvad, er det vigtigere end nogensinde at blive ved med at arbejde for 
det her. Vi kan ikke bare læne os tilbage og tro, at nu kører det af sig 
selv«, siger hun. 
</p><p>
Budskabet om, at fuldkorn er sundt og modvirker visse kræfttyper og diabetes, 
har haft en usædvanlig gennemslagskraft herhjemme. 
</p><p><b class="ext-link">LÆS OGSÅ</b><a class="embeddedlink">Børn får madangst af forældres 
sundhedshysteri</a></p><p>
»Vores interne mål var at øge danskernes indtag til 43 gram. Dengang sagde 
ernæringseksperterne fra DTU, at det var et meget ambitiøst mål, som vi ikke 
skulle regne med at nå, når man kigger på erfaringerne fra andre 
kostkampagner. Så da vi landede på de 63 gram, var der jubel. Det har givet 
genlyd mange steder i verden, og udlandet er meget interesseret i, hvad vi 
har gjort i Danmark«, siger Rikke Iben Neess. 
</p><p>
En hovedforklaring på kampagnens markante succes har været, at det er lykkedes 
at få industrien med. 
</p><p class=" bl-elem">
»75 procent af vores varenumre på friskbrødshylden i supermarkederne er 
fuldkornsmærket i dag«, siger marketingdirektør Anette Kalle fra 
bagerkoncernen Schulstad. Friskbrødshylden skal forstås som den hylde, hvor 
der ligger plastikposer med boller og brød fra Schulstad, Kohberg, Pågen 
m.m. 
</p>	
</div>

</div></body></html>
