---
layout:     post
title: 	    "Guide: Har du råd til at blive hjemmegående?"
post_author:	    
post_date:	    Sat, 04 Apr 2015 11:40:04 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2614003/guide-har-du-raad-til-at-blive-hjemmegaaende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nogle drømmer om det, andre kunne aldrig forestille sig det. Men for drømmerne 
er første hurdle nok økonomien. Ville I som par have råd til, at den ene gik 
hjemme? 
</p><p>
Her kommer en række gode spareråd fra folk, der har taget springet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2516354/guide-saadan-skaber-du-naervaer-i-en-travl-hverdag/">Guide: Sådan skaber du nærvær i 
en travl hverdag</a></p><p><b>1. Fradrag.</b> Hvis I er gift, kan personfradrag og rentefradrag overføres 
fra den hjemmegående ægtefælle til den, der arbejder ude. 
</p><p><b>2. Lån.</b> Betaler I af på lån, så gå i banken og hør, om I kan nøjes 
med at afdrage mindre, så længe den ene går hjemme. Måske kunne I gøre jeres 
boliglån afdragsfrit i en periode? 
</p><p><b>3. Flytte. </b>Flere hjemmegående vælger at flytte til noget billigere for 
på den måde at spare penge på boligposten. 
</p><p><b>4. Forsikringer. </b>Gennemgå forsikringerne, overvej, hvad I har brug for, 
og skift eventuelt selskab. 
</p><p><b>5. Banktjek. </b>Undersøg forskellige banker - der kan være mange penge at 
spare ved at skifte bank eller ved at bede jeres egen bank om nedsættelse af 
renter og gebyrer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2546195/her-er-seks-grunde-til-at-boernefamilier-er-pressede/">Her er seks grunde til, at 
børnefamilier er pressede</a></p><p><b>6. Faste udgifter. </b>Gennemgå jeres budget med en tættekam. I vil højst 
sandsynligt finde uventede stede, hvor I kan spare. Vær især kritiske over 
for abonnementer og kontingenter. Bruger I, hvad I betaler for? 
</p><p><b>7. Sælg bilen. </b>Har I virkelig brug for den? Bil er en stor post i 
mange familiers økonomi. 
</p><p><b>8. Vaner.</b> Her kan I formentlig finde rigtig mange penge - alt afhængig 
af, hvordan I lever i forvejen. I kan skære ned på rejser, tøj, gaver og 
husholdningsbudgettet. Gør det til en sport at undgå madspild, og køb ting 
på tilbud. Køb tøj i genbrugsforretninger, og hold ferie hjemme, eller lav 
boligbytte i ferierne. Meld klart ud til venner og familie, at gaverne 
bliver mindre for en periode. 
</p><p><b>9. Forlystelser. </b>På et år kan børnefamilier bruge rigtig mange penge på 
forlystelser som legeland, biografture, forlystelsesparker og lignende. Men 
for at spare kan I vælge at gå efter de mange gratis tilbud, der findes i 
især de større byer. Det er bare med at søge på nettet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2518472/mor-til-to-herhjemme-skal-vi-have-oejenkontakt-naervaer-og-ro-til-at-komme-ned-i-gear/">Mor til to: »Herhjemme skal vi 
have øjenkontakt, nærvær og ro til at komme ned i gear«</a></p><p><b>10. Institution.</b> Nogle vælger, at deres børn ikke skal gå i 
daginstitution, når den ene forælder går hjemme. Nogle kommuner giver 
tilskud, hvis man passer sit barn hjemme. 
</p><p><b>11. Jobudgifter.</b> Kantinemad, transport til og fra arbejde, eventuelt 
arbejdstøj og -sko, fagforeningskontingent og a-kasse. Den type udgifter 
forsvinder, når du går hjemme. 
</p><p class=" bl-elem">
Kilder: Hjemmeunger.dk, Netværket Hjemmelivkbh, hjemmegående Mia Broe Jakobsen 
og Jess Gertsen. 
</p>	
</div>

</div></body></html>
