---
layout:     post
title: 	    "FN: Det er på tide med flygtninge-solidaritet i EU"
post_author:	    
post_date:	    Thu, 12 Mar 2015 17:53:37 +0100
post_site:	    politiken.dk 
post_link:	    http://politiken.dk/udland/ECE2584115/fn-det-er-paa-tide-med-flygtninge-solidaritet-i-eu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er brug for en radikal ændring af den måde, som EU håndterer den 
dramatiske flygtningestrøm fra Syrien på.
</p><p>
Det mener FN's Flygtningehøjkommisariat (UNHCR), som netop har afleveret en 
stribe forslag til EU's udenrigspolitiske chef, Federica Mogherini, og EU's 
kommissær for indvandring og indre anliggender, Dimitris Avramopoulos. 
</p><p>
Blandt forslagene er et etårigt pilotprojekt, der går ud på at fordele de 
tusindvis af flygtninge, som er strømmet ind i Europa via Italien og 
Grækenland, langt mere solidarisk end tilfældet er i dag. Forslaget 
indebærer blandt andet et opgør med de gældende aftaler om, at flygtningene 
skal søge asyl i det land, som de først ankommer til. 
</p><p>
»Nogle lande har haft den indstilling, at andre lande tager sig af problemet 
med de syriske flygtninge. Derfor står andre lande nu med et uproportionelt 
stort antal - det gælder Grækenland, Italien og Bulgarien - som ikke magter 
situationen længere«, forklarer talsmand William Spindler fra FN's 
Flygtningehøjkommisariats Europakontor til Politiken. 
</p><p>
»Vi ønsker mere solidaritet internt i EU, samt at EU som helhed udviser mere 
solidaritet med lande som Libanon og Jordan og andre nabolande, som er hårdt 
belastet«, forklarer William Spindler videre. 
</p><div class="art-quote article-box">
<p class="quote"/>
<blockquote>
<p class="quote-txt">
I nærområderne er udfordringen, at de kun får en tredjedel af den hjælp, der 
er brug for for at håndtere situationen.
</p>
<p class="sender">
Anders Ladekarl, generalsekretær i Dansk Røde Kors 
</p>
</blockquote>
</div><p/><p>
Han forklarer, at FN desuden har foreslået, at indsatsen for at redde de flere 
tusinde flygtninge, der hvert år sætter livet på spil, når de krydser 
Middelhavet i mindre både, øges. I forlængelse af dette foreslår FN, at der 
udbetales kompensation til de skibsejere, som redder nødstedte om bord. 
</p><p>
»Vi er meget bekymrede over situationen i Middelhavsområdet. Tusindvis af 
mennesker dør hvert eneste år i forsøget på at komme til Europa ad denne 
vej«, siger William Spindler. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/NET-syrien-flygtnin_920189a.gif" alt="" border="0"/></span></p><p><b>Røde Kors: Få lande sidder med aben</b></p><p>
Med forslagene ønsker FN's Flygtningehøjkommisariat at få sat skub i 
diskussionen af, hvordan Europa kan forbedre flygtningeindsatsen. 
</p><p>
»Vi kommer med vores forslag. Og det er ikke nok at indføre et eller to af 
disse forslag. Der er brug for en bred revidering af den måde, som 
udfordringen gribes an på. FN Flygtningehøjkommisariat vil sikre, at 
flygtninge kan komme legalt til Europa, så de ikke behøver sætte livet på 
spil«, siger William Spindler. 
</p><p>
Generalsekretær i Dansk Røde Kors, Anders Ladekarl, ærgrer sig over EU's 
håndtering af flygtningestømmen. 
</p><p>
»I Europa kan vi godt finde ud af at have fælles grænser, men vi kan ikke 
finde ud af at håndtere de fælles grænser, når der kommer mennesker, der har 
behov for asyl. Så man har et ræs mod bunden, når det gælder standarder, 
fordi landene forsøger at spille sorteper videre, og så ender nogle ganske 
få lande som Sverige og Tyskland med at sidde med hele aben«, siger han. 
</p><p>
William Spindler fra FN's Flygtningehøjkommisariat understreger, at langt de 
fleste flygtninge fra Syrien ikke har noget ønske om at komme til Europa 
</p><p>
»De vil i stedet tilbage til deres eget land og derfor vil de også være så tæt 
som muligt på deres eget land nu. Så det om at øge hjælpen til de lande, der 
huset dem nu, så de ikke behøver at tage til Europa for at få hjælp«, siger 
han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/NET-syrien-flygtnin_920186a.gif" alt="" border="0"/></span></p><p>
Anders Ladekarl forklarer, at landene i nærområderne allerede er begyndt at 
lukke deres grænser. 
</p><p>
»I nærområderne er udfordringen, at de kun får en tredjedel af den hjælp, der 
er brug for for at håndtere situationen. Og landene begynder i stigende grad 
at lukke grænserne«, siger han. 
</p><p><b>To ud af tre rejser videre i EU uden at melde sig</b></p><p>
Chef for FN's Flygtningehøjkommisariats Europakontor, Vincent Cochetel, 
forklarer til den britiske avis The Guardian, at flere end totredjedele af 
de mange, der er kommet til Italien de seneste fire år er rejst videre uden 
at have afgivet fingeraftryk og identifikation. Og den manglende kontrol 
med, hvem der krydser ind i Europa, udgør derfor også et sikkerhedsproblem, 
påpeger han. 
</p><p>
»I en tid med øget bekymring omkring sikkerhedssituationen i Libyen, er 
situationen unormal. Ikke alle, der siger, at de er syrere eller 
palæstinensere, er syrere eller palæstinensere. Og ikke alle er flygtninge«, 
siger Vincent Cochetel til avisen. 
</p><p class=" bl-elem">
Flere end tre millioner mennesker vurderes at have forladt Syrien i de seneste 
fire år, og selv om størstedelen af dem fortsat befinder sig i nabolande som 
Libanon, Tyrkiet og Jordan, har tusindvis taget en ofte farefuld tur mod 
Europa. Turene i både henover Middelhavet ender som regel i Italien eller 
Grækenland. Alene sidste år ankom omkring 42.000 syrere til Italien - 3.000 
mistede livet på vej over havet. 
</p>	
</div>
</div></body></html>
