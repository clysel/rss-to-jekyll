---
layout:     post
title: 	    "Oraklet i Delfi: Her sad alle prognosers moder"
post_author:	    
post_date:	    Sun, 26 Apr 2015 11:43:53 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2639519/oraklet-i-delfi-her-sad-alle-prognosers-moder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Rejsen til Delfi:</b></h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Delfi_bl_kklatkort_930285w.jpg" alt="" border="0"/></span></p><p>
Det er en fordel at overnatte i Delfi, så man kan besøge museet og 
helligdommen tidligt – inden turistbusser med dagturister fra Athen 
ankommer. Der er åbent fra kl. 8 til 20 i turistsæsonen og til 15 om 
vinteren. 9 euro for en billet, der gælder både museet og templet. 
</p><p>
Der går rutebiler fra Athens busstation til Delfi. Man kan også vælge at leje 
en bil. Pris ca. 90 euro plus benzin for to dage hos Avis. 
</p><p>
SAS flyver direkte til Athen. Pris ca. 2.700 kr. t/r. 
</p><p class=" bl-elem"><a class=" bl-elem" target="_blank" href="http://www.delphi.com.gr">www.delphi.com.gr</a></p>
</div>
</div><div class="art-fakta article-box">
<h4 class="">
<b>Om oraklet:</b></h4>
<div class="fakta-body" data-buildingblock="embedded_factboxlink">
<p>
I begyndelsen kunne man kun spørge Apollon til råds én gang om året. Senere 
kunne man spørge når som helst. Pythia var forbindelsesofficeren mellem 
mennesker og Apollon og en kvinde. Pythia kom altid fra Delfi. I begyndelsen 
var det en ung kvinde, men tidligt i oraklets historie blev en Pythia 
bortført. Derefter var Pythia modne kvinder, der forlod deres familier for 
at tjene Apollon. 
</p><p>
Orakeldagen begyndte med, at Pythia og hjælpepræsterne badede i en hellig 
kilde. For at finde ud af, om Apollon var tilnærmelig, blev der kastet koldt 
vand på en ged. Rystede den, var Apollon i godt lune, og geden blev ofret. 
Pythia sad i templet på en trebenet stol, en tripode, let bedøvet af 
gasarter, der sivede op fra klipperne. De nyeste geologiske undersøgelser 
viser, at det bl.a. var ethylen, der også i 1920’erne blev brugt som 
bedøvelsesmiddel. 
</p><p>
Alle kunne spørge Apollon om alt. Mest berømt er ordvekslingen mellem oraklet 
og Krøsus. Kongen af Lydien 560-547 f.v.t. ville vide, om han kunne vinde 
over perserne. »Hvis Krøsus krydser floden Hades, vil et stort rige gå til 
grunde«, lød svaret. Krøsus regnede med, at det var Perserriget, men overså, 
at Lydien også var et stort rige, der blev ødelagt, fordi perserne var 
stærkest. Krøsus gav oraklet skyld for alle ulykkerne. 
</p><p class=" bl-elem">
Måske har Pythia ikke bare gættet ud i det blå, men draget egne konklusioner 
på baggrund af sladder. Træfsikkerheden var nok lige så god som moderne 
prognoser. Kolleger på Information fandt sidste år ud af, at i løbet af 42 
år ramte kun 5 af 179 prognoser om den økonomiske vækst i Danmark plet. 
</p>
</div>
</div><p>
I dag er her kun ruinstumper. Men i Delfis blomstringstid må synet have været 
fantastisk. 
</p><p>
Allerede et par kilometer, inden man kommer til den lille græske bjergby et 
par timers kørsel fra Athen, er der en storslået udsigt ud over dalen og i 
baggrunden Korinth-bugten. Pludselig, lige rundt om et klippehjørne, ligger 
resterne af den berømte helligdom. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/rejser/turengaartil/europa/graekenland/ECE1994009/her-er-de-graeske-oeer-som-eksperterne-elsker/">Her er de græske øer, som 
eksperterne elsker</a></p><p>
Dengang for 2.600 år siden strålede templet for guden Apollon, de mange 
forgyldte statuer og masser af mindre pragtbygninger i marmor i øjnene på de 
grækere, romere, illyrere og makedonere, der kom vandrende eller ridende for 
at spørge oraklet i Delfi til råds. Synet af de mange helligdomme var en 
belønning for strabadserne, man måtte igennem i bagende sol for at komme op 
ad de stejle stier. 
</p><p>
Det går ikke så lidt nemmere i bil, og ved parkeringspladsen til 
turistbusserne modtages man af alverdens flag. Delfi lever stadig af de 
antikke guder, og også på mere ydmyge restauranter er spisekortene på flere 
sprog. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/Delfi__2__930284v.jpg" alt="" border="0"/></span></p><p><br/><br/><br/><br/><br/><br/><br/></p><p><br/><br/>Alle spor efter oraklet er væk. Selv efter 150 års forskning ved arkæologerne 
uendelig lidt om det – de er ikke engang helt sikre på, hvor i det store 
Apollontempel, spåkvinderne sad. En af forklaringerne er ifølge den 
amerikanske arkæolog Michael Scott, at oraklet var så kendt, at alle 
skriftlige kilder fra samtiden går ud fra, at enhver vidste, hvordan det 
foregik. »Ligesom i Delfi« lyder henvisningen, når andre orakler – Delfis 
var kun et af mange, men det vigtigste – beskrives. 
</p><p>
Mennesket har alle dage ønsket at vide, hvad fremtiden vil bringe. Så Delfi 
er, om man så må sige, alle prognosers moder. Her blev spådommene for første 
gang virkelig sat i system, og Delfi blev også betragtet som centrum i den 
antikke verden. I ruinerne står stadig den sten, der blev betragtet som 
verdens navle, omfalos. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2531370/nu-kan-du-komme-paa-oehop-i-graekenland-a-la-interrail/">Nu kan du komme på øhop i 
Grækenland a la interrail </a></p><p>
Oraklet i Delfi fungerede i omkring 1.000 år og havde sin virkelige 
storhedstid fra år 650 til 300 f.v.t. Det fortoner sig, hvordan og hvornår 
det begyndte, måske allerede omkring 1.000-1.300 år f.v.t. Arkæologerne 
graver stadig. 
</p><p>
Som prognosemaskine mistede oraklet i Delfi betydning i romertiden, hvor hele 
helligdommen ellers havde skiftende kejseres bevågenhed og var hjemsted for 
nogle af datidens vigtigste sportsbegivenheder og musikkonkurrencer. 
Kristendommen var det endelige dødsstød for oraklet. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/foto2_930283y.jpg" alt="" border="0"/><span class="caption"><span class="f-img-caption">Helligdomme. 
</span>De besøgende blev ledt gennem hele helligdommen, inden de kom til det allerhelligste: Apollontemplet. I baggrunden ses Athens genopbyggede skatkammer, og til højre er resterne af deres vandrehal, der var udsmykket med trofæer fra søslag mod perserne. Foto: Henrik Kaufholz</span></span>
I århundreder derefter var Delfi blot en fattig landsby, der ikke har meget at 
gøre med nutidens Delfi, hvor souvenirbutikkerne ligger næsten side om side 
på Pavlou &amp; Freiderikis-gaden. Udbyttet af oliventræer, får og 
geder må have været magert. Byen ligger nærmest på klippehylder, så gaderne 
er forbundet med lange trapper. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/graekenland/ECE1290635/her-er-de-endnu-uspolerede-graeske-oeer/">Her er de endnu uspolerede 
græske øer</a></p><p>
Når man stavrer rundt i ruinerne, kan man ikke lade være med at tænke på, hvad 
Apollon og de andre græske guder dog ville her, hvor oliventræer og buske 
kæmper om den smule jord, der er mellem klipperne. Bagende varmt om sommeren 
og køligt om vinteren. 
</p><h3>
Viet til Apollon 
</h3><p>
Ifølge sagnet dræbte den græske gud Apollon, der blandt meget andet var gud 
for spådomskunst, slangen Python, der herskede over Delfi, og efter denne 
heltegerning blev Delfi en helligdom. 
</p><p>
Så det var sådan set Apollon selv, man spurgte til råds. Derfor sad 
spåkvinderne, der alle havde embedsnavnet Pythia, i Apollontemplet. Det 
første tempel af sten blev bygget år 750, og det blev genopbygget og udvidet 
flere gange efter jordskælv, brande og plyndringer. I dag er kun fundamentet 
og nogle få genopbyggede søjler tilbage, og man må nøjes med at se. Selve 
templet må ikke betrædes. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00930/foto_930281y.jpg" alt="" border="0"/><span class="caption"><span class="f-img-caption">Foto: 
</span>Henrik Kaufholz</span></span>
Når man går rundt i Delfi i ly af en amerikansk highschool-klasse, der højlydt 
forsøger at holde orden på Zeus, Apollon og Odysseus, kan man ikke lade være 
med at tænke på, hvilke anstrengelser og omkostninger de gamle grækere 
gjorde sig. Pragtbyggeri efter pragtbyggeri. Statuer af marmor og metal – 
det bedste af det bedste. 
</p><p>
For at hjælpe fantasien på gled bør man inden rundgangen på selve helligdommen 
besøge det museum, der rummer de udgravede skatte. Så får man også lidt 
struktur på guder og begivenheder. Man bliver for eksempel klar over, at 
oraklet blot var en del af helligdommen, og at de fleste bygninger var 
skatkamre til de gaver, bystaterne gav oraklet som tak for gode råd. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/graekenland/ECE2297705/eksperter-afsloerer-deres-graeske-yndlingsoeer/">Eksperter afslører deres 
græske yndlingsøer </a></p><p class=" bl-elem">
Arkæologerne har gravet i Delfi i 150 år, og nogle af fundene er rent ud sagt 
betagende: en næsten hel vognstyrer i bronze, en tyr af sølv og masser af 
statuer og små figurer i guld. Men selve oraklet er stadig en gåde. 
</p>	
</div>

</div></body></html>
