---
layout:     post
title: 	    "DBU-direktør er klar til at ofre Eriksen og Agger"
post_author:	    
post_date:	    Wed, 18 Feb 2015 12:53:23 +0100
post_site:	    politiken.dk 
post_link:	    http://politiken.dk/sport/fodbold/ECE2552085/dbu-direktoer-er-klar-til-at-ofre-eriksen-og-agger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks fodboldlandshold risikerer at måtte stille med et mandskab uden sine 
profiler og stamspillere i blandt andet den vigtige EM-kvalifikationskamp 
mod Serbien i København i juni. 
</p><p>
Det kan blive konsekvensen, hvis Dansk Boldspil-Union og spillerne ikke bliver 
enige om en økonomisk aftale for det første halvår af 2015. DBU kræver, at 
spillerne accepterer en lønnedgang. 
</p><p>
»Man kan forestille sig hvad som helst, men vi vælger at tro, at spillerne vil 
spille på landsholdet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2551514/em-kamp-i-fare-fodboldaftale-er-brudt-sammen/">EM-kamp i fare: Fodboldaftale 
er brudt sammen</a></p><p>
»Er der enkelte spillere, som ikke vil være med, så er der nogle andre, som 
spiller. Skulle der mangle spillere, så udtager vi nogle andre«, siger Dansk 
Boldspil-Unions administrerende direktør Claus Bretton-Meyer på et 
pressemøde onsdag. 
</p><p><i class=" bl-elem">Hvis Christian Eriksen, Daniel Agger og Kasper Schmeichel ikke skriver 
under, så skal landsholdet vel spille med andre mod Serbien? </i></p><p>
»Det er en situation, vi kan ende i«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2529125/landsholdet-faar-testkamp-mod-montenegro/">Landsholdet får testkamp mod 
Montenegro</a></p><p>
DBU-direktøren uddyber: 
</p><p>
»2. marts ved vi hvem, der ønsker at spille og hvem, der ikke ønsker at 
spille. Hvis vi mangler spillere, så er landstræneren og hans hjælpere sat i 
en situation, hvor de skal udtage nogle andre, så vi har dem, vi skal spille 
med, når det gælder«. 
</p><h3>
Det bedst mulige hold
</h3><p>
»Morten Olsen ønsker selvfølgelig at spille med de bedste spillere. Hvis nogen 
ikke vil, finder vi nogle andre. Vi stiller selvfølgelig med det bedst 
mulige hold«, siger Claus Bretton-Meyer. 
</p><p>
Han understreger, at han hverken tror eller håber, at Danmark må stille til 
kampen mod Serbien uden en lang række profiler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2477502/bendtner--co-skal-moede-usa/">Bendtner co. skal møde USA</a></p><p>
DBU har sendt et brev til en bruttotrup på 40 til 60 spillere, hvor de hver 
især skal tage stilling til, om de vil spille på landsholdet i denne 
periode. I den nye aftale lægger DBU op til en lønnedgang på 17 procent. 
</p><p>
De spillere, der ikke overholder DBU's deadline, kommer de ikke til at optræde 
på landsholdet i det den første halvdel af året. 
</p><p>
»Der er sat en deadline, som gælder med mindre, at en spiller af en eller 
anden grund er forhindret i at komme på sin mail«. 
</p><p>
De danske landsholdsspillere har ladet Spillerforeningen forhandle deres sag. 
Men DBU ønsker at kunne forhandle direkte med spillerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/EM-kvalifikation/ECE2465843/serbien-finder-ny-fodboldlandstraener/">Serbien finder ny 
fodboldlandstræner</a></p><p>
»Vi anerkender Spillerforeningen som forhandlingspart, og vi anerkender 
solidaritetsprincippet«, siger Claus Bretton-Meyer. 
</p><h3>
DBU træt af lang proces
</h3><p>
Han taler videre om en besværlig proces, når DBU ønsker at bruge en spiller 
for eksempelvis at pleje en sponsor. 
</p><p>
»Vi har oplevet gennem lang tid, at skulle vi bruge en spiller i forhold til 
en sponsor, har vi været i en situation, hvor vi skulle gå til 
Spillerforeningen, der skulle gå til spillerne, som skulle melde tilbage til 
Spillerforeningen og så tilbage til os«. 
</p><p>
»Det er en lang proces, som ikke er hensigtsmæssigt«, siger DBU-direktøren og 
fortsætter: 
</p><p>
»Vi ønsker en langt højere fleksibilitet i forhold til til at kunne tiltrække 
sponsorer. Vi ønsker ikke en konflikt med spillerne, vi ønsker at komme 
meget tættere på dem og komme i dialog med dem. Vi ønsker en direkte dialog 
med spillerne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/live/ECE2455198/danmark-saetter-fut-i-em-haabet-med-tre-maal-paa-en-halv-time/">Danmark sætter fut i EM-håbet 
med tre mål på en halv time</a></p><p>
Claus Bretton-Meyer fortæller om en stram økonomi i forbundet som årsagen til, 
at spillerne må gå ned i løn. Forhandlingerne mellem spillerne og forbundet 
har stået på siden sidste sommer, men er nu strandet ifølge DBU. 
</p><p class=" bl-elem">
Spillerforeningen har i en pressemeddelelse gjort klart, at man ikke er enig i 
DBU's udlægning. 
</p>	
</div>
</div></body></html>
