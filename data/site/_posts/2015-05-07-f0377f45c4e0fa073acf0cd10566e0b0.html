---
layout:     post
title: 	    "Labours fodfolk trænger ind i Thatchers gamle højborg "
post_author:	    
post_date:	    Thu, 07 May 2015 10:34:05 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2657951/labours-fodfolk-traenger-ind-i-thatchers-gamle-hoejborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<p>
»It's a very big thing«. 
</p><p>
Hos den irske bookmaker-kæde Paddy Power, som danske fodboldfans måske mest 
forbinder med fodboldspilleren Niklas Bendtners underbukser, afventer man 
dagens valg i Storbritannien med mere end almindelig spænding. Briterne er 
vilde med at spille på vindere og tabere, og deres politikere slipper ikke 
for en tur i bookmaker-maskinen, når der afholdes valg. 
</p><p>
Så når der engang i nat begynder at tikke resultater ind, vil mange vælgere 
holde intenst øje med deres kuponer. Lige før lukketid i aftes lød oddsene 
således: Den konservative leder David Cameron og Labour-leder Ed Miliband 
ligger <i>head to head</i> - oddsene er 10/11 til begge kombatanter, mens 
oddsene, når det gælder troen på hvem der ender med flest mandater, lyder på 
1/5 til Konservative og 7/2 til Labour. 
</p><p>
Og sådan spiller spillefuglenes resultater fint sammen med det overordnede 
billede, når man samler de seneste mange ugers målinger, som alle peger mod 
et fuldstændigt åbent og uforudsigeligt valgresultat. 
</p><p>
Mens alle konstellationer holdes åbne, tyder de seneste målinger på, at Labour 
i flere af de afgørende sving-kredse har mulighed for at puffe sig ind foran 
de konservative. Tendensen er særligt tydelig i London, men ikke nok med det 
– valgkredse, der tidligere blev betragtet som relativt sikre for de 
konservative, begynder at vakle under partiet, der har haft nøglerne til 
premierministerboligen på Downing Street 10 i de seneste fem år. 
</p><h3>
Thatchers valgkreds i 30 år 
</h3><p>
En af de valgkredse, der konkret oplever, hvordan blandt andet en ændret 
befolkningssammensætning kan ændre valgets udfald er valgkredsen Finchley og 
Golders Green i det nordlige London. 
</p><p>
Kredsen er traditionelt konservativ og var Storbritanniens første og hidtil 
eneste kvindelige premierminister Magaret Thatchers valgkreds i mere end 30 
år fra 1959 til 1992. Ved jordskredsvalget i 1997 tog Labour kredsen, som 
igen blev vundet tilbage af de konservative i 2010. Nu ser det ud til, at 
der med flere unge og enliges tilflytning igen er en mulighed for, at det 
kan vende. 
</p><p>
I kredsen, som ligger nummer 89 på Labours liste over højst prioriterede 
valgkredse, er partiet, der er udfordret af et konservativt flertal på 
næsten 6.000 stemmer, ifølge en måling fra midten af april foran med to 
procentpoint – hele 9 procentpoint mere end ved valget i 2010. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en lille ting, der betyder meget i et lokalsamfund. Den kandidat, der 
kan ordne det, får min stemme. Men jeg tror nu nok, at jeg stemmer 
konservativt
</p>
<p class="sender">
Bharah Scondee, pensionist 
</p>
</blockquote>
</div><p/><p>
»Før i tiden var det primært etablerede børnefamilier, der boede heroppe, men 
i dag er der langt flere lejligheder som beboes af yngre indbyggere. Det er 
godt for lokalsamfundet, men det er noget andet end tidligere, og vi vil nok 
se en bevægelse fra overvejende konservative stemmer til en mere ligelig 
fordeling«, siger Liliana Berliner, der er 63 år gammel og er manager for en 
velgørenhedsbutik ved Golders Green-station. Selv er hun som størstedelen af 
områdets indbyggere konservativ, men: 
</p><p>
»Min søn var ude at stemme dørklokker for Labour i sidste uge!«, griner hun. 
Liliana Berliner mener dog nok, at hendes knap 30-årige søn skal finde 
tilbage til de konservative rødder, og hun er glad for at de unge engagerer 
sig i valget. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Nyt_billede_934237s.jpg" alt="" border="0"/><span class="caption"><span class="f-img-caption">Liliana 
</span>Berliner, 63 år. - Foto: Line Prasz</span></span></h3><h3>
Nye metoder 
</h3><p>
For der er nye tendenser i valgkampsmetoderne ved dette valg, der har vist sig 
effektive til at engagere de lokale - metoder, som særlig Labours kandidat, 
den 30-årige Sarah Sackman, har fået opmærksomhed ud af, men som også de 
konservative er med på. 
</p><p>
Inspireret af den amerikanske præsidentvalgkamp i 2012, som Sarah Sackman var 
med til at organisere for Barack Obama, har Labour i Finchley og Golders 
Green igennem de seneste år stampet lokalsamfundet op og sammen, man har 
organiseret sig og kæmpet med de lokale indbyggere for blandt andet, med 
held, at holde en truet daginstitution åben og for en bedre busservice. 
</p><p>
Og netop de helt lokale sager spiller ofte en afgørende rolle for indbyggerne 
i millionbyen. Også for Bharah Scondee, som egentlig er pensioneret, men 
stadig arbejder i en lille butik på en af områdets hovedgader. Han er mere 
eller mindre ligeglad med parlamentsvalget - i årevis har han kæmpet for, at 
fortovet hvor han bor bliver renoveret, efter at både hans mor og svigermor 
er faldet. 
</p><p>
»Det er en lille ting, der betyder meget i et lokalsamfund. Den kandidat, der 
kan ordne det, får min stemme. Men jeg tror nu nok, at jeg stemmer 
konservativt«, siger han. 
</p><p>
Ifølge Sadiq Kahn, som er ansat til at skubbe Labour frem i London, bliver 
partiets selvtillid i Finchley afspejlet på tværs af den britiske hovedstad. 
Han kalder det i The Guardian en ’stille revolution’ i partiets måde at føre 
valgkamp på, og en af Labours talsmænd understreger pointen ved at hævde, at 
Labour nu er en realistisk udfordrer i samtlige 12 af de vigtigste 
valgkredse partiet går efter at vinde. 
</p><p>
Iain McNicol, som er Labours generalsekretær, oplyser desuden, at antallet af 
medhjælpere i de vigtigste valgkredse er tredoblet til 300 i løbet af de 
seneste tre år. 
</p><p>
Han gav før valgkampen grønt lys til, at Labour kunne begynde at bygge en 
vælger-database op, hvor man samlede informationer, så det har været muligt 
for partiet at identificere individuelle sving-vælgere i hver af de 
valgkredse, som er mest værd for Labour. 
</p><p>
»Det giver os en forståelse af en valgkreds som helhed og giver os, i 
kombination med det arbejde, der bliver gjort af folk som Sarah Sackman 
mellem valgene, en betydelig fordel«, siger Iain McNicol til The Guardian. 
</p><h3>
Konservative: Det er tæt, men vi vinder 
</h3><p>
Det er den konservative modstander Mike Freer dog knap så enig i. Han mener, 
at hans mandat er solidt, men erkender , at der statistisk set er tale om 
dødt løb mellem kandidaterne. 
</p><p>
»Det er klart, at kampen er tættere, end vi måske troede i begyndelsen af 
valgkampen, men jeg er sikker på, at vi beholder vores mandat«, siger Freer 
til avisen. 
</p><p>
Liliana Berliner er glad for, at partierne er blevet bedre til at ramme hende 
med en mere personlig kampagne. 
</p><p>
»Forleden fik noget fra den konservative kandidat, der lignede en personlig 
invitation til parlamentet! Den personlige tilgang gør, at jeg er langt mere 
bevidst om valgets temaer denne gang sammenlignet med tidligere«, siger hun. 
</p><p class=" bl-elem">
De britiske valgsteder lukker klokken 22 lokal tid - 23 dansk tid. 
</p>	
</div>

</div></body></html>
