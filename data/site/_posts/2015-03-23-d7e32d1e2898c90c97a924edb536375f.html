---
layout:     post
title: 	    "Noma er kåret til Danmarks bedste restaurant"
post_author:	    
post_date:	    Mon, 23 Mar 2015 18:37:45 +0100
post_site:	    politiken.dk 
post_link:	    http://politiken.dk/mad/ECE2600979/noma-er-kaaret-til-danmarks-bedste-restaurant/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Holdet bag Noma må efterhånden være godt ømme i skuldrene. 
</p><p>
De seneste måneder har de stået model til hundredvis af klap fra 
internationale madjournalister og gastroturister i deres midlertidige 
restaurant i Japan. 
</p><div class="art-fakta article-box">
<h4 class="">
Hvad er White guide?</h4>
<div class="fakta-body" data-buildingblock="embedded_factboxlink">
<p>
White Guide Danmark er en afstikker til en svensk madguide af samme navn, der 
har eksisteret i ti år.
</p><p>
Kriterierne som guiden anmelder ud fra er håndtering af råvarer, service, 
vinudvalg og håndtering af vinen, stemning og miljø.
</p><p>
15 anonyme anmeldere har i hemmelighed anmeldt 330 restauranter.
</p><p>
De 15 anmeldere håndplukkede folk, som har arbejdet med gastronomi i mange år.
</p><p>
Modsat michelinguiden slår White guide sig op på at anmelde restauranter i 
hele landet. 
</p><p class=" bl-elem">
Guiden betaler alle måltider, som der bliver anmeldt. 
</p>
</div>
</div><p>
Og nu står White Guide klar med åbne arme og flade håndflader. Det nye skud på 
stammen inden for madguides har netop udnævnt Noma til Danmarks bedste 
restaurant. For andet år i træk. </p><p>
»Vi starter op på Noma igen imorgen efter vores eventyr i Japan. Og jeg har 
allerede fået flere beskeder fra kokkene, der tester menuen nu her. Det er 
mega fedt at få sådan en anerkendelse dagen inden det går løs i køkkenet 
igen«, siger Rene Redzepi, køkkenchef og stifter af Noma.
</p><p>
Udnævnelsen skete foran cremen af danske kokke, der var samlet i Toldboden 
lokaler i København for at hylde hinandens arbejde og lanceringen af White 
Guide 2015. 
</p><h3>
Hele Danmarks guide 
</h3><p>
Madguiden, der sætter en ære i også at anmelde restauranter uden for 
København, har det seneste år anmeldt 330 restauranter i Danmark. Og der var 
Noma ikke til at komme udenom, når den bedste skulle findes. 
</p><p>
»De kombinerer fine dining med rock’n roll. Gennem alle årene er det kun gået 
en vej, og det er fremad. Jeg synes, at de har det mest innovative køkken og 
sætter trends, som andre følger«, siger Lena Ilkjær, redaktør hos White 
Guide. 
</p><p>
I kategorien ‘Årets bedste restaurant’ var Geranium, Noma, Kadeau København og 
Søllerød Kro nominerede. Med en samlet score på 39 ud af 40 point for maden 
og 96 ud af 100 for totaloplevelsen, slog Noma Geranium med tre point. Men 
på maddelen scorede de 39 point hver. 
</p><p>
»I top-10 er de ikke langt fra hinanden. Oppe på det niveau er det meget små 
ting, der skiller restauranterne fra hinanden. På Noma kommer hele køkkenet 
og siger hej til gæsterne, når de sætter sig til bords. Det er måske en af 
de ekstra ting, som skiller restauranterne fra hinanden«, siger Lena Ilkjær 
</p><p>
For at skabe et mere nuanceret overblik end tallene, anbefaler hun, at man 
gennemlæser anmeldelserne, inden man træffer beslutning om næste 
restaurantbesøg. 
</p><p>
»Det er langt mere nuanceret end tal og stjerner«, siger hun. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00918/nomakvinder_918681a.jpg" alt="" border="0"/><span class="caption"><span class="f-img-caption">Sejrsvant. 
</span>Noma er vant til at indtage den øverste plads på sejrsskamlen. Her til sidste års 50-best uddeling, hvor Noma blev nummer et for fjerde gang. Foto: Arkiv</span></span></p><h3>
Otte ud af 10 restauranter fra København 
</h3><div class="art-fakta article-box">
<h4 class="">
De 10 bedste restauranter</h4>
<h5>
København dominerer</h5>
<div class="fakta-body" data-buildingblock="embedded_factboxlink">
<p>
Det første tal ved hver restaurant angiver antal madpoint ud af 40. Det andet 
angiver totalpoint ud af 100. Restauranterne rangordnes først efter madpoint 
og dernæst efter totalpoint. 
</p><ol><li>NOMA København 39/96</li><li>GERANIUM København 39/93</li><li>KADEAU KØBENHAVN København 38/92</li><li>SØLLERØD KRO Holte 37/91</li><li>MIELCKE &amp; HURTIGKARL København 37/90</li><li>RESTAURANT AOC København 37/89</li><li>KONG HANS KÆLDER København 37/89</li><li>FREDERIKSHØJ Aarhus 36/91</li><li>STUDIO København 36/89</li><li>KADEAU BORNHOLM Åkirkeby 36/88</li><li>HOTEL FREDERIKSMINDE Præstø 36/87</li><li>FALSLED KRO Millinge 36/86</li><li class=" bl-elem">TI TRIN NED Fredericia 36/81</li></ol><p class=" bl-elem"><i class=" bl-elem">Kilde: White Guide</i></p>
</div>
</div><p>
En klar tendens tegner sig, når man kaster blikket på top-10 listen over White 
Guides anmeldelser. Her hersker de Københavnske restauranter, hvor kun to 
restauranter ikke er at finde i hovedstadområdet. Kadeaus bornholmske 
restaurant og Wassim Hallals Restaurant Frederikshøj. </p><p>
»I københavn er det økonomiske grundlag større for at drive en restaurant i 
den liga. Og så er Michelin kommet på besøg de sidste mange år, og det gør, 
at restauranterne er vant til at tage det sidste skridt, der skal til. Samme 
tendens har vi set i Sverige«, siger Lena Ilkjær 
</p><p>
Lader man blikket glide ned over top-40 listen begynder provinsen dog at tage 
kampen op. 17 ud af 40 restauranter ligger uden for København, og afstanden 
på maddelen er ikke mere end syv point fra nummer 40 til nummer et. 
</p><p class=" bl-elem">
»Der skal ikke meget til, før restauranterne i København får kamp til 
stregen«, siger Lena Ilkjær. 
</p>	
</div>
</div></body></html>
