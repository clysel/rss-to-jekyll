---
layout:     post
title: 	    "65-årig tysker med 13 børn venter firlinger"
post_author:	    
post_date:	    Sun, 12 Apr 2015 16:25:09 +0200
post_site:	    politiken.dk 
post_link:	    http://politiken.dk/udland/ECE2625098/65-aarig-tysker-med-13-boern-venter-firlinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 65-årig kvinde fra Berlin, der har 13 børn i forvejen, er gravid med 
firlinger, rapporterer flere tyske medier.
</p><p>
Graviditeten er foregået normalt, og Annegret Raunigk skal føde til sommer, 
hedder det. Hun vil i så fald blive verdens ældste kvinde, der føder 
firlinger.
</p><p>
Til tv-stationen RTL fortæller den 65-årige lærer i engelsk og russisk, at hun 
besluttede sig for få endnu et barn, så hendes yngste datter kunne få en 
lillebror eller lillesøster.
</p><p>
Hun blev gravid efter i over et år at have forsøgt at blive kunstigt befrugtet 
i udlandet.
</p><h3>
Et chok
</h3><p>
RTL's interview med hende vil blive vist mandag.
</p><p>
Også avisen Bild har talt med kvinden, og her fortæller hun, at det kom som et 
chok for hende, at hun skulle føde fire børn.
</p><p>
»Efter lægerne opdagede, at der var fire, var jeg nødt til at tænke over det«, 
siger hun. Men hun afviser, at hun på noget tidspunkt tænkte på 
fosterreduktion.
</p><p>
Bild spørger hende, om hun ikke har haft moralske skrupler over at skulle føde 
fire børn som 65-årig.
</p><p class=" bl-elem">
»Jeg mener, man selv skal træffe den beslutning«, siger hun.
</p>	
</div>

</div></body></html>
