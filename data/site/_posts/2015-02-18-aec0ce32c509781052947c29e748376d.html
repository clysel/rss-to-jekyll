---
layout:     post
title: 	    "Tag på krydstogt og få hundeslædekørsel og snescooterræs med i købet"
post_author:	    
post_date:	    Wed, 18 Feb 2015 07:00:21 +0100
post_site:	    politiken.dk 
post_link:	    http://politiken.dk/rejser/temarejser/ECE2494634/tag-paa-krydstogt-og-faa-hundeslaedekoersel-og-snescooterraes-med-i-koebet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Fra Bodø til Kirkenes</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00901/REJSER_Norge_Hurtig_901791w.jpg" alt="" border="0"/></span><a target="_blank" href="http://www.hurtigruten.dk">Hurtigrutens ’M/S 
Trollfjord’ </a>sejler fra Bergen til Kirkenes. Politiken steg på på 
Bodø og sejlede med i 4 døgn til Kirkenes via Vestvågøya, Tromsø, Hammerfest 
og en afstikker til Nordkap. 
</p><p>
Krydstogtet koster 2.164 kroner per person i dobbelt indvendig kahyt, inkl. 
morgenmad for 4 dage. 
</p><p><b>Det kan du bl.a. opleve undervejs:</b></p><p><a target="_blank" href="http://www.lofotr.no">Lofotr Vikingfest: </a>809 
kroner. 
</p><p>
Historisk polarvandring i Tromsø: 365 kr., inkl. besøg på <a target="_blank" href="http://uit.no/om/enhet/artikkel?p_document_id=391043&amp;p_dimension_id=88178&amp;men=28927">Polarmuseet</a> 
og <a class=" bl-elem" target="_blank" href="http://www.olhallen.no">Ølhallen.</a></p><p><a target="_blank" href="http://www.nordkapp.no">Nordkapekspedition: </a>861 
kr. 
</p><p><a target="_blank" href="http://www.hurtigruten.dk">Snescootersafari </a>i 
Lapland: 2.000 kr. 
</p><p class=" bl-elem"><a target="_blank" href="http://www.kirkenessnowhotel.com">Snehotellet i 
Kirkenes</a>: 2.195 kr. per person, inkl. transport fra Kirkenes centrum, 
trerettersmiddag, morgenmad og sauna. Åbent 20. december til 20. april. 
</p>
</div>
</div><p>
Kirsty og Kevin nyder det varme vand i den udendørs jacuzzi. 
</p><p>
Parret pjasker og morer sig højlydt som andre forelskede unge, men kroppen 
holder de under vandoverfladen, og på hovedet har de ikke specielt klædelige 
tophuer. 
</p><p>
Kirsty og Kevin er om bord på Hurtigrutens krydstogtskib ’M/S Trollfjord’ på 
vej fra Bergen til Kirkenes. I baggrunden er de norske fjelde iklædt sne og 
is, og det er bidende koldt. 
</p><p>
Selv om parret har boet tre år i London, har de stadig ikke vænnet sig til 
klimaet på den nordlige halvkugle og da slet ikke nord for polarcirklen. 
Kirsty og Kevin hedder nemlig de Klerk til efternavn og stammer fra 
Sydafrika. 
</p><p>
De er taget på en forlænget weekend med ’M/S Trollfjord’ for at opleve 
nordlyset og Nordkap og for at suse gennem vinterlandskabet med snescooter 
og hundeslæde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1209027/sejl-med-god-samvittighed-langs-norges-vestkyst/">Sejl med god samvittighed 
langs Norges vestkyst</a></p><p>
De stod på i Tromsø og tilbragte to nætter om bord og en enkelt nat på 
snehotellet i Kirkenes, hvor Kirsty efter en tur i saunaen som en rigtig 
norsk jente gik ud og rullede sig i sneen. Kevin nøjedes med saunaen med den 
undskyldning, at han havde ondt i halsen. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00901/Kirsty_og_Kevin_901788j.jpg" alt="" border="0"/><span class="caption"><span class="f-img-caption">Havkig. 
</span>Kirsty og Kevin de Klerk nyder vandet i alle former på M/S Trollfjord. FOTO: Poul Husted</span></span>
Ægteparret de Klerk er typisk for krydstogtgæsterne langs den norske vestkyst, 
fortæller Anne Maanum fra Hurtigruten. Tidligere var selve sejlturen det 
primære, men nu fokuserer arrangørerne mere og mere på aktiviteter som 
snescooterræs, fisketure, hundeslæde, vandreture og bybesøg. 
</p><p>
Årsagen er også, at akkurat som det sydafrikanske par bliver krydstogtgæsterne 
yngre og yngre, og de vil ikke bare sidde og vente på nordlyset over en 
kølig drink i salonen, men vil aktiveres og opleve det barske polarklima 
både til lands og vands. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE1784892/krydstogt-ved-antarktis-hold-jul-med-pingviner-og-leopardsaeler/">Krydstogt ved Antarktis: Hold 
jul med pingviner og leopardsæler </a></p><p>
Et andet plus for de unge er, at de rejsende ikke behøver at gennemføre hele 
den 11 dage lange tur fra Bergen til Kirkenes, men kan vælge det antal dage 
og den strækning, der passer dem. 
</p><h3>
Nattetisseri 
</h3><p>
Deborah Jean og Gary Young fra San Francisco repræsenterer både tidligere og 
nye tiders krydstogtgæster. De to har været gift i 30 år, og aldersmæssigt 
er Gary Young med sine 60 år typisk for gårsdagens krydstogtrejsende, og det 
er ikke mindst også hans 80-årige svigermor, som er med på turen. Trods 
alderen vil de dog også aktiveres. 
</p><p>
Først og fremmest er de taget på det 11 dage lange krydstogt hele vejen fra 
Bergen til Kirkenes, fordi Deborah Jean i 10 år har talt om at opleve 
nordlyset. Gary bryder sig ikke om store krydstogtskibe, men er fascineret 
af det barske terræn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2247815/paa-jagt-efter-nordlys/">På jagt efter nordlys</a></p><p>
»Nordkap var en stor oplevelse, men det var forfærdelig koldt. Jeg ville gerne 
have gået hele vejen rundt, men det var simpelthen for koldt. I morgen skal 
vi besøg snehotellet i Kirkenes, men sover på skibet. Da min kone hørte, at 
man skal ud af selve hotellet for at tisse om natten, mistede hun 
interessen«, fortæller Gary Young. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00901/Folk_p__d_kket_igen_901795d.jpg" alt="" border="0"/><span class="caption"><span class="f-img-caption">Udsigt. 
</span>Gæster ombord på skibet lader sig imponere over udsigten. FOTO: Poul Husted</span></span>
Til gengæld var Deborah Jean Young vildt imponeret over nordlyset, da det som 
en anden balletstjerne dansede hen over himlen. Gary Young var dog en smule 
skuffet og syntes, at nordlyset var meget smukkere og mere farverigt på 
fotos, end når det suste rundt på himlen, hvor det nærmest var hvidt og 
mindede om lyn. 
</p><p>
Helga og Stefan Terpstra fra Holland repræsenterer både fortid og nutid. 
Bedstemor Helga har inviteret barnebarnet Stefan med, fordi hun om sommeren 
har oplevet midnatssolen og også gerne vil se nordlyset med sit barnebarn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/norge/ECE1636702/inde-i-norges-laengste-fjord-minder-det-mest-om-sydeuropa/">Inde i Norges længste fjord 
minder det mest om Sydeuropa</a></p><h3>
Deller og stokfisk 
</h3><p>
Stefan Terpstra tager også med på de mere hæsblæsende aktiviteter som en tur i 
den hvide ørken på snescooter ved Kjøllefjord, mens Helga nyder skibets 
kunstsamling. Norske kunstnere som Kaare Espolin Johnsen, Elenor Martinsen, 
Geir Stormoen og Bente Tønnessen er repræsenteret på ’M/S Trollfjord’. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00901/Solnedgang_901797j.jpg" alt="" border="0"/><span class="caption"><span class="f-img-caption">Udsigten 
</span>fejler ikke noget. FOTO: Poul Husted</span></span>
Såvel unge som gamle krydstogtgæster dukker op, når kaptajnen inviterer til 
gilde på dæk 9, mens nordlyset suser hen over himlen. 
</p><p>
En aften steger kokken herlige fiskefrikadeller af torsk og lyssej, mens han 
den følgende aften serverer stokfisk, som nærmest kan sammenlignes med vores 
klipfisk, men uden saltning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/norge/ECE1928616/nordlys-og-noerder-tag-med-til-torskefiskernes-paradis/">Nordlys og nørder: Tag med til 
torskefiskernes paradis </a></p><p>
Det hele nyder godt af at blive skyllet ned med en trollfjordskarsk bestående 
af snaps og rom. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00901/Buffeten_901793j.jpg" alt="" border="0"/><span class="caption"><span class="f-img-caption">Appetitvækker. 
</span>Søluften er ikke alene kold, men giver også masser af appetit. Det er der heldigvis råd for i restauranten. FOTO: Poul Husted</span></span>
Når det trods alkohol og nordlys bliver for koldt, trækker de fleste ned til 
Nisse Skagtun i Fjord Baren på dæk 8 i Fjord Hall. 
</p><p>
Bartender Skagtun fortæller gladelig om sit sømandsliv, mens han skænker 
varmende drikke til de frysende bargæster. Han arbejder 10 timer om dagen 22 
dage i træk, hvorefter han har fri i 22 dage, som han tilbringer i sit hjem 
i Spanien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/norge/ECE1167852/saadan-oplever-du-vinterens-magiske-nordlys/">Sådan oplever du vinterens 
magiske nordlys</a></p><p>
Fritiden om bord bruger han til at læse, se tv, og sove. Det synes vi 
bargæster lyder som et fornuftigt arbejdsliv, og 41-årige Nisse Skagtun har 
da også arbejdet for Hurtigruten siden 1996. 
</p><p>
Mødet med besætningen er en del af oplevelsen, og det største er at blive 
inviteret op på broen til kaptajn Yngve Johannessen. 
</p><p>
Får man ikke en invitation, kan man høfligt spørge personalet og håbe på et 
positivt svar. Sammen med sikkerhedschef Arvid Øye klarer kaptajnen at 
håndtere det 135 meter lange skib med plads til 822 passagerer fra broen. 
</p><p>
Erfaringen har den 54-årige kaptajn. Inden han kom til Hurtigruten i 1999, 
havde han sejlet på de syv verdenshave med den norske handelsflåde. Han har 
været kaptajn i 10 år og sejlet med fem af rederiets skibe. Ingve 
Johannessen synes, at hver årstid og hver distance har sin charme, men hårdt 
presset siger han: 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00901/Kaptajn_Yngve_Johan_901796j.jpg" alt="" border="0"/><span class="caption"><span class="f-img-caption">Kaptajnkig. 
</span>Fra broen har kaptajn Arvid Øye udkig til smukke solnedgange og dramatiske landskabsformer som ’Den klatrende mand’. I virkeligheden hedder han ’Landegodemannen’ og klatrer opad den 802 meter høje Rypdalstind på øen Landegode. FOTO: Poul Husted</span></span>
»Alle årstider er specielle, men foråret i april-maj er nok min favorit. Da 
har du sommer i Bergen, men stadig sne oppe nordpå. Min favoritsejlads er 
Vestvågøy i Loften-øgruppen, hvor jeg selv bor. Landskabet er dramatisk, men 
det kan være en udfordring at komme ud og ind i havnene, når der er hård 
vind«. 
</p>	
</div>
</div></body></html>
