---
layout:     post
title: 	    "Læsnings-app til småbørn er gennemført, fascinerende og tredimensional"
post_author:	    
post_date:	    Mon, 09 Mar 2015 15:04:31 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2579220/laesnings-app-til-smaaboern-er-gennemfoert-fascinerende-og-tredimensional/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når nu iPads begynder at blive inventar ikke blot i private hjem, men også i 
vuggestuer og børnehaver, kan man høre en kakofoni af kritiske stemmers i 
nogle tilfælde berettigede skepsis: Hvad er der i vejen med at få en bog 
læst højt på et skød? Skal børn nu tilvænnes skærmbrug allerede i 2-års 
alderen? Og kan iPads ikke gøre danske børn endnu federe, end de i forvejen 
har stigende risiko for at blive? 
</p><div class="art-fakta article-box">
<h4 class="">
App-anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
App. Wuwu &amp; Co. 
</p><p>
Merete Pryds Helle (tekst og idé), Kamila Slocinska (ill.), Morten Søndergaard 
(oplæsning). 
</p><p class=" bl-elem">
Touchbooks, 39 kroner.
</p>
</div>
</div><p>
’Wuwu &amp; Co.’ er en af de udgivelser, som fuldstændig afmonterer 
forskrækkelsen. Dedikeret til børn i alderen 2-5 år giver appen ungerne 
mulighed for at bruge både hjerne og krop, mens de udforsker et unikt 
univers illustreret af Kamila Slocinska. Åbningsbilledet af et sødt rødt 
lille hus kan ligne forsiden af en hvilken som helst bog. Det er ’Wuwu &amp; 
Co.’ bare slet ikke. Når fingrene går i gang med at udforske Slocinskas 
skægge figurer med rørende blinkende øjne, træder barnet ind i et 
tredimensionalt univers, det kan bevæge sig rundt i. </p><p>
Det er simpelthen smågenialt fundet på, at man med sine små (og store) fingre 
og sin krop i bevægelse kan komme rundt i det lille røde hus med Wuwu og 
hendes venner, mens digteren Morten Søndergaard læser Merete Pryds Helles 
velskrevne små fortællinger op. 
</p><h3>
Fysisk aktivering og velskrevne historier 
</h3><p>
Hvis ikke man af nysgerrighed og lyst får trykket sig ud af huset og bevæger 
sig ud i skoven, der er isnende kold, eftersom det i Wuwus land har været 
den koldeste vinter i flere tusind år. Alle mulige veje rundt i ’Wuwu &amp; 
Co.’ anvises med en logik, der passer til børn. »Løft din iPad og se, om du 
kan hjælpe Wuwu«, foreslår den venlige stemme et sted, og det skal gøres 
helt bogstaveligt, hvis det skal virke. Man skal virkelig løfte sin lette 
lille computer op foran sig for at få adgang til at hjælpe Wuwu. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2505206/guide-saadan-vaelger-du-den-rigtige-boernebog/">Guide: Sådan vælger du den 
rigtige børnebog</a></p><p>
Ligesom man helt bogstaveligt skal dreje rundt om sig selv for at kunne se, 
hvordan det lille røde hus er indrettet. Drejer man sig ikke omkring, finder 
man heller aldrig nøglen til døren, der åbner for en række fortællinger. 
’Wuwu &amp; Co.’ indeholder fem forskellige, selvstændige historier, 
man kan få læst op og også vælge selv at læse højt. 
</p><p>
En af historierne er den om trolden Sveske. Han kan ikke komme til at lave 
mad, fordi han har mistet sine tændstikker. Så må man jo hjælpe ham: krabbe 
med fingrene gennem skoven i tabte tændstikkers spor, til man når frem til 
det egern, der har formastet sig til at stjæle tændstikkerne. 
</p><p>
Når man først har fået fat i dem, kan man gå tilbage til det røde hus igen. 
Der er også sommerfuglen Gregers, der er nødt til at få vækket sine 
søskende, inden det sidste blad er faldet fra et træ i skoven. Gregers’ 
søskende er nemlig stadig kun larver, og får han ikke vækket dem, når de 
ikke i tide at blive til sommerfugle og komme i sikkerhed i det lune Afrika. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/livsstil/familieliv/ECE2505155/foraeldrepar-laeser-hoejt-hver-aften-godnathistorier-aabner-for-at-boernene-vil-snakke/">Forældrepar læser højt hver 
aften: »Godnathistorier åbner for, at børnene vil snakke«</a></p><p>
I den fortælling hjælper det at <i>råbe </i>ind i sin iPad. 
Højt nok til at larverne kan høre det. Historierne er velskrevne uden at 
være indviklede. Det skal de heller ikke være til så små børn, der bare vil 
nyde at genhøre dem og ikke mindst at gentage de forskellige udfordringer. 
</p><p class=" bl-elem">
Mens de sammen med Wuwu og vennerne ser sneen dale blidt på skærmen i 
kuldeskoven. 
</p>	
</div>
</div></body></html>
