---
layout:     post
title: 	    "Nyindkøb udfordrer hierarkiet"
post_author:	    
post_date:	    Fri, 20 Feb 2015 13:31:45 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2555168/nyindkoeb-udfordrer-hierarkiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Pludselig skal Morten ’Duncan’ Rasmussen nok vænne sig til at sidde på bænken. 
I hvert fald en gang imellem. De seneste år har den målfarlige angriber 
været så godt som selvskrevet til startopstillingen i FC Midtjylland, men 
denne vinter har den ambitiøse førerklub hentet Superligaens topscorer, 
Martin Pusic, i Esbjerg. 
</p><p>
Dermed ændrer ’Duncan’s plads i truppens hierarki sig formentlig også. Fra 
sikkert førstevalg til luksusreserve – medmindre danskeren med de ni 
landskampe på cv’et altså vinder kampen om pladsen i front over den 
formstærke østriger. Og det giver risiko for, at der opstår uro på holdet, 
siger iagttagere. 
</p><p><b class="ext-link">BAGGRUND</b><a class="embeddedlink" href="http://politiken.dk/sport/fodbold/superligaen/ECE2532152/topscorerens-skifte-var-ren-transferhalloej-paa-badehotellet/">Topscorerens skifte var ren 
transferhalløj på badehotellet</a></p><p>
»Når der ikke er plads til begge to, kan det godt gå ind og rykke ved nogle 
ting«, siger Esben Hansen, tidligere topspiller og fodboldekspert på Canal 8 
og 9, i den første udgave af Politikens Fodboldmagasin – en ugentlig 
podcast, der i går udkom for første gang med nyindkøbenes betydning for 
hierarkiet som et af temaerne. 
</p><h3>
Hobro præget af sammenhold 
</h3><p>
Det samme påpeger assisterende landstræner Peter Bonde. 
</p><p>
»Et spændende element bliver, hvordan de her to store egoer i front – for det 
er man jo, når man er topangriber og gerne vil lave mål – reagerer på, at 
Glen (Riddersholm, red.) nok kun vil spille med den ene af dem. For ikke at 
få for meget uro skal træneren kunne håndtere, at der sidder en utilfreds 
spiller på bænken«, siger Peter Bonde i Politikens Fodboldmagasin. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00910/pusic_910518k.jpg" alt="" border="0"/><span class="caption"><span class="f-img-caption">Ny. 
</span>Pusic kan få debut på mandag mod OB. - Arkivfoto: Anders Kjærbye/fodboldbilleder.dk</span></span></p><p>
Også i Hobro ser der ud til at være rykket rundt i hierarkiet hen over 
vinterens transfervindue. Mens den lille jyske klub tidligere har bygget sit 
succesrige hold op om et stærkt sammenhold mellem ret uprofilerede spillere, 
har den nu hentet Mikkel Thygesen og Mikkel Beckmann. To store navne, der 
har optrådt på det danske landshold og modsat størstedelen af truppen er 
fuldtidsprofessionelle. 
</p><p>
»De to nye er højt lønnede og kommer ind fra siden – derfor vil gruppen også 
reagere på det, hvis ikke de præsterer fra starten. Hvis ikke de træner 
godt, leverer i kampene, og hvis de bare kører hjem fem minutter efter 
træningerne uden at være en del af det miljø, Hobro også lever af – så 
falder hammeren«, siger Peter Bonde. 
</p><p class="art-ext-other">

</p><p/><p>
Både han og Esben Hansen mener dog, at både Hobro og FC Midtjylland er rustede 
til at håndtere den situation, der opstår, når nyindkøb udfordrer 
hierarkiet. 
</p><p>
»Jeg tror, at de har styr på det i FC Midtjylland, for de har en stærk kultur 
(...). Det hele kommer meget an på, hvordan det bliver håndteret af 
træneren, og jeg tror, at Jonas Dal i Hobro er god til det. En af hans 
fineste kompetencer er at håndtere en gruppe mennesker«, siger Esben Hansen, 
som samtidig mener, at Beckmann og Thygesen »passer godt ind«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2555994/velkendt-dommervaaben--faar-superligadebut/">Velkendt dommervåben får 
superligadebut </a></p><p>
I Hobro og FCM er de da heller ikke bekymrede for, at de nye profiler skaber 
uro. 
</p><p>
»Det kunne godt give problemer, hvis Glen bare satte sig ind på kontoret og 
kiggede. Men det gør han ikke; han er tæt på truppen. Og både Duncan og 
Pusic ved, at det kræver to dygtige spillere på hver plads for at spille med 
i toppen. Jeg kan se, at de til træning giver den fuld gas for at vise, at 
de vil være førstevalg«, siger FCM-direktør Claus Steinlein. 
</p><p>
Jens Hammer Sørensen, sportschef i Hobro, supplerer: 
</p><p>
»Det er da en ny situation for os. Men spiller du godt i kampene, kommer du 
også højt op i hierarkiet. Vi har en vildt sund kultur i truppen, hvor det 
handler om at levere. Nu vil jeg ikke lyde arrogant, for jeg er faktisk alt 
andet end det, men kulturen i klubben er så stærk, at man automatisk kommer 
til at arbejde for det. Det gør de her to spillere også«. 
</p><p class=" bl-elem"><b class="ext-link">FORÅRSPREMIERE</b><a class="embeddedlink" href="http://politiken.dk/sport/fodbold/superligaen/ECE2555170/fcn-indleder-superligaen-med--grus-i-maskinen/"> FCN indleder med grus i 
maskinen</a></p>	
</div>
</div></body></html>
