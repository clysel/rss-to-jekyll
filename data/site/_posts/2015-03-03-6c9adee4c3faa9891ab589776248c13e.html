---
layout:     post
title: 	    "Ny michelinkok er blid, bilgal og familiefar til UG"
post_author:	    
post_date:	    Tue, 03 Mar 2015 15:12:15 +0100
post_site:	    politiken.dk 
post_link:	    http://politiken.dk/mad/ECE2571584/ny-michelinkok-er-blid-bilgal-og-familiefar-til-ug/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå Bog - René Mammen</h4>
<h5>
Elsker hurtige biler og Jørgen Leth</h5>
<div class="fakta-body" data-buildingblock="embedded_factboxlink">
<p><b>Født</b> 22. februar 1981. Opvokset i Saksild i Østjylland. 
</p><p><b>Udlært kok i 2001</b> fra Norsminde Kro. I 2003 blev han udlært tjener 
fra Malling Kro. Han har tidligere arbejdet på Noma og Ensemble.
</p><p><b>Til hverdag bor</b> han i Skanderborg med to børn på 3 og 6 år og hustru 
Louise Mammen, som er tjener og medejer af Restaurant Substans og Restaurant 
Pondus i Aarhus. Sidstnævnte blev torsdag belønnet med en Bib Gourmand. 
</p><p class=" bl-elem"><b>Vild med crossfit, </b>hurtige biler og Jørgen Leth og elsker mad, der ikke 
er for meget ’diller-daller’ over.
</p>
</div>
</div><p>
Nogle forbinder nok michelinrestauranter med høje, hvide kokkehuer, en 
køkkenchef med et iltert temperament og tallerkener anrettet med 
vaterpas-præcision. 
</p><p>
Restaurant Substans i Aarhus er alt det modsatte. For sådan er René Mammen 
ikke. 
</p><p>
Torsdag morgen blev Substans sammen med to andre aarhusianske restauranter for 
første gang belønnet med en plads i gastronomiens Hall of Fame, Guide 
Michelin Nordic Cities 2015. 
</p><p>
René Mammen er køkkenchef på Substans, og i ti år har han og hustruen Louise 
Mammen drevet den lille restaurant på Frederiksgade midt i Aarhus. 
</p><p>
»I starten var det bare Louise og mig. Hun serverede, og jeg lavede mad. Det 
holdt kun et halvt års tid. Man blev ret slidt af det, men det var 
skidesjovt alligevel. Og nu har det så bare udviklet sig siden. Sådan med 
lidt flere ansatte og lidt flere pladser«, siger den 34-årige restauratør. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/mad/ECE2564682/michelinmodtager-i-aarhus-det-summer-i-hele-min-krop/">Michelinmodtager i Aarhus: 
»Det summer i hele min krop«</a></p><h3>
Giver de ansatte og råvarerne æren for succes 
</h3><p>
Ordet ’sådan’ går igen i mange af hans sætninger og efterlader et indtryk af 
en vis sindsro på restaurantens vegne. Det har aldrig været et mål at opnå 
en michelinstjerne. 
</p><p>
»For mig er det lige meget, hvilken vej kålen vender. Så længe det ser 
nydeligt ud og smager godt, så er jeg glad«, siger han og rører i sin 
blomkålspuré i det lille restaurantkøkken. 
</p><p>
I hans restaurant er det engagementet, de ansattes personlighed og ikke mindst 
de gode, økologiske råvarer, der har æren for succesen. 
</p><h3>
Tjenerelev med punkerhår 
</h3><p>
På Restaurant Brødrene Koch mener den ene af de tre brødre, Michael Koch, at 
Substans er som Mammen selv. 
</p><p>
»Han er ikke fisefornem eller prøver at være tjekket. Han er et fantastisk, 
roligt gemyt – der er ikke så meget pjat med ham. Han afspejler ro og orden. 
Kig på René – Sådan er Substans også. Det er det, han har fået en stjerne 
for«, siger Michael Koch. 
</p><div class="art-quote article-box">
<p class="quote"/>
<blockquote>
<p class="quote-txt">
Han havde blåt hår, kæmpestore øreringeog kørte punkerstilen
</p>
<p class="sender">
</p><p class=" bl-elem">Rico Jørgensen, kroejer</p> 

</blockquote>
</div><p>
Ditte Susgaard fra Nordisk Spisehus har tidligere arbejdet sammen med René og 
Louise Mammen på Substans. </p><p>
»Jeg kan unde dem tusinde gange, at de får den stjerne. De supplerer hinanden 
super godt, og så er de bare nogle vildt søde mennesker«, siger 
restaurantchefen. 
</p><p>
René Mammen blev udlært kok i 2001, hvorefter han påbegyndte en uddannelse som 
tjener. Han kom i lære på Malling Kro, hvor han tidligere havde været i 
praktik, og kroejer Rico Jørgensen, der i dag stadig er nær ven af René og 
Louise Mammen, husker tydeligt sit første møde med sin nye praktikant: 
</p><p>
»Han havde blåt hår, kæmpestore øreringe og kørte punkerstilen. Men da han så 
kom tilbage og skulle være i lære som tjener, havde han vasket farven ud, 
pillet ringene ud og lagt håret ned – så lignede han pludselig mere en meget 
moden konfirmand«, griner Rico Jørgensen, der kalder Mammen en fantastisk 
sød og ihærdig gut. 
</p><p>
Det var også på Malling Kro, René Mammen mødte sin kone, Louise, der arbejdede 
som tjener, og som han i dag har to – snart tre – børn sammen med. 
</p><p>
»Der skulle ikke mange af de sene lukkevagter med Louise til på kroen, før der 
blev kysset«, fortæller Rico Jørgensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/mad/ECE2555544/her-er-danmarks-18-michelinrestauranter-i-2015/">Her er Danmarks 18 
michelinrestauranter i 2015</a></p><h3>
Familiefar og bilfreak 
</h3><p>
René Mammens venner kender ham som en udadvendt og sjov fyr, der er 
’familiefar til ug’, og som elsker at holde fri og tage væk og få luft. 
</p><p>
»Vi har lige været på Skodsborg Kurhotel. Sådan noget arrangerer han tit, og 
så sørger han for, at børnene bliver passet. Han går ikke rundt og tror, at 
restauranten ikke kan klare sig uden ham«, siger Louise Mammen. 
</p><p>
René Mammen har tre hobbyer: crossfit, vin – gerne biodynamisk – og hurtige 
biler. Han er ifølge sig selv helt biltosset, hvilket han egentlig synes er 
ret utypisk for kokke, der »normalt cykler rundt på deres hipstercykler«. 
</p><p>
Han er selv ejer af en hurtig bil, men fordi det er lidt af en blærebil, må 
modellen ikke blive nævnt i avisen, »for så er der nok bare nogen, der får 
ondt i røven«, siger han og griner. 
</p><p>
Når lejligheden byder sig, kører han ræs på racerbanen Nürburgring i 
Sydtyskland eller i Spa i Belgien. 
</p><h3>
Jørgen Leth til undsætning 
</h3><p>
Når ovnen, emhætten, blenderen og de mange andre lyde fra diverse 
køkkenredskaber er ved at stige René Mammen til hovedet på en stresset 
aften, så er der altid én ting, der kan få ham på andre tanker. 
</p><p>
»Jeg har sådan en svaghed for Jørgen Leth. Han og Mikael Simpsons plade hører 
vi rigtig meget«. 
</p><p><i class=" bl-elem">Hvad kan Jørgen Leth?</i></p><p>
»Ud over at drikke rigtig dyr bourgogne? Det er ikke så meget det, han siger, 
det er nok mere måden, han siger det på. Der hører ligesom en ro med. Men 
bliver helt sådan aaaahhh«, siger han og læner hovedet tilbage med et saligt 
smil. 
</p><p>
Torsdag eftermiddag har René Mammen 52 ulæste sms’er, 61 facebookbeskeder og 
en række ubesvarede opkald på sin telefon. Alligevel har stjernestatussen 
midt i medieopmærksomheden og alle roserne endnu ikke helt bundfældet sig. 
For selv om han er en dedikeret og ambitiøs køkkenchef, så er det mindst 
lige så vigtigt, at det er sjovt at gå på arbejde. 
</p><p>
»Når man skal være her fra 10 til 24 som i dag, så skal man ikke gå og have 
ondt i maven over en eller anden tosse, der står og råber og skriger, fordi 
karamelkuglerne ikke er runde nok – det er livet bare for kort til«, siger 
han. 
</p><p><i class=" bl-elem">Nu har I så en michelinstjerne. Hvad skal der ske nu?</i></p><p>
»Vi skal beholde den«, smiler René Mammen. 
</p><p class=" bl-elem"><b class="ext-link">LÆS OGSÅ </b><a class="embeddedlink" href="http://politiken.dk/mad/ECE2232499/michelinguidens-historie-fra-daekfirma-til-mobil-app/">Michelinguidens historie: Fra 
dækfirma til mobil-app</a></p>	
</div>
</div></body></html>
