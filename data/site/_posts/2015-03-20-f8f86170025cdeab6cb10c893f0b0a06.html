---
layout:     post
title: 	    "Politiet anholder femte mand efter terror i København"
post_author:	    
post_date:	    Fri, 20 Mar 2015 09:20:50 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2596231/politiet-anholder-femte-mand-efter-terror-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Københavns Politi har foretaget endnu en anholdelse som et led i 
efterforskningen efter skudattentaterne i København i februar. Klokken 6.30 
blev en ung mand anholdt, og klokken 10.15 fremstilles han i 
grundlovsforhør, sigtet for medvirken til gerningsmandens handlinger. 
</p><p>
Det oplyser Københavns Politi i en pressemeddelelse. 
</p><p>
I går blev en anden ung mand ligeledes anholdt. Han fremstilles også i 
grundlovsforhør her til formiddag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2594808/politiet-anholder-ung-mand-efter-terror-i-koebenhavn/">Politiet anholder ung mand 
efter terror i København</a></p><p>
Københavns Politi gennemfører i dag også en række ransagninger i kølvandet på 
anholdelsen. I går var politiet også til stede på fem forskellige adresser i 
København og omegn, ligesom der i tirsdags blev foretaget ransagelser. 
</p><h3>
Fem personer anholdt
</h3><p>
I alt er fem personer blevet anholdt efter angrebene mod først Krudttønden på 
Østerbro og senere synagogen i Københavns indre by, hvor to personer mistede 
livet. 
</p><p>
I forvejen sidder to mænd på 19 og 22 år varetægtsfængslede, mistænkt for at 
hjælpe terroristen bag angrebene med at skjule gerningsvåbnet og med at 
holde sig skjult efter det første skyderi, der var rettet mod kulturhuset 
Krudttønden på Østerbro under et møde om ytringsfriheden. 
</p><p class=" bl-elem">
De to mænd fik i slutningen af februar deres varetægtsfængsling forlænget i 
fire uger, sigtet for medvirken til drab og drabsforsøg. 
</p>	
</div>
</div></body></html>
