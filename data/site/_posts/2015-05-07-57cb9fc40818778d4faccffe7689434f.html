---
layout:     post
title: 	    "Fyrstensdømmets grønne overraskelser"
post_author:	    
post_date:	    Thu, 07 May 2015 11:34:51 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2654326/fyrstensdoemmets-groenne-overraskelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om Monaco</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/rejser_Monaco_eps_933653u.jpg" alt="" border="0"/></span></p><p>
Monaco er et <b>selvstændigt fyrstendømme</b> og verdens næstmindste 
stat efter Vatikanet. Byen har egne frimærker, nummer-plader osv., men ikke 
egen valuta – her betales med euro.
</p><p>
Byen har takket være et fremragende mikroklima mildt vejr året rundt. <b>Bedste 
rejsetidspunkt</b> er forår og tidligt efterår. Vær dog opmærksom på årligt 
tilbagevendende begivenheder som Monaco Grand Prix, der giver ekstra 
trængsel.
</p><p class=" bl-elem"><b>Nærmeste lufthavn</b> er i Nice, hvorfra der afgår tog til Monaco (ca. 
40 min.). Feinschmeckere kan tage helikopter herfra til Monacos heliport. 
Trafikken i bystaten er tæt, så lad bilen stå, og <b>gå rundt</b>. 
Man kan med fordel også benytte sig af de offentlige busser.
</p>
</div>
</div><p>
Skyskrabere og boligkomplekser stræber mod himlen, så langt øjet rækker. På 
afstand ser det ud, som om de kæmper en umulig kamp om den trange plads, og 
at hver eneste kvadratmeter er udnyttet til det yderste. 
</p><p>
Men så snart man er inde i selve Monaco, opdager man hurtigt, at den 
niveaudelte bystat, der kravler op og ned over klipperne ud mod Middelhavet, 
er fuld af grønne lommer. 
</p><p>
Ja, der er faktisk blevet plads til en række haver og parker, hvilket i sig 
selv lyder forunderligt, når man tager i betragtning, at fyrstendømmet 
Monaco er mindre end Londons Hyde Park. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/london/sevaerdigheder/ECE1419977/her-er-londons-groenne-aandehuller/">Her er Londons grønne 
åndehuller</a></p><p>
Ikke to af byens offentlige haver er ens, og måske fordi pladsen er så trang, 
værnes der ekstra om at skabe nogle grønne miljøer, der både er smukke og 
rare at være i. 
</p><p>
Det mener i hvert fald Martin Foldager, der til daglig bor i København, men 
som besøger Monaco ofte, bl.a. for at spille på byens kasino. 
</p><p>
»Det hele er så tæt i Monaco, så der er brug for steder, hvor man kan stresse 
af«, siger han. »Jeg nyder at få mig en grøn pause og specielt om sommeren, 
hvor der kan være meget varmt, er det rart at have et skyggefuldt sted at gå 
hen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1789076/alternative-aandehuller-her-er-storbyernes-groenne-tag-oaser/">Alternative åndehuller: Her er 
storbyernes grønne tag-oaser</a></p><p>
Han anbefaler i den forbindelse Kasinohaven. »Den er fantastisk, fordi den 
vandes hele tiden, så her er frisk og svalt«. 
</p><p>
Danske Else Marie Remmen, der er bestyrelsesformand i Remmen Foundation, som 
bl.a. ejer Hotel d’Angleterre, har boet i Monaco-bydelen Monte Carlo siden 
2011. Hun bruger byens parker og haver aktivt hver dag. 
</p><p>
»Monaco er jo et forholdsvis lille område, hvor man nemt kan spadsere fra sted 
til sted, og derigennem nyder man de grønne områder meget mere, end hvis man 
kørte rundt i bil«, fortæller Else Marie Remmen. »Når mine børnebørn er på 
besøg, bruger vi parkerne og haverne med legeplads og boldbaner til 
familiehygge og udflugter«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1121407/paa-skovtur-i-storbyen-her-er-det-groennest/">På skovtur i storbyen: Her er 
det grønnest</a></p><p>
Den danske monacoborger kan næsten ærgre sig på turisternes vegne: 
</p><p>
»Når folk besøger Monaco, er der en tendens til, at man kun opholder sig i 
centrum af byen omkring Café de Paris ved Place du Casino for at se 
seværdighederne her – de store biler og mange interessante mennesker på 
cafeen. Men Monte Carlo er mere end Café de Paris«. 
</p><h3>
Er parkerne det rene frås? 
</h3><p>
Det kan virke paradoksalt, at der overhovedet er plads til offentlige haver og 
parker i en by, hvor kvadratmeterpriserne er blandt verdens højeste, og hvor 
man inddæmmer land for at få mere plads. Men Martin Foldager mener, at 
haverne har sin berettigelse. 
</p><p>
»Monaco ville ikke være et rart sted at være, hvis den eneste rekreative 
mulighed var at sidde på en altan og stirre ud over havet. Det kan man ikke 
holde ud dag ud og dag ind«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE891387/groenne-brooklyn-er-forfatternes-aandehul/">Grønne Brooklyn er forfatternes 
åndehul</a></p><p>
Også Else Marie Remmen er glad for, at man har prioriteret grønne oaser i den 
tætbefolkede bystat. 
</p><p>
»Alene det gode vejr betyder jo, at man tilbringer mange timer ude i det fri – 
og specielt, hvis man har et smukt sted at gå hen«, påpeger hun og 
fremhæver, at Monacos virksomheder ikke har kantiner som i Danmark. »Derfor 
bruges parkerne og haverne flittigt i frokostpauserne, der ofte er længere 
end de 30 minutter i Danmark«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2405465/alternativ-succes-park-i-new-york-aabner-sidste-etape/">Alternativ succes-park i New 
York åbner sidste etape</a></p><p>
»Her nyder man sin frokost alene i solens stråler, mødes med venner og 
kollegaer eller bruger pausen til at dyrke motion. De grønne områder bruges 
aktivt og er med til at gøre byen mere levende«. 
</p><p>
Foruden de fem haver, som Politiken har besøgt, fremhæver Else Mare Remmen 
rosenhaven i kvarteret Fontvieille, der er opført til ære for fyrst Alberts 
mor, Grace Kelly. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/paris/sevaerdigheder/ECE2537594/glemt-jernbane-er-parisernes-nye-favorit/">Glemt jernbane er parisernes 
nye favorit</a></p><p>
»Jeg holder meget af at komme her. Den er fyldt med smukke blomster og 
skulpturer. Rosenhaven ligger lige ved siden af det berømte cirkus, som 
holder til her i februar. Den ligger også tæt på helikopterpladsen, og der 
er små haver i hele området«, fortæller Else Marie Remmen. 
</p><h2 class="bread-text-header first">
5 haver i Monaco 
</h2><h3>
1. Jardin du Casino - Den eksklusive oase 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Casinohaven4_jpg_933646x.jpg" alt="" border="0"/><span class="caption"><span class="f-img-caption">nabo. 
</span>Jardin du Casino ligger, som navnet antyder, klods op ad Monacos berømte kasino. Foto: Kristoffer Flakstad</span></span>
Der luftes dyre solbriller og håndtasker i palmernes skygge i Monte 
Carlo-kvarterets kendte bypark, Kasinohaven. Men haven ved siden af Monacos 
verdensberømte kasino er ikke kun åndehul for playboys og dyre damer. Her 
kommer også almindelige monegaskere og får en sandwich i frokostpausen eller 
tjekker seneste nyt på tabletten til lydene af fuglefløjt og rislende vand. 
</p><p>
Den let kuperede have har flere hjørner med buskads og palmer, der for en 
stund afskærmer de urbane indtryk fra højhuse og gader med smarte biler, og 
man har følelsen af næsten at være helt væk. Danske Martin Foldager 
anbefaler, at man går en tur her efter mørkets frembrud, hvor haven er 
oplyst. Han fremhæver desuden havens lille snackbar, der serverer glimrende 
kaffe og gode pandekager. 
</p><p><i class=" bl-elem">Jardin du Casino, indgang fra bl.a. Place du Casino. Åbent døgnet rundt. 
Gratis. </i></p><h3>
2. Jardin Exotique - Tegneseriekaktusser og udsigt 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Exotique13_Kristoff_933897x.jpg" alt="" border="0"/><span class="caption"><span class="f-img-caption">Udsigtspunkt. 
</span>Monaco ligger fantastisk placeret ud til det blå Middelhav. Foto: Kristoffer Flakstad</span></span>
Ligheden mellem Monacos byrum og de stræbsomme kaktusser, der side om side 
skyder sig meterhøjt op i det blå, er slående. Monacos eksotiske have, 
Jardin Exotique, har rivieraens største samling af kaktusser og sukkulenter 
indsamlet fra fjerne egne og bragt hertil. For en overkommelig entré får man 
adgang til denne næsten bizarre verden af planter i alskens formationer fra 
falliske søjlekaktusser til pelsklædte sukkulenter. Jardin Exotique er byens 
organiske stolthed, der kravler ned over de højeste klipper med grænsen til 
Frankrig bagved. Heroppe får man ikke blot synet af stikkende Lucky 
Luke-vækster og sære blomster, men også et formidabelt kig ud over det meste 
af Monaco. 
</p><p><a href="http://www jardin-exotique.mc" target="_blank"><i class=" bl-elem">Jardin Exotique</i></a><i class=" bl-elem">, 
Boulevard du Jardin Exotique. Åbent 9-19(18). Entré: 7,20 euro (voksne). </i></p><h3>
3. Trappehave med roligt hjørne 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Avenue4_jpg_933639x.jpg" alt="" border="0"/><span class="caption"><span class="f-img-caption">Overset. 
</span>Haven her er et af Monacos mest fredfyldte og afslappede steder. Foto: Kristoffer Flakstad</span></span>
Midt i fyrstendømmet skyder Monacoklippen sig frem med den gamle bydel og 
slottet – og længst ude det knejsende Musée Océanographique. Fra den 
centrale havn Port Hercule kan man spadsere herop gennem en frodig have, der 
mellem frugttræer og palmer afslører svimlende udsigter til Monte Carlo. 
Øverst oppe kommer man til et grønt område med skyggefulde pinjetræer og 
bænke med direkte kig ud over Middelhavet. Kun få turister kommer forbi her, 
og det er et godt sted at søge hen, hvis man ønsker en rolig stund væk fra 
ræset. 
</p><p><i class=" bl-elem">Flere indgange, bl.a. ved Avenue du Port. Åbent døgnet rundt. Gratis.</i></p><h3>
4. Jardin Japonais - Asiatisk sansehave 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Japonais6_jpg_933652x.jpg" alt="" border="0"/><span class="caption"><span class="f-img-caption">Asiatisk. 
</span>Et lille stykke af Japan midt i Sydfrankrig. Foto: Kristoffer Flakstad</span></span>
Kirsebærtræer, klukkende vandløb og tilklippede fyrretræer. Med Middelhavet på 
den ene side og høje boligkomplekser og bjergskråninger på den anden ligger 
den æstetiske Jardin Japonais og sender den besøgende mentalt direkte til 
Tokyo eller Osaka. Else Marie Remmen bor i nærheden og er en hyppig gæst. 
Hun nyder bl.a. synet af blomstrende azaleaer og kameliaer og fremhæver den 
lille træpavillon, hvor man kan slappe af, tænke over tilværelsen og nyde 
roen i den travle hverdag. Haven har fået tilsendt en lang række vækster fra 
Japan gennem årene, og i havens søer lever hele 27 forskellige fiskearter. 
</p><p><i class=" bl-elem">Jardin Japonais, Avenue Princesse Grace. Åbent 9-19. Gratis.</i></p><h3>
5. Jardin de Saint-Martin - På kanten af havet 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Saint-Martin8_jpg_933651w.jpg" alt="" border="0"/><span class="caption"><span class="f-img-caption">frokostplads. 
</span>Jardin de Saint-Martin er et sted, hvor de lokale tager hen og slapper af. Foto: Kristoffer Flakstad</span></span>
Limet fast på kanten af den yderste bid af Monacoklippen hænger Jardin de 
Saint-Martin. Agaver, palmer og pinjetræer nærmest vælter ud over 
Middelhavet, der breder sig som en glitrende kulisse bag alt det grønne. 
Folk med højdeskræk bør holde sig fra de yderste rækværk. Stier og trapper 
fører én rundt mellem duftende blomster og skyggefulde træer. Flere steder 
er her bænke, hvor lokale spiser frokost, mens turister har travlt med at 
stirre fuld af beundring ud over dette sceneri af middelhavsskønhed. Også 
kærestepar finder vejen hertil, hvor romantik rimer klangfuldt på botanik. 
</p><p class=" bl-elem"><i class=" bl-elem">Jardin de Saint-Martin, 2 Avenue Saint-Martin. Åbent døgnet rundt. Gratis.</i></p>	
</div>

</div></body></html>
