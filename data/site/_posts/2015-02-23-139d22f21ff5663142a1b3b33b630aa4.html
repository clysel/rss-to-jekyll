---
layout:     post
title: 	    "Rost Snowden-dokumentar vinder Oscar"
post_author:	    Adam Fribo
post_date:	    Mon, 23 Feb 2015 08:00:40 +0000
post_site:	    www.version2.dk 
post_link:	    http://www.version2.dk/artikel/rost-snowden-dokumentar-vinder-oscar-84823?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Interessen for whistlebloweren Edward Snowden og hans talrige afsløringer af NSA og andre efterretningstjenesters massive overvågningsprogrammer har nu fundet vej til toppen af den amerikanske filmbranche.</p>

<p>Citizenfour vandt en Oscar for bedste dokumentarfilm ved søndagens prisuddeling, og Laura Poitras modtog prisen sammen med den amerikanske journalist Glenn Greenwald, der har været instrumental i formidlingen af Snowdens mange interne NSA-dokumenter.</p>

<p>»Edward Snowdens afsløringer viser ikke kun en trussel mod vores privatliv, men en trussel mod selve demokratiet. Når de beslutninger, der kontrollerer vores liv, tages i hemmelighed, mister vi kontrollen og muligheden for at tage vare på os selv. Jeg deler denne pris med Glenn Greenwald og de mange andre journalister, der løber en risiko ved at eksponere sandheden,« sagde instruktøren ifølge <a href="http://www.theguardian.com/film/2015/feb/23/edward-snowden-documentary-citizenfour-wins-oscar">The Guardian</a>.</p>

<p>Også Snowdens kæreste Lindsay Mills.</p>

<p>Citizenfour, der dokumenterer Snowdens første kontakt med Glenn Greenwald og deres tanker om formidlingen af de massive læk, har vundet en stribe andre priser, der blandt andet tæller en BAFTA for bedste dokumentar.</p>

<p>Også Version2s egen blogger Poul Henning Kamp var begejstret for filmen og skrev i sin <a href="http://ing.dk/blog/den-film-om-den-mand-172219">anmeldelse</a>:</p>

<p>»Det er en film alle bør se, om ikke andet for på den måde at tippe respektfuldt med hatten til en heltemodig mand og hans to trofaste hjælpere.«</p>
  </section></div></body></html>
