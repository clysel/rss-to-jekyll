---
layout:     post
title: 	    "Lego stimulerer børns hjerner på 24 forskellige måder"
post_author:	    
post_date:	    Wed, 25 Feb 2015 19:24:39 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2563244/lego-stimulerer-boerns-hjerner-paa-24-forskellige-maader/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige nu ser intet ud til at kunne stoppe den danske legetøjskoncern Lego, der 
i dag præsenterede Lego årsregnskab for 2014 med et overskud på ikke mindre 
end 7 milliarder kroner. 
</p><p>
De små, farverige byggeklodser har da også i mange år været et foretrukkent 
legetøj hos børn og unge, og noget tyder på, at det ikke er et helt dårligt 
valg. 
</p><p>
For i forbindelse med præsentationen af årsregnskabet, kunne Lego-folket også 
fortælle, at ikke mindre end 24 hjerneevner bliver stimuleret, når man leger 
med legoklodser. 
</p><p>
Men kan det nu også passe, eller er det bare god marketing? 
</p><h3>
Fin- og fingermotorikken er centrale 
</h3><div class="art-fakta article-box">
<h4 class="">
Leg bliver til læring</h4>
<div class="fakta-body" data-buildingblock="embedded_factboxlink">
<p>
Ifølge legetøjskoncernen træner du følgende evner i hjernen, når du leger med 
Lego:
</p><ul><li>Følelsesmæssig regulering</li><li>Selvregulering</li><li>Langtidshukommelse</li><li>Opmærksomhed</li><li>Mental billedsprog</li><li>Systemtænkning</li><li>Udøvende funktioner</li><li>Visuel opfattelse</li><li>Imitation</li><li>Sociale funktioner</li><li>Perspektivtagning</li><li>Selvvurdering</li><li>Kognitiv fleksibilitet</li><li>Korttidshukommelse</li><li>Finmotorik</li><li>Rummelig ræsonnering</li><li>Arbejdshukommelse</li><li>Mental rotation</li><li>Sensorisk motorik</li><li>Rummelig visualisation</li><li>Kinæstesisk bevidsthed</li><li>Symbolske repræsentationer</li><li>Visuel søgning</li><li class=" bl-elem">Selv-effektivitet</li></ul><p class=" bl-elem">
Kilde: LEGO 
</p>
</div>
</div><p/><p>
»Når man træner fin- og fingermotorikken i højre hånd - uanset om man er 
højre- eller venstrehåndet - så stimulerer man et associationsområde, som 
knytter sig til sprogområdet i hjernen. Og netop fin- og fingermotorikken er 
jo helt centrale, når man leger med Lego«, siger Ann E. Knudsen, lektor i 
psykologi og ekspert i hjernens udvikling. 
</p><p>
Hun mener, at der rent faktisk er noget at komme efter, når Lego siger, at 
deres legetøj er sundt. 
</p><p>
»Helt generelt er stort set al form for leg godt, det er der ikke nogen tvivl 
om. Men Lego kan noget helt specielt, for når du bygger noget med klodserne, 
er det en stærk øvelse for hjernebjælken, som er det, der binder de to 
hjernehalvdele sammen«, siger hun. 
</p><p><i class=" bl-elem">Men kan andre legetøjsmærker ikke gøre det samme? </i></p><p>
»Jo, nogle andre former for legetøj kan have samme effekt i hjernen. Men det 
helt essentielle ved Lego er, at man kan skille det ad og samle det igen på 
en ny måde, for så kan du træne hjernen igen og igen«. 
</p><h3>
God marketing - og noget om snakken 
</h3><p>
Og netop det, at man kan skille det ad og bygge noget nyt, er det helt 
centrale for Legos succes, mener Ann E. Knudsen. Da Lego for nogle år siden 
oplevede et fald i salget, var det fordi de lavede en serie, som kun kunne 
samles på én måde. Og det satte en begrænsning på legen - og dermed 
udviklingen, mener hun. 
</p><p>
»Men når man har de her bokse med legoklodser, som kan blandes, gør det, at 
børn kan sidde i lang tid og træne koncentrationen - men uden at de føler, 
det er læring. De sidder jo bare og leger«, siger hun. 
</p><p><i class=" bl-elem">Men helt ærligt - er det ikke bare god marketing fra Legos side?</i></p><p class=" bl-elem">
»Det er god marketing, det er klart. Men det er ikke <i>kun</i> 
marketing, for der er rent faktisk noget om snakken. Skal man ud at bruge 
penge på noget legetøj, så er Lego altså ikke det værste, man kan vælge«, 
siger Ann E. Knudsen. 
</p>	
</div>
</div></body></html>
