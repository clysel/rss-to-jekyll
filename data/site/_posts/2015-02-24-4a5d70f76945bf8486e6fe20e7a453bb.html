---
layout:     post
title: 	    "Halvhjertede lektiecafeer gør mere skade end gavn"
post_author:	    
post_date:	    Tue, 24 Feb 2015 06:27:52 +0100
post_site:	    politiken.dk 
post_link:	    http://politiken.dk/indland/ECE2560113/halvhjertede-lektiecafeer-goer-mere-skade-end-gavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Det siger rådet</h5>
<div class="fakta-body" data-buildingblock="embedded_factboxlink">
<ol><li>Det skal fokus på at gøre de nationale mål til lokale mål 
og indsatser</li><li>Der skal være flere læringskonsulenter, så korpset kan nå 
ud til alle skoler.</li><li>Skoler og kommuner skal kunne vælge at udskyde dele af reformen.</li><li class=" bl-elem">Partnerskabet for folkeskolen skal fremhæve gode eksempler på indførelse 
af skolereformen</li></ol><p class=" bl-elem">
Formandskabet for Rådet for Børns Læring er nedsat af Undervisningsministeren 
og erstattede for et år siden Skolerådet. Læs beretningen på 
www.børns-læring.dk
</p>
</div>
</div><p>
Når skoler laver lektiecafeer, fordi de skal, og de nye undervisningsformer 
ikke er gennemtænkt, skader det hele skolereformens legitimitet. 
</p><p>
Det siger Formandskabet for Rådet for Børns Læring i den beretning, som blev 
offentliggjort i går. Lektiecafeer er blot et eksempel på elementer i den 
reformerede skole, som risikerer at gøre mere skade end gavn, fordi det 
gennemføres uden at være gennemtænkt. 
</p><p>
»Der er ikke noget mere skadeligt end at gå i gang med noget, fordi man skal. 
Der vil vi gerne hejse det flag, at der skal være rum for lokal 
prioritering, så man ikke gennemfører noget, før man på skolerne er parat 
til det«, sagde direktør for SFI, Agi Csonka, der er formand for Rådets 
formandskab, da beretningen blev præsenteret i Undervisningsministeriet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2528496/desperat-mor-om-skolereform-jeg-kigger-dagligt-efter-privatskoler/">Desperat mor om skolereform: 
»Jeg kigger dagligt efter privatskoler«</a></p><p>
Ud over behovet for fleksibilitet peger formandskabet på tre andre elementer, 
der skal opfyldes for, at skolereformen kan komme i mål. Der skal mere fokus 
på at gøre de nationale mål til lokale mål. 
</p><p>
Derudover er der brug for flere læringskonsulenter, så korpset kan nå ud til 
alle skoler, og desuden er der et stort behov for at sørge for, at de gode 
erfaringer når ud til flere. 
</p><p>
Den opgave foreslår Rådet, at Partnerskabet for folkeskolen, som består af 
organisationsrepræsentanter fra elever, forældre, lærere og pædagoger.
</p><h3>
Antorini enig i lokal prioritering
</h3><p>
Undervisningsminister Christine Antorini (S) erklærede sig på ved 
præsentationen meget enig i, at det lokale råderum skal udvides.
</p><p>
»Jeg er meget enig i den lokale prioritering. Der er jo noget, man skal. 
Eleverne skal have engelsk fra 1. klasse og skal kunne vælge tysk eller 
fransk fra 5. klasse, men der er også noget, hvor man kan beslutte, hvordan 
man griber det an«, sagde Christine Antorini og understregede, at forældre 
skal have klar besked.
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/ECE2528389/for-lidt-motion-og-mangelfulde-lektiecafeer-skolereform-skuffer-foraeldre/">For lidt motion og mangelfulde 
lektiecafeer: Skolereform skuffer forældre</a></p><p>
»Det er i orden, at alting ikke sker på engang. Men skolerne er gengæld 
forpligtet på at fortælle, hvordan de har tænkt sig at gribe det an. Og 
hvornår de kan vente, at reformens elementer er gennemført. Mange forældre 
bakker op om reformen, men de synes, at de mangler information om, hvad der 
sker«, sagde hun.
</p><h3>
Reformen langt fra på plads
</h3><p>
Beretningens kritik af reformens gennemførelse kommer ikke som en overraskelse 
for elever og forældre.
</p><p>
»Reformen er langt fra på plads lige nu. Det kan være virkelig irriterende, at 
man ikke får de 40 minutters bevægelse, man skal have, og at understøttende 
undervisning er timer, man bare møder op til, uden at vide hvad man skal med 
det. Det tager tid at få det på plads, men det er vigtigt, at skolerne 
snakker med os elever om det«, siger Miranda Dagsson, der er formand for 
Danske Skoleelever.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2450460/folkeskoler-bryder-lov-om-lektiehjaelp/">Folkeskoler bryder lov om 
lektiehjælp</a></p><p>
Mette With Hagensen, der er formand for Skole og forældre, fortæller, at det 
langt fra går som smurt med kommunikationen til forældre: »Der er mange 
skoler, som har indført reformens elementer, for eksempel lektiecafe, bare 
for at kunne man sætte hak der. Men mange skoler har kun en lektiecafe, der 
hjælper med lektierne til i morgen. De har ikke en cafe, der hjælper de 
fagligt udfordrede eller støtter op om de fagligt stærkt. Så der mangler to 
afgørende ben«, siger hun.
</p><p class=" bl-elem">
»Når børnene kommer hjem til far og mor, og fortæller, at de ikke havde nogen 
lektier, men bare sad og spillede et spil i lektiecafeen, bliver de ikke 
motiverede for at komme i lektiecafeen, fordi det så ikke giver mening. Det 
smitter af derhjemme. Så begynder man som forælder at tænke: gør denne her 
reform overhovedet noget godt for vores børn? Derfor er det vanvittigt 
vigtigt, at skolerne melder ud, at de gør det på denne her måde lige nu af 
de og de årsager. Det er der mange forældre mangler«.
</p>	
</div>
</div></body></html>
