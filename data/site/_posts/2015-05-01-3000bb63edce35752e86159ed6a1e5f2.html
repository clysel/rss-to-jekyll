---
layout:     post
title: 	    "Mafiaen spiller en hovedrolle ved omstridt verdensudstilling"
post_author:	    
post_date:	    Fri, 01 May 2015 20:02:16 +0200
post_site:	    politiken.dk 
post_link:	    http://politiken.dk/udland/ECE2651733/mafiaen-spiller-en-hovedrolle-ved-omstridt-verdensudstilling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det skulle have været en fest. 
</p><p>
Men de første besøgende på verdensudstillingen i Milano, hvis tema er kampen 
mod sult og for bæredygtig udvikling, blev i går hilst af demonstranter, der 
betegner udstillingen som et gigantisk spild af ressourcer. 
</p><p>
Andre protesterede mod, at op til 18.000 unge frivillige arbejder gratis på 
udstillingen i et land, hvor over 30 procent af de unge er arbejdsløse. Og 
medierne skrev endnu en gang om de skandaler, som udstillingen har været ved 
at drukne i. 
</p><p>
For myndighederne er meget på spil. Staten har investeret 1,2 milliarder euro, 
regionen Lombardiet endnu mere, og 147 lande – dog ikke Danmark – deltager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2475977/den-evige-stad-er-ramt-af-mafiaskandale/">Den evige stad er ramt af 
mafiaskandale</a></p><p>
»Udstillingen skal være en ny start for Italien«, siger præsident Sergio 
Matarella til avisen Corriere della Sera. 
</p><p>
Men det var lige ved at gå helt galt. Efter flere års kaos måtte landets 
energiske regeringschef, Matteo Renzi, selv gribe ind efter nye afsløringer 
af korruption og tæt samarbejde mellem lokale politikere, bygherrer og 
’Ndrangheta, den kriminelle organisation fra Calabrien. 
</p><p>
»Vi stopper tyveknægtene, ikke arbejdet«, lød det fra Matteo Renzi for godt 
tre år siden – få dage efter, at enheder fra det italienske antimafiapoliti 
havde gennemført razziaer overalt i byen. 
</p><h3>
Italiens nye image 
</h3><p>
Han satte den respekterede leder af indsatsen mod korruption, den tidligere 
antimafiadommer Raffaele Cantone, til at kontrollere de virksomheder, som 
ledelsen af Expo 2015 indgik kontrakter med, og nu håber alle på det bedste. 
</p><p>
Under alle omstændigheder har italienerne sat alle sejl til. Staten har 
investeret 1,2 milliarder euro, en milliard kommer fra deltagerlandene, og 
regionen Lombardiet har konstrueret nye tilkørselsveje, som sammen med den 
italienske pavillon bliver det eneste materielle minde om udstillingen, når 
den pakker sammen om et halvt år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2526714/italiens-politi-vi-har-historisk-succes-mod-mafiaen/">Italiens politi: Vi har 
historisk succes mod mafiaen</a></p><p>
»Så meget desto bedre«, lød det forleden fra komikeren Beppe Grillo, leder af 
Bevægelsen 5 Stjerner, der repræsenterer godt 20 procent af de italienske 
vælgere. 
</p><p>
For Beppe Grillo og andre kritikere repræsenterer udstillingen netop alt det, 
som ikke fungerer i Italien, mens udstillingens ledelse og regeringen satser 
på at vise et Italien præget af højteknologi, mode, en stærk eksportindustri 
og en enestående kulturarv. Italien er ikke for ingenting et af verdens otte 
rigeste lande. 
</p><h3>
Italiens nye image 
</h3><p>
Alt det er rigtigt, som udstillingens presseafdeling understreger i 
pressemeddelelser, som omhyggeligt tæller de ’positive’ artikler i den 
internationale presse op i forhold til de mange, som behandler korruption og 
mafia. 
</p><p>
Men det er faktisk italiensk politi, italiensk presse og organisationer som 
præsten Don Luigi Ciottis indflydelsesrige organisation, Libera, der 
bekæmper den organiserede kriminalitet, der som de første tændte 
advarselssignalerne. 
</p><div class="art-quote article-box">
<p class="quote"/>
<blockquote>
<p class="quote-txt">
Mens Camorraen har sat sig på genopbygningen af Aquila efter jordskælvet, har 
'Ndrangheta sat sig på verdensudstillingen
</p>
<p class="sender">
</p><p class=" bl-elem">Roberto Saviano</p> 

</blockquote>
</div><p>
»Milano er ’Ndranghetas sande hovedstad i Italien«, lød det i 2010 fra 
antimafia-anklageren Vincenzo Macrì i en rapport om den organiserede 
kriminalitets indflydelse i det rige Norditalien.</p><p>
Han pegede på de tætte forbindelser mellem topfolk fra forbryderorganisationen 
fra Calabrien, der også er stærkt repræsenteret i Tyskland, Belgien, 
Sydfrankrig og Australien, og lokale politikere og embedsmænd. 
</p><p>
I de følgende år blev flere lokalpolitikere og topembedsmænd arresteret for at 
have manipuleret udbudsmateriale til fordel for virksomheder ejet af mafiaen 
i forbindelse med opførelsen af offentlige bygninger som hospitaler og 
skoler. 
</p><h3>
Store forsinkelser 
</h3><p>
Vinzenzo Macrí understregede også, at de store anlægsarbejder i forbindelse 
med Expo 2015 risikerede at øge ’Ndranghetas allerede stærke engagement i 
Norditalien. 
</p><p>
Det viste sig at holde stik. Bagmandspolitiets efterforskning kulminerede, da 
politifolk i marts 2014 anholdt en række forretningsfolk, lokalpolitikere og 
embedsmænd. En af dem var manden, som i Expo 2015-organisationen var 
ansvarlig for indgåelse af kontrakter, og dele af den italienske presse 
krævede arbejdet stoppet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2437789/italiens-praesident-vidner-i-mafiasag/">Italiens præsident vidner i 
mafiasag</a></p><p>
Det var i forvejen stærkt forsinket, og helt frem til åbningen i går hamrede 
og malede håndværkere på livet løs. 
</p><p>
Expo 2015 havde givet virksomheder millionordrer uden først at sende opgaverne 
i udbud. I andre tilfælde havde de ansvarlige accepteret tilbud, som var 
urealistisk lave, men som undervejs i arbejdsprocessen viste sig at blive 
langt dyrere end planlagt. 
</p><h3>
Dårlig smag i munden 
</h3><p>
Herefter tog den nye regeringschef, Matteo Renzi, selv fat, og han har sammen 
med antikorruptionsdommer Raffaele Cantone skabt et minimum af orden i 
sagerne. 
</p><p>
Men store dele af den italienske offentlighed som forfatteren Roberto Saviano, 
som er på mafiaorganisationen Camorras dødsliste på grund af sine bøger om 
mafiaen, udtrykte det på denne måde for nylig: 
</p><p class=" bl-elem">
»Mens Camorraen har sat sig på genopbygningen af Aquila efter jordskælvet, har 
’Ndrangheta sat sig på verdensudstillingen«. 
</p>	
</div>

</div></body></html>
