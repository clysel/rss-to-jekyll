---
layout:     post
title: 	    "Google løfter sløret for mobilbetalingstjenesten Android Pay"
post_author:	    Martin Bernth
post_date:	    Tue, 03 Mar 2015 08:01:00 +0000
post_site:	    www.version2.dk 
post_link:	    http://www.version2.dk/artikel/google-arbejder-paa-mobilbetalingstjenesten-android-pay-91010?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Udviklere til Android får fremover mulighed for at oprette betalingsmoduler inde i tredjepartsapps, når Google via et API vil give adgang til betalingstjenesten Android Pay. Det bekræfter underdirektøren for Chrome og Android Sundar Pichai over for flere medier til stede ved Mobile World Congress i Barcelona, <a href="http://thenextweb.com/google/2015/03/02/google-is-working-on-an-api-level-payments-service-called-android-pay-but-it-wont-compete-with-wallet/">herunder The Next Web.</a></p>

<p>Udemeldingen sker mindre end en dag efter, at mobiltelefonproducneten Samsung præsenterede sin nye betalingsløsning Samsung Pay.</p>

<p>Sundar Pichai understreger, at den kommende tjeneste ikke vil konkurrere direkte med Googe Wallet, men snarere understøtte den, da Android Pay skal ses som den underliggende standard, der skal strømline alle fremtidige mobile betalinger via Googles software.</p>

<p>Derfor er Android Pay også udelukkende et produkt, der er henvendt tredjepartsudviklere, der måtte ønske at tilføje betalingstjenester til deres Android-apps. Samtidig kunne Sundar Pichai bekræfte, at tjenesten vil være kompatibel med NFC og biometriske autorisationsteknologier.</p>

<p>Der eksisterer endnu ikke mange detaljer om tjenesten, og det er ikke klart, hvornår Google vil gøre den tilgængelig, men spekulationer går på, at flere detaljer vil blive offentliggjort under firmaets egen I/O-konference til maj.</p>
  </section></div></body></html>
