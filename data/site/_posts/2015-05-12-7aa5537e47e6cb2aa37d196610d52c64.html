---
layout:     post
title: 	    "Røde partier freder Thorning - foreløbigt"
post_author:	    
post_date:	    Tue, 12 May 2015 14:18:10 +0200
post_site:	    politiken.dk 
post_link:	    http://politiken.dk/indland/politik/ECE2666370/roede-partier-freder-thorning---foreloebigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Der er ikke noget af det her, der peger på, at Helle Thorning bevidst har 
givet forkerte oplysninger eller undladt at rette forkerte oplysninger i tide
</p>
<p class="sender">
Pernille Skipper (EL) 
</p>
</blockquote>
</div><p>
Mens de borgerlige partier løber stormløb mod statsminister Helle 
Thorning-Schmidts (S) håndtering af terrorangrebet i København i februar, er 
SF og Enhedslisten mere tilbageholdende. 
</p><p>
De to partier kalder forløbet »rodet«, men vil ikke placere ansvaret hos 
statsministeren. 
</p><p>
Reaktionerne fra højre og venstre side af Folketinget kommer, efter en 
mailkorrespondance, som Justitsministeriet har fremlagt i et svar til 
Retsudvalget i dag, har rejst en diskussion, om statsministeren var 
informeret om, at der først var bevogtning ved synagogen godt fire timer 
efter angrebet på Krudttønden. 
</p><p><b class="ext-link">BLÅ BLOK</b><a class="embeddedlink" href="http://politiken.dk/indland/fokus_danmark/fokus_terror/ECE2666141/venstre-det-er-meget-meget-alvorligt/">Venstre: Det er »meget, meget 
alvorligt«</a></p><p>
I en mail fra politiet, som blev videresendt fra Justitsministeriet til 
Statsministeriet få minutter inden statsministerens internationale 
pressemøde 16. februar, fremgår det nemlig, at »der ca. kl. 19.30 blev 
disponeret 2 patruljer med i alt 5 mand til fast bevogtning ved/i umiddelbar 
nærhed af Synagogen i Krystalgade«. 
</p><p>
Altså knap fire timer efter angrebet på Krudttønden. 
</p><p>
Alligevel sagde statsminister Helle Thorning-Schmidt på det efterhånden famøse 
pressemøde, at der efter proceduren var øget sikkerhed ved synagogen 
øjeblikkeligt efter angrebet på Krudttønden. 
</p><h3>
Placerer ansvaret hos embedsmændene 
</h3><p>
»De nye oplysninger fra Justitsministeriet viser, at der har været tale om et 
rodet forløb, og jeg synes, at det er beklageligt, at processen ikke har 
været bedre op til statsministerens pressemøde«, skriver SF's retsordfører, 
Karina Lorentzen, i en mail. 
</p><p>
I sit svar til Retsudvalget nedtoner justitsminister Mette Frederiksen (S) dog 
oplysningerne fra politiet, fordi de kom som svar på omfanget af 
beskyttelsen ved synagogen og ikke som svar på starttidspunktet, som først 
senere er blevet et centralt omdrejningspunkt. 
</p><p>
SF's Karina Lorentzen understreger da også, at hun ikke mener, at de nye 
oplysninger antyder, at statsministeren havde grundlag for at vide bedre. 
</p><p><b class="ext-link">NYHED </b><a class="embeddedlink" href="http://politiken.dk/indland/fokus_danmark/fokus_terror/ECE2666000/pet-kaldte-thorning-citat-ikke-retvisende/">PET kaldte Thorning-citat »ikke retvisende«</a></p><p>
Det næste spørgsmål er så, hvorfor oplysningen om, at der først var bevogtning 
ved synagogen fire timer efter angrebet på Krudttønden, først nåede 
offentligheden med den terrorredegørelse, der blev fremlagt onsdag i sidste 
uge - når der i næsten tre måneder lå en mail i Statsministeret, som viser 
dette. 
</p><p>
Hos Enhedslisten mener man, »at der i værste fald er sket noget sjusk«. For 
retsordfører Pernille Skipper tror ikke, at Helle Thorning-Schmidt har kendt 
til mailen, selv om den blev sendt til Statsministeriet 16. februar: 
</p><p>
»Formentlig er virkeligheden den, at der er nogle informationer, som man har 
overset i nogle travle dage, og som ikke er blevet videregivet, men som vi 
alle sammen ser meget klart, nu hvor bagklogskabens lys skinner ned på dem. 
Men der er altså ikke noget som helst - ind til videre i hvert fald - som 
tyder på, at Helle Thorning eller Mette Frederiksen bevidst har givet 
vildledende eller forkerte oplysninger til offentligheden eller 
Folketinget«. 
</p><p>
»Som jeg læser det svar, vi har fået, er oplysningen ikke gået videre til 
statsministeren eller til departementschefen. Det er derfor, jeg siger, at 
der formentlig er en embedsmand, der har overset det, som lige nu står meget 
klart i bagklogskabens lys for os andre. Men der er ikke noget af det her, 
der peger på, at Helle Thorning bevidst har givet forkerte oplysninger eller 
undladt at rette forkerte oplysninger i tide«. 
</p><p>
Pernille Skipper vil hellere skyde på højrefløjen, som hun mener, 
overreagerer: 
</p><p class=" bl-elem">
»Der er formentlig snart valgkamp, når jeg kigger på højrefløjens udtalelser. 
Jeg synes, det er fuldstændig forfejlet at begynde at tale det her op til et 
politisk ansvar«. 
</p>	
</div>

</div></body></html>
