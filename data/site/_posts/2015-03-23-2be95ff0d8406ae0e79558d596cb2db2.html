---
layout:     post
title: 	    "Ellie Jokar tog tilbage til sin folkeskole: »Hold kæft mand, hvor er alt småt«"
post_author:	    
post_date:	    Mon, 23 Mar 2015 21:36:54 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2600453/ellie-jokar-tog-tilbage-til-sin-folkeskole-hold-kaeft-mand-hvor-er-alt-smaat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<b><i>Politikens Undervisningspris er støttet af Lundbeckfonden.</i></b>
</p>
</div>
</div>
<p>
For tiden sætter Politiken fokus på landets dygtige lærere med Politikens 
Undervisningspris. Indstillingsperioden slutter i morgen kl. 10.00. 
</p><p>
Hvis den 34-årige skuespiller og rapper Ellie Jokar skulle hylde en lærer, 
ville valget falde på Birgitte Rugh, som hendes klasse havde fra 
børnehaveklasse i midten af 1980'erne og ti år frem på Østerhøjskolen i 
Ballerup. Birgitte Rugh underviser stadig på skolen, hvor vi satte hende og 
Ellie Jokar stævne. Her gik de en tur og mindedes gamle dage. 
</p><p>
Vi fulgte med. 
</p><p>
Første stop på skolen er det lokale, Birgitte Rugh underviser i for tiden. 
</p><p>
»Hold kæft mand, hvor er alt småt«, siger Ellie Jokar. 
</p><p>
»Ja, og dengang var alt jo kæmpestort«, svarer Birgitte Rugh. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2598099/allersidste-chance-indstil-en-laerer-til-haeder-og-75000-kroner/">Allersidste chance: Indstil en 
lærer til hæder og 75.000 kroner</a></p><p>
Ordene strømmer straks ud af lærer og elev, selvom de ikke har set hinanden i 
mange år. 
</p><p>
Ellie: »En af de vildeste ture, vi var på, var dengang vi var i Holland, hvor 
vi boede på en båd«. 
</p><p>
Birgitte: »Det regnede fra morgen til aften«. 
</p><p>
Ellie: »Det første vi så i Amsterdam, da vi kom om aftenen, var en narkoman, 
der lå med en sprøjte i armen. Og så gik vi en tur rundt i Red-light 
district«. 
</p><p>
Birgitte: »Der var du mega nedringet. Og da vi kom tilbage sagde du, at det 
var kraftedme irriterende med alle de tilbud, du fik«. 
</p><p>
Ellie: »Det var, fordi jeg havde så store bryster dengang«. 
</p><p>
Birgitte: »Ja, du kunne ikke forstå alle de mænd, der kom med tilbud. Du var 
jo ikke så gammel«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Ellie_Jokar_p__gens_923094a.jpg" alt="" border="0"/><span class="caption"><span class="f-img-caption">Gensynsglæde. 
</span>Birgitte Rugh underviste Ellie Jokar - eller Elham, som hun egentlig hedder, i hele hendes folkeskoletid.</span></span></p><p>
Ellie Jokars lille hund sidder i en taske og bjæffer, mens snakken går. 
</p><p>
Birgitte: »Jeg havde jer i ti år. Det er ikke længere normalt, at man har en 
klasse på den måde. Nu slipper man dem efter 3. og 6. klasse. Man lærte jo 
virkelig forældre, søskende og forhistorier at kende dengang«. 
</p><p>
Ellie: »Min bror gik her også. Han var en rod. Jeg kan huske engang, en af 
mine klassekammerater kastede mig op af vinduet, og det så min bror, og han 
kom farende ind. Så fik Ali bare tæsk«. 
</p><p>
Birgitte: »Åh ja og Ali var så lille«. 
</p><p>
Ellie: »Han var med i den første Big Brother. Der hed han bare Nico«. 
</p><p>
Birgitte: »Ja, han var også lige ved at vinde«. 
</p><p>
Ellie: »Han blev nummer to lige efter Jill. Og Musa er politiker i dag. Vi var 
da en god klat, hva' Birgitte«. 
</p><p>
Birgitte: »Det var I«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2589784/en-dag-i-en-laerers-liv---for-30-aar-siden/">En dag i en lærers liv - for 
30 år siden</a></p><p>
De forlader lokalet og passerer, hvad der engang var et bibliotek. Her husker 
Ellie Jokar, at hun ofte lånte bogen 'Kærlighed ved første hik'. De drejer 
om et hjørne og ser skolens tandlæge. 
</p><p>
Ellie: »Der kom jeg ind engang, hvor jeg havde 14 huller«. 
</p><p>
Birgitte: »Hvordan kunne det lade sig gøre?«. 
</p><p>
Ellie: »Det ved jeg ikke. Jeg spiste måske meget slik som barn. Og madvanerne, 
min familie kom med, var jo en helt anden«. 
</p><p>
De går ind i en tilstødende fløj med noget højere til loftet og finder det 
klasselokale, hvor Ellie Jokar havde timer i første og anden klasse. 
</p><p>
Birgitte: »Bortset fra at det er blevet malet, og der er kommet et smartboard, 
så er jeg ret overbevist om, at det ligner sig selv. Alle vinduerne var 
grønne dengang«. 
</p><p>
Ellie: »Det hele var meget grønt dengang. Ej den store sten, der kan jeg 
huske«. 
</p><p>
Hun peger ud af vinduet. 
</p><p>
Ellie: »Det var jo nærmest hver dag, at man tog tilløb og forsøgte at hoppe op 
på den«. 
</p><p>
Birgitte: »Det var jo sådan noget, man kunne, når man var stor. Men ikke hvis 
man gik i børnehaveklasse. Med mindre man fik en hestesko«. 
</p><h3>
Film om indvandrerbørn 
</h3><p>
Birgitte: »Jeg kan huske, at der blev lavet en film her. Det var Ballerup 
Kommune, der lavede en film om indvandrerbørn. Dengang var der jo ikke så 
mange. I var dig, Ali og Musa. Senere kom Dina. Og alle de andre. Der i 
midtfirserne var det ikke så almindeligt med indvandrer. Da I gik i første 
klasse, lavede vi en indvandrerkogebog. Og så lavede vi mad i kantinen. Det 
lyder jo som et helt sindssygt projekt, at vi gjorde det i første klasse. 
Der var iransk mad, libanesisk og tyrkisk mad. Så tjente vi en masse penge, 
og det betød, at vi kunne komme på lejrtur på Samsø. Der lejede vi fire 
hestevogne og kørte rundt. Jeg har aldrig haft noget med heste at gøre«. 
</p><p>
Ellie: »Jeg kan huske, da vi skulle af sted, og det stod ned med regn, der kom 
jeg med små ballerinasko og kjole på«. 
</p><p>
Birgitte: »Det kan jeg godt huske«. 
</p><p>
Ellie: »Det var sådan, min mor altid gav mig tøj på. Da I så mig, var det jo 
sådan 'gud har du ikke gummistøvler med'? Og det havde jeg ikke. Og så kom 
vi over til hovedbanegården, hvor du eller Sanne løb ned til Tøj &amp; 
Sko«. 
</p><p>
Birgitte: »Ja, og så købte vi et par gummistøvler«. 
</p><p>
Ellie: »Det var en fed tur«. 
</p><p><b class="ext-link">LÆS OGSÅ <a class="embeddedlink" href="http://politiken.dk/indland/uddannelse/undervisningsprisen/ECE2590091/krudttoende-hylder-matematiklaerer/">'</a></b><a class="embeddedlink" href="http://politiken.dk/indland/uddannelse/undervisningsprisen/ECE2590091/krudttoende-hylder-matematiklaerer/">Krudttønde' 
hylder matematiklærer</a></p><p>
Birgitte: »Det var faktisk rimeligt grænseoverskridende, fordi der var sådan 
et tørkloset, som man skulle tømme, når man var færdig. Det ville vi ikke, 
så vi sagde, at man bare kunne gå ud med en spade og klare det, man skulle. 
Og det gjorde I så. Det ville man ikke kunne i dag. Man ville jo få 
forældrene på nakken«. 
</p><p>
De snakker om Ellie Jokars klassekammerater. Hvem har fået børn, hvor bor de, 
hvem har de senest snakket med. 
</p><p>
Ellie: »Jeg kan huske de fleste. Jacob og...«
</p><p>
Birgitte: »Han bor jo lige herovre. Han er alenefar med to små piger. Jeg har 
mødt ham et par gang oppe i Fakta«. 
</p><h3>
Børnekunst 
</h3><p>
De forlader klasselokalet og passerer et stort åbent område, hvor Ellie Jokar 
og hendes venner plejede at spille med glaskugler. Ellie Jokar pludselig 
stopper op. 
</p><p>
Ellie: »Det her rum glemmer jeg aldrig. Vi havde en koreansk pige i klassen, 
og jeg var helt forelsket i hendes øjne. Jeg skulle hele tiden røre hendes 
øjne, og jeg spurgte altid, om hun ville lege. Og hun turde ikke sige nej. 
Så på et tidspunkt kom du og nogle andre og sagde, at jeg lige skulle med 
ind i det her rum. Og så fik jeg at vide, at jeg måtte lade være med at 
spørge Signe, om hun har lyst til at lege hver dag. Fordi hun kunne ikke 
lide at sige nej til det. Hun følte sig presset. Jeg snakker stadig med 
hendes bror«. 
</p><p>
Birgitte: »Hvad med Signe?«. 
</p><p>
Ellie: »Signe er jo blevet mor. Og er blevet gift, tror jeg. Alle har jo børn 
undtagen mig«. 
</p><p>
Birgitte: »Narh hvad med Karen?«. 
</p><p>
Ellie: »Jo, hun har også børn«. 
</p><p>
Kvinderne går videre mod den anden skolefløj. Den røde murstensvæg ved siden 
af indgangen er pyntet med små fliser i forskellige nuancer af lilla og 
turkis og med små tegninger på. Ellie Jokar og hendes klasse lavede dem. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/Ellie_Jokar_p__gens_923092y.jpg" alt="" border="0"/><span class="caption"><span class="f-img-caption">Vægkunst. 
</span>Ellie Jokar og hendes klasse lavede billederne på de farvede fliser, da de gik i 1. klasse.</span></span></p><p>
Ellie: »Jeg er <i>så</i> overrasket over, at de stadig hænger der«. 
</p><p>
Birgitte: »Kunstneren, der lavede dem sammen med os, sagde, at de nok ville 
sidde der et par år, og så ville de falde ned af sig selv. Men det er altså 
mere end tyve år siden nu«. 
</p><p>
Ellie: »Jeg tror, jeg lavede den med månen og stjernerne«. 
</p><p>
Birgitte: »Pigerne lavede de romantiske med sommerfugle, stjerner og engle, og 
drengene lavede krokodiller, rumskibe og flyvemaskiner. Temaet var noget med 
luftens elementer«. 
</p><p>
Ellie: »Det var <i>kvali-varer</i>, vi lavede«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/undervisningsprisen_940px/ECE2581601/her-er-alle-de-indstillede-laerere/">Her er alle de indstillede 
lærere</a></p><p>
Inde i bygning stopper kvinderne ved en væg, hvor der hænger billeder af 
skolens børn. Der er også et fra 1989, hvor en lille Ellie Jokar sidder. 
</p><p>
Ellie: »Oh my god. Se det var sådan noget tøj, min mor gav mig på. Hvid 
krave«. 
</p><p>
Birgitte: »Du var altid meget fin«. 
</p><p>
De finder også Birgitte Rugh på billedet, inden de peger på andre kendte 
ansigter. 
</p><p>
Ellie: »Ham med glasøjet. Det var jo det helt store samtaleemne på skolen, at 
han havde et glasøje«. 
</p><p>
Birgitte: »Hvorfor skal man have et øje af glas?«. 
</p><p>
Ellie: »Det ved jeg ikke?«. 
</p><p>
Birgitte: »Fordi ellers kan man ikke se ud«. 
</p><p>
Ellie: »Aarj hvor grineren«. 
</p><h3>
»Du klarede det meget godt«
</h3><p>
Latteren har fået et godt tag og fortsætter hele vejen ned mod fysiklokalet. 
</p><p>
Ellie: »Her lugter stadig af kemikalier. Her var jeg til eksamen«. 
</p><p>
Birgitte: »Det var hos Ib«. 
</p><p>
Ellie: »Han sagde til mig inden, at når jeg skulle op til eksamen, så skulle 
jeg ikke regne med at få mere end seks, fordi det var hvad min årskarakter 
lå på. Så kom jeg op og fik ti. Jeg var helt oppe at køre over det«. 
</p><p>
Birgitte: »Du har jo altid været god til at snakke«. 
</p><p>
Ellie: »Ja det fik jeg altid at vide til de der skole-hjem-samtaler. Elham 
taler rigtig meget i klassen. Jeg var også altid glad for de mundtlige 
eksaminer. Ikke så meget de skriftlige. Det, syntes jeg, kunne være lidt 
stramt«. 
</p><p>
Birgitte: »Men du klarede det meget godt«. 
</p><p>
Ellie: »Ja, jeg var da sådan gennemsnitlig«. 
</p><p class=" bl-elem">
Snakken fortsætter om klassens stræbere, inden kvinderne forlader fysiklokalet 
og vender tilbage til klasseværelset, hvor skolerundturen startede. 
</p>	
</div>
</div></body></html>
