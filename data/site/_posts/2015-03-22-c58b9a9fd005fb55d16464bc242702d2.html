---
layout:     post
title: 	    "Kun hver 5. er tilfreds med politikerne"
post_author:	    
post_date:	    Sun, 22 Mar 2015 07:12:45 +0100
post_site:	    politiken.dk 
post_link:	    http://politiken.dk/indland/politik/ECE2598523/kun-hver-5-er-tilfreds-med-politikerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Politikerlede </h4>
<h5>
Fakta </h5>
<div class="fakta-body" data-buildingblock="embedded_factboxlink">
<p>
Megafon har spurgt 1.003 danskere, om de samlet set er tilfredse eller 
utilfredse med Folketingets politikere.
</p><p>
21 procent erklærer sig enten tilfredse eller meget tilfredse.
</p><p>
47 procent er enten utilfredse eller meget utilfredse.
</p><p class=" bl-elem">
31 procent er hverken tilfredse eller utilfredse.
</p>
</div>
</div><p>
Politikerne skal kæmpe hårdt for vælgernes gunst i disse år. 
</p><p>
En måling foretaget af Megafon for Politiken og TV 2 viser, at knap hver anden 
borger er decideret utilfreds med sine repræsentanterne på Christiansborg. 
Til sammenligning er blot en ud af fem tilfreds med Folketingets medlemmer. 
</p><p>
Målingen lægger sig i halen på flere andre, der, siden tilliden til 
politikerne toppede i 2007, gang på gang har placeret Thorning og co. i 
bunden af popularitetsskalaen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2586625/haarder-sender-opsang-til-kolleger-drop-mudderet-og-ros-i-stedet-for/">Haarder sender opsang til 
kolleger: Drop mudderet og ros i stedet for</a></p><p>
Professor i statskundskab ved Aalborg Universitet Jørgen Goul Andersen har 
gennemgået de seneste 30 års undersøgelser af vælgertilliden, og han peger 
på særlig to årsager til den triste udvikling: 
</p><p>
Den økonomiske krise og politik, der ikke lever op til de forventninger, 
vælgerne har. 
</p><h3>
Løftebrud er ikke populært 
</h3><p>
»Folk var nogenlunde tilfredse i 00’erne, fordi det gik godt med økonomien, og 
alle oplevede fremgang. Det, man kunne have haft imod den daværende 
regering, var, at den var slem ved velfærden, men det var i sidste ende lidt 
svært at påstå. Oven i det kom der en stramning af udlændingeloven, som 
imødekom et ønske, der var opstået i 1990’erne«, siger Jørgen Goul Andersen 
og fortsætter: 
</p><p>
»Så kommer krisen, og der hvor mistilliden for alvor slår igennem, er i 2010, 
da der også kommer en politik, som bryder afgørende med Nyrup- og 
Fogh-perioden. Løkke præsenterer ’Genopretningspakken’ (hvor 
dagpengeperioden blandt andet bliver halveret, red.). Og tilliden til 
politikerne bliver derfra ikke bedre af, at man så får en socialdemokratisk 
regering, som viser sig at videreføre den politik. Kort sagt får vælgerne en 
anden vare end den, de troede, de skulle have, og derfor bliver de skuffet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2293348/danske-politikere-fremmedgoer-ungdommen/">Danske politikere fremmedgør 
ungdommen</a></p><p>
På Christiansborg er man klar over, at løftebrud ikke er populært. Derfor skal 
politikerne i bestræbelserne på at genoprette det flossede bånd til vælgerne 
gøre mere ud af at forklare befolkningen, at »det altså er vælgernes 
afgørelse, at der aldrig er noget parti, der har flertal i det danske 
Folketing, og at al politik derfor altid bliver kompromiser mellem 
forskellige holdninger og synspunkter«, mener Folketingets formand, Mogens 
Lykketoft. 
</p><p>
»Der er mange, der forventer, at hvis de stemmer på et bestemt parti, så får 
de den fulde pakke, men det kan de jo aldrig få, for der er ingen af os, der 
kan bestemme helt alene«, siger han. 
</p><h3>
Skal vise hinanden mere respekt 
</h3><p>
Lykketoft forsikrer, at udviklingen er noget, der bliver taget alvorligt i 
Folketingets ledelse, præsidiet. 
</p><p>
Blandt andet derfor holdt man så sent som i februar en konference, der 
fokuserede på, hvordan det seriøse arbejde, der bliver lavet i Folketinget, 
bliver mere synligt for befolkningen. 
</p><div class="art-quote article-box">
<p class="quote"/>
<blockquote>
<p class="quote-txt">
Når offentligheden er der, handler det ikke om at blive klogere, så går det 
mere ud på at vise, at de andre ikke er kloge
</p>
<p class="sender">
Bertel Haarder 
</p>
</blockquote>
</div><p>
Ifølge politikerne selv er en tredje forklaring på vælgernes store 
utilfredshed måden, de politiske kombattanter optræder over for hinanden i 
tv-transmitterede debatter.</p><p>
»Der bliver sådan set lavet en hel masse seriøst arbejde i Folketinget, men 
det er ikke det, der kommer ud. I stedet har vi endeløse åbne samråd og 
debatter i folketingssalen, hvor folk ikke er ude på andet end at rakke 
hinanden ned, og det er et problem«, siger Venstres Bertel Haarder, der både 
er medlem af præsidiet og Folketingets længstsiddende medlem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/uffeelbak/ECE2475684/christiansborg-kulturen-fremmer-sladder-og-store-egoer/">Christiansborg-kulturen 
fremmer sladder og store egoer</a></p><p>
For at rette op på det mener både han og Mogens Lykketoft, at der skal holdes 
færre åbne samråd og flere lukkede møder. 
</p><p>
»Når offentligheden er der, handler det ikke om at blive klogere, så går det 
mere ud på at vise, at de andre ikke er kloge. Når offentligheden ikke er 
der, kan udvalgsmedlemmerne bruge tiden på at blive klogere. Forstå mig ret: 
Jeg synes fortsat, at vi skal have åbne folketingsdebatter, og vi skal da 
også have masser af åbne samråd. Men vi skal ikke have flere, end emnet og 
sagen kan bære. Og vi skal ikke have så meget papegøjesnak i form af 
spørgsmål, der bliver gentaget i uendelighed«, siger Bertel Haarder. 
</p><h3>
Debatdogmer 
</h3><p>
Samtidig opfordrer han sine kolleger til i højere grad at tale hinanden op: 
»Hvis vi viser hinanden lidt mere respekt, vil borgerne nok også vise os 
mere respekt«, siger Bertel Haarder. 
</p><p>
Netop målet om en mere respektfuld debat har det nyligt opstillingsberettigede 
parti Alternativet forsøgt at nå ved at opstille seks debatdogmer, som 
blandt andet pålægger kandidater altid at gøre opmærksom på fordele og 
ulemper samt lytte til de politiske modstandere og møde dem »der, hvor de 
er«. 
</p><p>
Men på samme måde at opstille dogmer for alle Folketingets politikere er ikke 
den rigtige vej at gå, mener Mogens Lykketoft. 
</p><p>
»Det er hvert enkelt parti og politiker, der skal gøre sine egne overvejelser 
om, hvad det egentlig er, vores vælgere er mindre tilfredse med i den måde, 
vi omgås på«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/profiler/uffeelbak/ECE2475684/christiansborg-kulturen-fremmer-sladder-og-store-egoer/">Christiansborg-kulturen 
fremmer sladder og store egoer</a></p><p>
Kigger man nærmere på, hvilke vælgere der i særlig grad er utilfredse med 
politikerne, viser det sig, at det typisk er dem, der ved sidste valg stemte 
på ’nye’ partier – Liberal Alliance, Enhedslisten og Dansk Folkeparti. 
</p><p>
Og det er ikke overraskende, mener hverken Enhedslistens præsidiemedlem, Per 
Clausen, eller gruppeformand i Folketingets yngste parti, Simon Emil 
Ammitzbøll (LA): 
</p><p class=" bl-elem">
»Jeg ville selv have svaret, at jeg var utilfreds, hvis jeg var blevet spurgt, 
for jeg mener ikke, at Folketinget tager de udfordringer, Danmark står over 
for, alvorligt. De fleste partier bliver mere og mere enige og opfører så et 
skuespil, der handler om uenighed, mens de ikke varetager de opgaver, de 
burde. Det er et af de helt store problemer i øjeblikket«, siger Ammitzbøll. 
</p>	
</div>
</div></body></html>
