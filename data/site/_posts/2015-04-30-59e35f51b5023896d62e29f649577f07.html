---
layout:     post
title: 	    "Goldman Sachs slipper for retssag "
post_author:	    
post_date:	    Thu, 30 Apr 2015 16:19:55 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2648046/goldman-sachs-slipper-for-retssag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En ledende medarbejder hos Goldman Sachs krævede erstatning af sin 
arbejdsgiver, som hun påstod havde snydt hende for mange millioner i bonus 
og udsat hende for sexistiske kommentarer. 
</p><p>
Nu har hun dog sagt ja til et forlig med investeringsbanken, lige før sagen 
skulle afgøres i retten. Medarbejderen hedder Sonia Pereiro-Mendez og 
påstår, at hun blev diskrimineret, efter at hun havde fortalt sine chefer, 
at hun var gravid. 
</p><p>
Da det endelige retsmøde i sidste uge skulle finde sted i London, blev det 
først udsat i næsten tre timer, mens kvindens sagførere og den amerikanske 
investeringsbank drøftede et forlig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2332931/stripklubmoeder-og-koensdiskrimination-goldman-sachs-beskyldes-for-at-vaere-en-herreklub/">Stripklubmøder og 
kønsdiskrimination: Goldman Sachs beskyldes for at være en herreklub</a></p><p>
Herefter mødte sagførere for begge parter op foran dommer Andrew Glennie, der 
så bekendtgjorde, at hendes erstatningskrav blev ophævet, da anklagen var 
trukket tilbage. Dommeren fortalte, at domstolen havde fået oplyst, at 
parterne »var nået til enighed om et forlig«. 
</p><h3>
Hemmelige optagelser 
</h3><p>
Sonia Pereiro-Mendez, der er mor til to, skal efter sigende som en del af 
forliget have trukket sig fra sin stilling som direktør for bankens 
investeringer i nødlidende værdipapirer. 
</p><p>
Fredagen forinden var det på et forberedende retsmøde om sagen kommet frem, at 
hun i smug og uden deres vidende havde optaget samtaler med nogle af sine 
chefer. 
</p><p>
Hun var om nødvendigt klar til at afspille uddrag af optagelserne i en 
retssag. Sonia Pereiro-Mendez havde også taget sin baby med i retten og 
fortalte her de tilstedeværende, at hun var nødt til af og til at holde 
pause for at kunne amme sit barn. 
</p><h3>
Klar forskelsbehandling 
</h3><p>
Sonia Pereiro-Mendez krævede ikke kun erstatning af Goldman Sachs 
International, men også af Nicholas Pappas, som tidligere var bankens 
øverste europæiske leder for handel med nødlidende værdipapirer, af den 
øverste chef for handel med kredit, Simon Morris, og af Bryan Mix, den 
øverste chef for handel med lån. Både Goldman Sachs og de tre mænd afviste 
anklagerne. 
</p><p>
I sit krav om erstatning for orlov og kønsdiskrimination påstod Sonia 
Pereiro-Mendez, at hun i løbet af de seneste fem år var blev skåret i løn og 
ikke havde fået udbetalt de bonusbeløb, der tilkom hende, angiveligt fordi 
hendes chefer følte, at hun »på grund af sin graviditet ikke længere var en 
spiller, man skulle regne med på den lange bane«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2337792/har-du-54-millioner-saa-kan-du-blive-kunde-i-goldman-sachs-nye-bank-for-de-rige/">Har du 54 millioner? Så kan du 
blive kunde i Goldman Sachs nye bank for de rige</a></p><p>
Hun påstod også, at hun var blevet »chikaneret offentligt« og udsat for 
»uberettigede, nedladende kommentarer om den måde, hun drog omsorg for sine 
børn på«. 
</p><p>
I det erstatningskrav, der var blevet fremlagt for arbejdsretten i London, 
anførtes desuden: 
</p><p>
»Skadelidte måtte tage ekstraordinære skridt for at kunne gennemføre de 
opgaver, Goldman Sachs pålagde hende under hendes forældreorlov (...) 
Eksempelvis måtte hun få sin svigerfamilie til at passe på sit lille barn på 
en parkeringsplads, mens hun selv skulle til møde, så hun i al hast kunne nå 
ud og amme barnet, når der var pause i mødet«. 
</p><h3>
Markant ned i løn 
</h3><p>
Sonia Pereiro-Mendez begyndte at arbejde i banken i 2003. Siden gjorde hun 
karriere og blev ledende medarbejder i bankens London-afdelinger. 
</p><p>
Hendes grundløn udgjorde 2,6 millioner kroner i januar 2010, men i januar 2012 
– tre måneder efter at hendes graviditet var blevet kendt – blev lønnen 
skåret ned til 2 millioner kroner, fremgik det af erstatningskravet. 
</p><p>
I januar 2011 fik hun en bonus på omtrent 2,1 million kroner oven i denne løn. 
Men ifølge Sonia Pereiro-Mendez burde hun have modtaget næsten 10 millioner 
kroner, fordi en ansat i hendes stilling normalt modtager en bonus, der 
svarer til 5 procent af den fortjeneste, vedkommende bringer ind til banken. 
</p><p>
I sit krav anførte hun også, at bonusbeløbene for de efterfølgende år burde 
have været højere. 
</p><p><i class=" bl-elem">Oversættelse: Jacob Giese </i></p><p class=" bl-elem"><i class=" bl-elem">Med licens fra Financial Times</i></p>	
</div>

</div></body></html>
