---
layout:     post
title: 	    "VIDEO: Fjernstyret ubåd opdager nye arter på seks kilometers dybde"
post_author:	    Magnus Boye
post_date:	    Wed, 13 May 2015 10:56:00 +0000
post_site:	    ing.dk 
post_link:	    http://ing.dk/artikel/video-fjernstyret-ubaad-opdager-nye-arter-paa-seks-kilometers-dybde-176053
---
<html><body><div><section class="body">
			<p>Det er ikke meget, der vides om havet ved Puerto Ricos kyst. Nu er et amerikansk finansieret forskningsprojekt i færd med at indsamle viden om det kilometerdybe farvand, der er så godt som ukendt for mennesker.</p>
			<p>Et hold forskere har over 52 dage sat sig for at udforske havbunden - og på unik vis delagtiggjort alverdens interesserede forskere i resultaterne. 12 gange har forskerholdet sendt en fjernstyret ubåd ned i dybderne, og efterfølgende streamet alt, hvad fartøjets kameraer har stillet skarpt på. Det skriver <a href="http://qz.com/401441/researchers-released-stunning-images-of-deep-sea-creatures-including-some-that-dont-even-have-names/">Quartz</a>.</p>
			<p>Samarbejdet over internettet har haft en enestående effekt på arbejdet, forklarer Andrea Quattrini, der er en af ekspeditionens videnskabelige ledere.</p>
			<p>»På andre ekspeditioner har du kun et vist antal sengepladser på skibet, så kun 12 eller 15 videnskabsfolk kan komme med,« siger hun.</p>
			<h2>Chat-kontakt med gople-ekspert</h2>
			<p>Men med den streamede ubåds-film og et online chatrum, har holdet ikke været begrænset af manglen på en bestemt ekspert undervejs.</p>
			<p>»Det kan være en søstjerne-ekspert eller en gople-ekspert eller en koral-ekspert. Og de kan alle sammen komme til at arbejde sammen med os, hvilket er unikt,« siger Andra Quattrini.</p>
			<p>Missionens data bliver stadig analyseret. Men indtil videre har holdet identificeret både én ny type fisk og en hidtil ukendt gople. I alt kunne ubådens kamera fange 100 fiskearter, 50 slags dybhavskoral og hundredevis af andre hvirvelløse dyr, der aldrig før er set i deres naturlige miljø. Flere af arterne er ifølge forskerne så nye, at de ikke har fået navn endnu.</p>
			<p>Se videoen fra havets bund her:</p>
			
		</section>
		  </div></body></html>
