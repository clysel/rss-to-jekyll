---
layout:     post
title: 	    "SAS' kabinepersonale: Vi strejker på grund af Cimber-fidus"
post_author:	    
post_date:	    Tue, 24 Feb 2015 15:23:18 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2561146/sas-kabinepersonale-vi-strejker-paa-grund-af-cimber-fidus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
SAS' kabinepersonale strejker i dag, hvilket har medført en række aflysninger 
af flyvninger med luftfartsselskabet.
</p><p>
Strejken blandt medarbejderne skyldes SAS' opkøb af flyselskabet Cimber, og at 
SAS vil overføre medarbejderne til det nye datterselskab.
</p><p>
Det har skabt så stor frustration blandt kabinepersonalet, at de gik til 
fagligt møde - med aflysninger og forsinkelser i Københavns Lufthavn til 
følge, skriver fagforeningen Cabin Attendants Union, CAU, som organiserer 
kabinepersonalet i SAS, i en meddelelse.
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/ECE2560565/strejkende-sas-medarbejdere-skaber-forsinkelse-i-lufthavnen/">Strejkende SAS-medarbejdere 
skaber forsinkelse i lufthavnen</a></p><p>
Mødet startede ellers som et normalt medlemsmøde for fagforeningen. Men 
frustrationen og vreden blandt medlemmer på mødet var så stort, at mødet 
udviklede sig til et regulært fagligt møde, lyder det.
</p><p>
»Jeg skal være den første til at beklage, at den situation, som SAS har bragt 
vores medlemmer i, nu kommer til at gå ud over passagererne«.
</p><p>
»Vi har opfordret vores medlemmer til at stoppe mødet og gå i arbejde igen«, 
siger Merete Scheel, formand for CAU.
</p><h3>
God grund til vreden
</h3><p>
Men hun forklarer også, at der en god grund til, at vreden og frustrationen 
har bredt sig blandt kabinepersonalet i SAS.
</p><p>
»Ledelsen i SAS har presset vores medlemmer ud i desperation. Om mindre end en 
uge bliver over 140 af vores medlemmer overdraget til Cimber, og hvor de 
ikke kender deres fremtidige arbejdsvilkår«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2477554/sas-koeber-flyselskabet-cimber/">SAS køber flyselskabet Cimber</a></p><p>
»SAS har kendt til det her i lang tid, og der er grænser for, hvor lang tid 
man som arbejdsgiver kan være bekendt at lade sine medarbejdere gå rundt i 
opslidende usikkerhed og utryghed«, siger Merete Scheel.
</p><p>
Ifølge CAU er løsningen på situationen meget enkel. Står det til 
fagforeningen, skal SAS også lade den nuværende overenskomst mellem CAU og 
SAS gælde i Cimber.
</p><h3>
Mødes igen i eftermiddag
</h3><p>
Foreløbig har parterne forhandlet siden 22. januar, uden at SAS er kommet CAU 
i møde, mener Merete Scheel.
</p><p>
»Vi anerkender ikke situationen som en virksomhedsoverdragelse. Vi betragter 
det som et forsøg på at omgå vores overenskomst«, siger hun.
</p><p>
Ifølge presseansvarlig i CAU, Povl Arne Petersen, blev tillidsfolkene bedt om 
at forlade dagens møde omkring klokken 11, og de er kaldt tilbage til møde 
klokken 15.30.
</p><p class=" bl-elem">
»Hvad de vil fortælle os, ved vi ikke«, siger han til Ritzau.
</p>	
</div>
</div></body></html>
