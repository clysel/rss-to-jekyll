---
layout:     post
title: 	    "Tag med ned til det mystiske vand 500 meter under jorden"
post_author:	    
post_date:	    Sat, 11 Apr 2015 12:05:53 +0200
post_site:	    politiken.dk 
post_link:	    http://politiken.dk/rejser/temarejser/ECE2586328/tag-med-ned-til-det-mystiske-vand-500-meter-under-jorden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
Sådan kommer du til Jachymov</h4>
<div class="fakta-body" data-buildingblock="embedded_factboxlink">
<p>
Både Czech Airlines og Norwegian flyver på den timelange rute mellem København 
og Prag. I bil fra Danmark tager det ni timer. 
</p><p>
Jachymov ligger blot 30 kilometer fra det tyske motorvejsnet – fra Prag tager 
turen til Jachymov i bil knap to timer. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00920/REJSER_Jachymov_150_920596w.jpg" alt="" border="0"/></span></p>
</div>
</div><div class="art-fakta article-box">
<h4 class="">
Radon og den (måske) helende effekt</h4>
<div class="fakta-body" data-buildingblock="embedded_factboxlink">
<p>
Radon (radon-222) er en naturligt forekommende radioaktiv luftart, der findes 
alle steder i verden og siver stille op ad jorden. I tjekkiske Jachymov 
indeholder det varme kildevand i Ore-bjergene radon. 
</p><p>
Radon er i udgangspunktet et radioaktivt grundstof, men en svag, naturlig 
radioaktivitet i vandet som en del af en behandling med radonbad menes at 
kunne have en helende effekt for folk med kroniske gigtsygdomme, 
luftvejsbesvær eller hudlidelser. 
</p><p>
Ifølge kurbadene i Jachymov fordamper radon fra vandet, hvorefter den optages 
i kroppen via luftveje og hud. Her aktiveres stoffets mulige helbredende 
effekt, inden det igen udskilles i løbet af ca. 3 timer. Organismens 
forsvarssystem stimuleres, og den naturlige varme fremmer blodcirkulationen. 
</p><p>
Herhjemme har myndighederne længe været opmærksomme på risikoen for 
kræfttilfælde hos beboere i boliger, der ligger steder, hvor 
radonkoncentrationen kan være høj. Udgangspunktet i Sundhedsstyrelsen er, at 
enhver udsættelse for stråling kræver en velovervejet afvejning af risiko og 
fordele.
</p><p>
Ifølge Sundhedsstyrelsens sagkyndige i strålebiologi, Lars Thorbjørn Jensen, 
behøver man dog ikke at være særligt bekymret, hvis man har forsøgt sig med 
radonterapi, ligesom man ikke skal forvente, at det hjælper.
</p><p>
»Jeg vil gerne have lov til at betvivle både den gavnlige effekt af 
radonterapi og den skadelige effekt«, lyder det.
</p><p>
Lars Thorbjørn Jensen fortæller, at der er en lille håndfuld veldokumenterede 
studier, der viser, at en lille smule stråling kan have en gavnlig effekt, 
mens flere tusinde studier viser det modsatte.
</p><p>
Han mener til gengæld, at radonterapi handler om overtro og opmærksomhed, om 
hormesis, det oldgræske begreb, der tager udgangspunkt i at med ondt skal 
ondt fordrives.
</p><p>
»Man skal være helt klar over, at virkningen ved radonterapi er lidt det samme 
som at tage en skarp snaps, der kradser i halsen, når man hoster eller er 
forkølet«.
</p><p class=" bl-elem">
Man kan få radonterapi i både USA, Tyskland og Tjekkiet.
</p>
</div>
</div><p>
Elevatoren består af to små rustne stålbure sat oven på hinanden. Skakten er 
så smal, at der kun er plads til fem mennesker i hver af de trange celler. 
</p><p>
Hejseværket sætter i gang med lyden af en gennemtrængende sirene. Sådan en af 
den slags, man forestiller sig vil hyle, når et atomkraftværk er ved at 
smelte sammen eller en dæmning kollapser ... eller når kablerne på en 
elevator svigter, og man ryger lige lukt ned i døden. Det er en klassisk 
katastrofelyd. Rent guf for folk med tendenser til klaustrofobi. 
</p><p>
Jeg regner ikke med at være på vej ned i det evige sorte, men det minder lidt 
om det, da elevatoren sætter i gang med et ryk for at begynde nedstigningen 
til bunden af Svornost-minen i Jachymov. Vi skal 500 meter ned. Det tager 
tre et halvt minut, hvor man kan skimte den fugtige mudrede væg igennem det 
grå jernnet, mens man bliver sænket ned. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tjekkiet/ECE1949759/kom-med-til-prags-ukendte-vesterbro/">Kom med til Prags ukendte 
Vesterbro </a></p><p>
Jeg befinder mig i det nordlige Bøhmen i Tjekkiet. 150 kilometer fra Prag i 
Ore-bjergene – kun otte kilometer fra den tyske grænse. Der bor omkring 
3.500 mennesker i den lille, slidte by, der mest af alt ligner dagens ret i 
et tjekkisk folkekøkken, men hvert år kommer mere end 20.000 turister til – 
50 procent lokale, 10 procent fra Mellemøsten, de sidste 40 procent fra 
resten af Europa – for at pleje deres kroppe i bade med vand pumpet op nede 
fra minens gange. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/tjekkiet/ECE2124246/mindesmaerke-fortaeller-ukendt-historie-om-nazisternes-sidste-ugerninger/">Mindesmærke fortæller ukendt 
historie om nazisternes sidste ugerninger</a></p><p>
Jachymov lever af det, der hentes op. For vandet er beriget med naturligt 
radon. Grundstoffet radon er et radioaktivt stof, men i svage 
koncentrationer menes det at have en helbredende effekt hos folk med gigt-, 
muskel- eller neurologiske lidelser. 
</p><p>
Der er derfor flere forskellige spahoteller i byen. Radium Palace, bygget i 
1912, er stedets stolthed. Med sin neoklassiske stil og bedagede indre 
minder det sidstnævnte lidt om ’The Grand Budapest Hotel’ fra Wes Andersons 
film af samme navn, der foregår i det fiktive østeuropæiske land Zubrowka. 
</p><h3>
Vand ved et tilfælde 
</h3><p>
Det nordlige Bøhmen er traditionelt kendt for sine kurbyer. Mest berømt er 
Karlovy Vary (Karlsbad) og Mariánské Lázne. Og i 1864 kom også Jachymov på 
kortet. En gruppe minearbejdere var i gang at arbejde i en sølvåre, da vand 
pludselig fossede ud – de havde hugget hul på en kilde, der nu var i gang 
med at oversvømme minen. Først i begyndelsen af det 20. århundrede opdagede 
den polsk/franske fysiker og nobelprisvinder Marie Curie, at vandet i 
Svornost-minen var radonberiget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/budapest/sevaerdigheder/ECE1826815/kommunisternes-torturkaelder-er-oesteuropaeisk-turistmagnet/">Kommunisternes torturkælder er 
østeuropæisk turistmagnet </a></p><p>
Legenden fortæller, at man opdagede radonvandets potentielt helende effekt, 
fordi minearbejderne kom sig bemærkelsesværdigt hurtigt, når de var syge, 
ligesom sår helede hurtigt. Men det er en myte. Det var først, da forskere 
fra Wien undersøgte radonkoncentrationen, at man fandt ud af, at det 
muligvis kunne bruges til pleje af syge mennesker. Baseret på teorien om 
radonvandets helende effekt anbefalede de, at man byggede et spa. I 1906 
åbnede det første sted med minens hellige vand i hus nummer 202 på 
landevejen – dér, hvor der i dag ligger et asiatisk supermarked. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/IMG_4314_jpg_920591d.jpg" alt="" border="0"/><span class="caption"><span class="f-img-caption">Hengemt. 
</span>Det føles lidt som at træde mange år tilbage i tiden, når man kører med elevatoren 500 meter ned til Svornost-minen. Et kontor virker forladt, og gamle maskiner, klokker, knapper og telefoner minder om museumsgenstande. FOTO: Sune Højrup Bencke</span></span>
Elevatoren standser med et ryk. Og der bliver stille. Hernede 500 meter under 
jorden lugter der lidt af gammelt museum. En rislende lyd af vand kan 
pludselig høres samt summen fra et ventilationsanlæg. Der virker hengemt. 
Som at dykke tilbage til Østeuropa under kommunisttiden. I et hjørne ligger 
en gammel bunke tovværk sirligt rullet op. En gammel rusten jernhammer er 
smidt. På væggene hænger skilte med advarsler – man skal passe på hovedet, 
man skal passe på med elevatoren, man skal holde øje med niveauet af 
radioaktivitet. 
</p><p>
Vi er en lille håndfuld, der denne dag er nede i Jachymovs mine. Vi har blå, 
grove kitler på, hjelme og stærke pandelygter. Hver torsdag er der plads 
til, at 10 personer kan komme med ned i dybet. Prisen er 200 tjekkiske 
koruna (cirka 55 danske kroner). Det er på alle måder en 
undergrundsattraktion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2520970/danskerne-rejser-til-oesteuropa-som-aldrig-foer/">Danskerne rejser til Østeuropa 
som aldrig før </a></p><p>
Det er ingeniør Jiri Pihera, der viser rundt. Han har arbejdet her i 17 år. 
Både nede i minen, men også oppe på kontoret, hvor et sindrigt 
computersystem holder øje med alle kilder, deres tryk, og om vandet i rørene 
bliver pumpet korrekt ned i byen til spahotellerne, hvor gæsterne venter på 
det varme vand. 
</p><h3>
Mine som arbejdslejr 
</h3><p>
Med Jiri Pihera forrest begiver vi os ud i minen gennem de smalle granitgange, 
hvis gulve er belagt med brune metalplader. Der er rå brædder og gamle 
jernbanesveller i loftet i den kilometerlange cirkelformede korridor. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/IMG_4311_jpg_920589d.jpg" alt="" border="0"/><span class="caption"><span class="f-img-caption">Rundvisning. 
</span>Ingeniør Jiri Pihera har arbejdet i Svornost-minen i tjekkiske Jachymov i 17 år. Han bevæger sig ubesværet rundt i de kølige, dunkle og smalle gange, mens han fortæller minens fascinerende historie. FOTO: Sune Højrup Bencke</span></span>
Han underholder om stedet undervejs på et spændende sammensurium af tysk og 
engelsk. Der er i alt 14 etager i minen, fortæller han. Vi er nede på 12. I 
gamle dage, før vandet blev pumpet op i rør, blev det fragtet rundt til 
byens behandlingssteder i store spande på ryggen af heste. 
</p><p>
Han fortæller også, at minens nyeste kilde blev boret frem i 2000. I alt 
leverer fire kilder nu vand til byens spasteder. Opkaldt efter de forskere, 
der har betydning for udvindingen af radonvandet. Blandt andre Marie Curie 
og František Behounek, den tjekkiske videnskabsmand, der studerede radiologi 
sammen med Marie Curie i Paris. 
</p><p>
Behounek-kilden er den mest slagkraftige og kan pumpe 300 liter vand ud i 
minuttet. Den mindste kraftige, Agricola, har kun kræfter til 10 liter i 
minuttet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE1374976/tag-paa-sightseeing-dybt-i-jordens-indre/">Tag på sightseeing dybt i 
Jordens indre </a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/IMG_4317_jpg_920593d.jpg" alt="" border="0"/><span class="caption"><span class="f-img-caption">Elevatorskakt. 
</span>Om lidt hejses to gamle bure ned i skakten her for at hente besøgende i minen op igen. FOTO: Sune Højrup Bencke</span></span>
Vandet fra kilderne bliver samlet i et bassin på 12. etage, hvorefter det 
pumpes 400 meter op til et nyt bassin. Herfra distribueres det videre 
igennem i alt tre kilometer rør. 
</p><p>
Jiri Pihera fortæller også om tiden efter Anden Verdenskrig, da der stadig 
blev udvundet sølv i de trange gange. Arbejderne, der var udkommanderet, var 
ofte politiske fanger. Og det var et barsk liv. 
</p><p>
Det er ikke rart at tænke på. Her er trangt, dunkelt, klamt og koldt. Og Jiri 
Pihera skifter også hurtigt emne. 
</p><h3>
Vand eller øl 
</h3><p>
Vi kommer til en lille lomme, hvor mundingen på et rør hænger ud over en stor 
tom tønde. Jiri Pihera drejer på det ratlignende håndtag, og det mælkehvide 
vand vælter ud. 
</p><p>
»Det er 29 grader. Prøv selv at mærke«, siger ingeniøren. 
</p><p>
I de småkølige gange har man lyst til at sænke sig ned i det varme vand. Det 
vil være en tryg og rar fornemmelse hernede i mørket. Tanken om de mange 
meter op til overfladen kan få de fleste til at hyperventilere. Himlen over 
Jachymov var blå, da vi gik ind i elevatoren. Hernede er der mørkt og 
fortættet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2447057/her-er-byen-der-er-som-prag-bare-uden-turister/">Her er byen, der er som Prag 
bare uden turister</a></p><p>
Jeg vil op til solen og den friske ilt. Til livet og byens billige øl, som jeg 
ikke har fået udforsket nok. På en bodega koster en ½ liter perlende, 
skummende tjekkisk fadøl 7,50 kroner. På byens fineste sted, Radon Palace, 
13 kroner. Det er muligt, at vandet hernede i minens nederste etager er 
byens fineste væske – jeg vil hellere have en øl. 
</p><p class=" bl-elem"><i class=" bl-elem">Politiken var inviteret af CzechTourism.</i></p>	
</div>

</div></body></html>
