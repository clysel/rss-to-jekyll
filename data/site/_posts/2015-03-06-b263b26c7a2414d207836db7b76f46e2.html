---
layout:     post
title: 	    "Læger: Alle voksne bør få gratis vaccine mod mæslinger"
post_author:	    
post_date:	    Fri, 06 Mar 2015 10:14:57 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2576162/laeger-alle-voksne-boer-faa-gratis-vaccine-mod-maeslinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lige nu er der gang i et internationalt udbrud af mæslinger. Flere er ramt i 
Danmark, og mæslingerne er både i Tyskland og Sverige. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2567783/tyske-maeslinger-har-krydset-graensen-til-sverige/">Tyske mæslinger har krydset 
grænsen til Sverige</a></p><p>
Langt fra alle danskere er vaccineret mod den stærkt smitsomme virussygdom, og 
det får nu de praktiserende lægers formand Bruno Melgaard Jensen til at 
opfordre Danske Regioner til at gøre MFR-vaccinen gratis for alle voksne 
danskere. 
</p><p>
Det skriver <a href="http://www.dr.dk/Nyheder/Indland/2015/03/06/064621.htm" target="_blank">DR 
Nyheder</a>. 
</p><p>
Vaccinen, der virker mod mæslinger, fåresyge og røde hunde, er i dag gratis 
for kvinder over 18 år, der ikke allerede er vaccineret, men mænd må betale 
130 kroner eller mere for at få den. Hvis man som samfund ønsker at øge 
andelen af befolkningen, der er vaccineret, så bør man også tilbyde mænd 
vaccinen uden beregning, påpeger Bruno Melgaard Jensen fra PLO. 
</p><p>
»Jeg kan ikke sige, hvor mange man ville kunne få med, men hvis man går efter 
at få procenten op og komme op i en større vaccinationsdækning, så må vi 
bruge nogle af de midler, vi har. Og omvendt: Hvorfor skulle unge mænd ikke 
have det samme tilbud som unge kvinder? Det er lidt mystisk«, siger han til 
DR Nyheder.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2563443/who-slaar-alarm-flere-skal-vaccineres-mod-maeslinger/">WHO slår alarm: Flere skal 
vaccineres mod mæslinger</a></p><p class=" bl-elem">
Årsagen til, at det kun er kvinder, der kan få den gratis i dag, er, at smitte 
med røde hunde under graviditet kan give fosterskader. Normalt gives 
MFR-vaccinen til børn, når de er 15 måneder - og igen når de er fire år. 
</p>	
</div>
</div></body></html>
