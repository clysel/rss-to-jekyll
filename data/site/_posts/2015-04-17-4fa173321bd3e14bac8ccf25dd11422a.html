---
layout:     post
title: 	    "Nu kan Android forstå din håndskrift"
post_author:	    
post_date:	    Fri, 17 Apr 2015 17:19:30 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2630614/nu-kan-android-forstaa-din-haandskrift/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Håndskriftsgenkendelse har været en af de store udfordringer, som 
computerprogrammører og udviklere har forsøgt at løse i årtier. Helt tilbage 
i tresserne forsøgte man at få computere til at forstå menneskets 
håndskrift, og der er kun blevet gjort meget lidt fremskridt siden. 
</p><p><b>Genkender kragetæer<br/></b>Nu har Google imidlertid taget et stort skridt fremad. De har lanceret en 
ny app til Android, der bedre end nogensinde før kan genkende dine 
kragetæer, når du skriver på en smartphone- eller en tabletskærm. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2516484/apple-barsler-med-pennestyret-og-ekstrastor-ipad/">Apple barsler med pennestyret 
og ekstrastor iPad</a></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/politikenhaandskrif_928940y.jpg" alt="" border="0"/><span class="caption"><span class="f-img-caption">INPUT. 
</span>Googles nye håndskrifts-app til Android kan helt erstatte skærmtastaturet, og er et stort fremskridt, når det gælder genkendelse af kragetæer på dansk. (Foto: Screenshot)</span></span>
Den nye app hedder Google Handwriting Input for Android og har den fordel, at 
den understøtter 82 forskellige sprog. Et af disse sprog er heldigvis dansk, 
og appen lykkes endda med at fortolke de knudrede kruseduller, undertegnede 
skribent prøver at overbevise verden om, er en slags håndskrift. 
</p><p>
Appen kan både fortolke almindelig skrift og skråskrift, og kan endda forstå, 
når du tegner en smiley. Afhængig af, hvor god du er til at tegne disse 
smileys, kan den lave emoji’er ud af dem. 
</p><p><b>Finger er godt, men pen er bedst</b><br/>
I princippet behøver du ikke en digitalpen til at skrive på skærmen med. Du 
kan blot bruge en finger, men oplevelsen bliver meget bedre hvis man køber 
en digital pen á la dem, der kan fås i de fleste 
forbrugerelektronik-butikker. 
</p><p>
Den nye håndskrifts-app er dog ikke kun til at tage notater med. Den går 
faktisk ind og erstatter skærmtastaturet, sådan at alt fra Google-søgninger 
til Facebook-opdateringer kan ske med håndskrift. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/ECE2379244/5-tips-saadan-aendrer-du-skrifttype-paa-din-android/">5 tips: Sådan ændrer du 
skrifttype på din Android</a></p><p>
Man skal dog være opmærksom på, at Google stiller som betingelse, at de får 
lov at gemme alle de input, man laver. Ifølge dem selv sker dette for at 
forbedre oplevelsen for alle, men det er nok en god idé at holde 
personfølsomme informationer væk fra håndskriftsfeltet på skærmen. 
</p><p class=" bl-elem">
Google Handwriting Input for Android kan hentes i Play Store, og kræver at man 
som minimum har Android 4.0.3 installeret. 
</p>	
</div>

</div></body></html>
