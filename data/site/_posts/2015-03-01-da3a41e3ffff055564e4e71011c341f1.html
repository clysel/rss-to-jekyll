---
layout:     post
title: 	    "Prisnomineret romandebutant vejleder håbefulde litterære stemmer fra Grønland"
post_author:	    
post_date:	    Sun, 01 Mar 2015 13:07:58 +0100
post_site:	    politiken.dk 
post_link:	    http://politiken.dk/kultur/boger/ECE2568555/prisnomineret-romandebutant-vejleder-haabefulde-litteraere-stemmer-fra-groenland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Niviaq Korneliussens brag gennem den litterære lydmur går ikke upåagtet hen 
hos andre unge grønlændere med hang til at skrive. 
</p><p>
»Det er fedt, fordi hun er lige så ung som mig. Det giver noget selvtillid til 
at fortsætte med at skrive. Samtidig gør det mig lidt usikker på, om jeg kan 
gøre det lige så godt. Også fordi hendes bog er så kritisk«, siger 21-årige 
Maasi Brøns Chemnitz, en af de ti deltagere på skrive-bootcampen i Nuuk. Det 
er hans tekst, som Bøger bringer et uddrag af på forsiden i dag. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg gider ikke høre mere om det gamle Grønland (...) eller om, hvordan 
man satte spædbørn ud på isen. Jeg mener: What the fuck is 
that?
</p>
</blockquote>
</div><p/><p>
For to år siden sad Niviaq Korneliussen selv på kurset: 
</p><p>
»Jeg var virkelig oppe at køre dengang. Selv om jeg er B-menneske, stod jeg 
tidligt op. Det var en helt ny verden, jeg gerne ville kende«. En fed 
oplevelse, husker Niviaq Korneliussen om bootcampen i 2013. 
</p><p>
Og i år er det altså hende, der er sparringspartner for de unge 
forfatterspirer i Grønland. De ti har vundet novellekonkurrencen Allatta! 
(Lad os skrive!, red.), og deres præmie er fem intensive dage, hvor 
multikunstner og forfatter Jessie Kleemann fra Grønland og den danske 
forfatter Mette Moestrup og altså Niviaq Korneliussen underviser i det at 
skrive. 
</p><p>
Begejstringen for litteratur og unge mennesker lyser ud af Niviaq 
Korneliussen. 
</p><p>
»Det er så fedt at lære dem at kende og læse deres noveller«, siger den 
24-årige grønlandske forfatter til den anmelderroste debutroman ’Homo 
Sapienne’, der nu er indstillet til Nordisk Råds Litteraturpris. 
</p><h3>
Vejret bestemmer stadig 
</h3><p>
Denne weekend i Grønlands hovedstad sørger en snestorm for, at størstedelen af 
de inviterede til bootcampen ikke når frem til Nuuk i tide. 
</p><p>
Derfor er der kun fire ud af ti elever til stede lørdag morgen i fjeldhytten 
hos Inuk Hostel, da starten går til fem dages intensiv sparring og 
novelleudvikling. 
</p><p>
Det beskedne fremmøde forhindrer ikke Niviaq Korneliussen og Jessie Kleemann i 
at tage fat på arbejdet. De sætter sig hver med to novelleforfattere og 
forklarer, hvad der fungerer godt og mindre godt i novellen, og hvordan den 
kan gøres endnu mere læseværdig. 
</p><p>
»Jeg ved allerede, hvordan jeg skal gøre det. Det, du siger, giver god 
mening«, lyder det ivrigt fra den unge mand, hvis novelle Niviaq 
Korneliussen har haft under behandling. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/magasinet/interview/ECE2470709/i-groenland-holder-man-kaeft/">I Grønland holder man kæft</a></p><p>
Temaet for novellekonkurrencen Allatta! er ’Grønland år 2040’, og Niviaq 
Korneliussen tager godt imod bidragene. 
</p><p>
»Det er så befriende at læse jeres noveller. Vi har så mange forskellige 
tanker om fremtiden«, siger hun. 
</p><p>
Hendes feedback og kommentarer til holdet springer ubesværet mellem grønlandsk 
og dansk tilsat engelske udtryk, der nogle gange bare ligger først for. 
</p><p>
»Hesitate – qanoq ateqarpa? (Hvad er det nu, det hedder?)« spørger Niviaq. 
</p><p>
»Tøve«, svarer en af de andre. 
</p><p>
»Nå ja, tøve«. 
</p><p>
I løbet af lørdagen er resten af holdet nået frem til Nuuk, og det oprindelige 
program for dagene er tilbage på sporet. Det vil sige næsten. Mette Moestrup 
når ikke frem til Nuuk før om onsdagen, hvor bootcampen er slut. Hun 
strander i Kangerlussuaq og må undervise via Skype. 
</p><p>
Som altid i Grønland bestemmer vejret. ’Sila naalagaavoq’ hedder det. 
</p><p>
»Jeg hader vejret. Det ændrer altid på alting«, konstaterer Niviaq 
Korneliussen, da hun i en pause tænder en smøg uden for hytten – med 
parkahætten slået godt op om ørerne i ly for den fygende sne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2460574/moed-groenlands-nye-unge-vrede-stemme/">Mød Grønlands nye unge vrede 
stemme</a></p><p>
Indenfor igen fortæller de unge om deres egne læseoplevelser med grønlandsk 
litteratur. De fleste af dem har stiftet bekendtskab i folkeskolen og 
gymnasiet med de relativt få grønlandske forfattere, der findes. 
</p><p>
Ikke alle bryder sig om det. 
</p><p>
»Jeg gider ikke høre mere om det gamle Grønland. Om piniartut (fangere, red.) 
eller om, hvordan man satte spædbørn ud på isen. Jeg mener: What the fuck is 
that?«, lyder det fra en af pigerne på holdet. 
</p><h3>
»Jeg vil gerne bidrage med noget«
</h3><p>
Niviaq Korneliussen og Jessie Kleemann introducerer de unge for forskellige 
litterære genrer. For eksempel erindringsromanen, der er populær i Grønland. 
Især når det handler om mønsterbrydere, hvilket efterhånden har udviklet sig 
til en forudsigelig affære ifølge Niviaq Korneliussen. 
</p><p>
Hun forklarer, at det gælder om at have noget på hjerte. 
</p><p>
»Jeg vil gerne bidrage med noget. Ligesom jer. Der er jo en grund til, at I er 
her i dag. I har bidraget med noget, og nu skal det udvikles«, uddyber hun. 
</p><p>
Selv har Niviaq Korneliussen bidraget med den første store grønlandske roman i 
lange tider, ’Homo Sapienne’, og 21-årige Maasi Brøns Chemnitz er ikke i 
tvivl om, at Korneliussens bog er nyskabende. 
</p><p>
»Det er en helt ny form for litteratur i Grønland, fordi den er så moderne i 
sproget, og så på grund af emnet om homoseksualitet«, siger Chemnitz, der er 
studerende på universitetet i Nuuk. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/B_ger_Gr_nland_loka_917268w.jpg" alt="" border="0"/><span class="caption"><span class="f-img-caption">Digtere. 
</span>Der skrives, tales og pjattes. Maasi Brøns Chemnitz ser her med ryggen til vinduet, Foto: Niviaq Korneliussen.</span></span></p><p>
Tidligere har grønlandsk litteratur mest handlet om det gamle Grønland og om 
de sociale problemer. Men det har ’Homo Sapienne’ ændret på. 
</p><p>
»Den er rigtig interessant. En fed bog, fordi den er så kold og kontant«, 
siger han. 
</p><p>
Maasi Brøns Chemnitzs eget bidrag til novellekonkurrencen Allatta! om Grønland 
anno 2040 er malet med dystre farver. 
</p><p>
Efter Tredje Verdenskrig har den grønlandske regering hyret canadiske 
sikkerhedsfolk til at holde befolkningen i kort snor. Øverst sidder 
regeringen, derefter det canadiske politi og nederst i hierarkiet er 
befolkningen, forklarer han. 
</p><p>
»Den er kritisk over for, hvilke ledere befolkningen bliver overtalt til at 
følge«. 
</p><p><i class=" bl-elem">Hvorfor så dyster en novelle?</i></p><p>
»Fordi jeg synes, man skal passe på, hvem man giver magten til«, siger Maasi 
Brøns Chemnitz. 
</p><h3>
Flugten fra Grønland 
</h3><p>
Undervejs tjekker de unge deres mobiler. Diskret, men flittigt. Det kan jo 
være, at der er sket noget nyt på facebook. 
</p><p>
Jessie Kleemann og Niviaq Korneliussen fortæller om poesi. Om digital poesi og 
den norske digter Monica Aasprong, om metodedigtning og danske Inger 
Christensen, om <i>sound poetry </i>og <i>spoken word </i>og <i>poetry slam</i>. </p><p>
Begge forfattere læser et digt op. 
</p><p>
Niviaq Korneliussens digt hedder ’Flugten fra Grønland’, og der er helt stille 
i fjeldhytten, mens hun slipper den barske tekst fri og lader den synke ind 
hos tilhørerne. 
</p><p>
»Det første år af flugten fra Grønland 
</p><p>
Det handler om at forlade det land, det sted, det helvede 
</p><p>
Jeg er villig til at give dem hvad som helst 
</p><p>
Jeg giver dem mine oplevelser, mine erindringer, mit eget helvede 
</p><p>
Som det land, det sted, det helvede har skabt 
</p><p>
Jeg skal give før de giver 
</p><p>
Det har aldrig været meningen at det skulle være nemt 
</p><p>
Flugten fra Grønland«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2548790/prisnomineret-forfatter-i-groenland-er-homoseksualitet-fortsat-et-stort-tabu/">Prisnomineret forfatter: I 
Grønland er homoseksualitet fortsat et stort tabu </a></p><p>
Selv om naturen og vejret i Grønland irriterer og frustrerer, er den unge 
forfatter også vild med netop det: At vejret og naturen bestemmer og ændrer 
på planer. 
</p><p>
»Det er så <i>unpredictable</i>. Man ved aldrig, hvad der sker med 
naturen. Det er derfor, jeg elsker den. Fordi den er så uforudsigelig, siger 
hun, da vi mødes efter bootcampen og taler om at være sparringspartner for 
ti jævnaldrende skribenter. 
</p><p>
»Det har været hårdt, men det hele værd. Jeg har lært så meget om, hvordan man 
rådgiver andre«. 
</p><p>
Niviaq Korneliussen fornemmer, at det har været vigtigt for de unge at have en 
ligesindet som hende, en jævnaldrende at ty til under bootcampen. 
</p><p>
Hun håber, at hun kan vise sine landsmænd, at litteraturen også kan være en platform 
til at udtrykke sig på. Og at det giver dem lyst til at læse grønlandsk 
samtidslitteratur og mange flere bøger. 
</p><p class=" bl-elem">
»Unge – og grønlændere helt generelt – har ikke haft interesse for at læse 
grønlandske bøger, fordi det ikke rigtigt siger dem noget. Jeg vil gerne 
give dem noget nyt, noget befriende at læse, indholdsmæssigt. Så de kan se, 
at kunst kommer i forskellige former«, siger hun. 
</p>	
</div>
</div></body></html>
