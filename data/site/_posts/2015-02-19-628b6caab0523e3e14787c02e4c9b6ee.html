---
layout:     post
title: 	    "Norske legender har fået spændt skiene rigtigt på"
post_author:	    
post_date:	    Thu, 19 Feb 2015 17:59:12 +0100
post_site:	    politiken.dk 
post_link:	    http://politiken.dk/sport/ECE2554792/norske-legender-har-faaet-spaendt-skiene-rigtigt-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Norge fik en perfekt start på langrends-VM i Falun i Sverige, da Margit 
Bjørgen og Petter Northug vandt guld hos henholdsvis kvinder og mænd på 
sprintdistancen over 5 kilometer. 
</p><p>
For Margit Bjørgens vedkommende var der tale om det 13. VM-guld siden hun for 
første gang strøg til tops i 2003. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/vinter-ol2014/ECE2213034/haand-i-haand-nyt-guld-til-norske-kvinder-og-finsk-sejr-i-vildt-trekantsdrama/">Hånd i hånd: Nyt guld til 
norske kvinder og finsk sejr i vildt trekantsdrama</a></p><p>
Den 34-årige norske kvinde løb sig op fra tredjepladsen til spidsen, da de 
bedste kom ind på stadion, og hun holdt kadencen frem til målstregen. 
</p><p>
De svenske tilskuere heppede på Stina Nilsson, men hun kunne ikke true den 
seksfoldige olympiske mester og måtte 'nøjes' med sølv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/vinter-ol2014/ECE2205298/norges-mest-populaere-kvinde-faar-folk-til-at-droppe-familietraditioner/">Norges mest populære kvinde 
får folk til at droppe familietraditioner</a></p><p>
Norge tog sig også af bronzemedaljen, da Maiken Caspersen Falla løb sig ind på 
tredjepladsen. Med guldmedaljen har Margit Bjørgen muligheden for at kopiere 
sin præstation fra de seneste to verdensmesterskaber i 2011 og 2013, hvor 
hun ved begge lejligeheder har vundet fire verdensmesterskaber. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2419821/skistjerne-angrer-efter-faengselsdom-jeg-har-svigtet-alle/">Skistjerne angrer efter 
fængselsdom: Jeg har svigtet alle</a></p><p>
Hos herrerne var Petter Northug hurtigst, og han blev verdensmester for 10. 
gang. Der måtte dog målfoto til for at fordele guld og sølv, men Northug fik 
lige akkurat skispidsen over stregen foran canadieren Alex Harvey. 
</p><p class=" bl-elem">
Det var Petter Northugs første guldmedalje på sprintdistancen. Den olympiske 
mester, nordmanden Ola Vigen Hattestad, fik bronze ved at slå Ruslands 
Nikita Kruikov. Også den duel måtte afgøres på målfoto. 
</p>	
</div>
</div></body></html>
