---
layout:     post
title: 	    "Thorbjørn Olesen går alene i front i comeback-turnering"
post_author:	    
post_date:	    Fri, 08 May 2015 16:44:28 +0200
post_site:	    politiken.dk 
post_link:	    http://politiken.dk/sport/golf/ECE2661835/thorbjoern-olesen-gaar-alene-i-front-i-comeback-turnering/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Thorbjørn Olesen er fortsat i front for European Tour-turneringen AfrAsia Bank 
Mauritius Open, der bliver spillet på øen Mauritius.
</p><p>
Den danske golfspiller gik fredagens runde i 68 slag, og dermed fører han 
turneringen i samlet 133 slag. Det er ni slag under banens par.
</p><p><b>Skidt indledning rette op</b></p><p>
Thorbjørn Olesen fik en skidt indledning på anden runde, da han lavede en 
bogey på både 1. og 3. hul.
</p><p>
Herefter tog danskeren revanche med fem birdies på de næste seks huller, inden 
han senere lavede en bogey på 13. hul og en birdie på 16. hul.
</p><p><b>Svensker på andenpladsen</b></p><p>
Thorbjørn Olesen, der spiller sin første turnering i tre måneder efter en 
operation i hånden, har et enkelt slag ned til svenske Pelle Edberg på 
andenpladsen.
</p><p>
25-årige Thorbjørn Olesen satte torsdag banerekord, da han gik første runde i 
65 slag.
</p><p>
Det samme antal slag brugte sydkoreaneren Wang Jeung-Hun og spanieren Carlos 
Pigem.
</p><p><b>Bjørn på 90.-plads</b></p><p>
Det ligger fast, at der ikke kommer flere danskere med i weekendens 
finalerunder.
</p><p>
Søren Hansen og Thomas Bjørn sluttede på en delt 90.-plads i 146 slag, og de 
var dermed tre slag fra at klare finalecuttet.
</p><p class=" bl-elem">
Lasse Jensen sluttede som delt nummer 116 i 150 slag.
</p>	
</div>

</div></body></html>
