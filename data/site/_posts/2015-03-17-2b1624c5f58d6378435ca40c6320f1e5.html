---
layout:     post
title: 	    "Ja-partier forventer aftale om EU-afstemning i dag"
post_author:	    
post_date:	    Tue, 17 Mar 2015 06:27:42 +0100
post_site:	    politiken.dk 
post_link:	    http://politiken.dk/indland/politik/ECE2590352/ja-partier-forventer-aftale-om-eu-afstemning-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Præmisserne for den første afstemning om de danske EU-forbehold siden 
euroafstemningen i 2000 ser ud til at blive lagt endeligt fast her til 
formiddag. 
</p><p>
Sådan lyder meldingen fra ja-partierne op til et møde hos statsminister Helle 
Thorning-Schmidt (S) klokken 8. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har haft nogle gode og konstruktive forhandlinger
</p>
<p class="sender">
Jakob Ellemann-Jensen 
</p>
</blockquote>
</div><p/><p>
Den godt ti sider lange ’aftale om tilvalg af retsakter til området for 
retlige og indre anliggender’ blev i aftes sendt til partiledere og 
ordførere fra Venstre, Konservative, SF og de to regeringspartier. 
Forventningen før mødet var i aftes i både opposition og regering, at 
parterne i dag vil nå hinanden i en aftale, der går ud på ved en 
folkeafstemning at bede vælgerne om at knytte Danmark til godt 20 retsakter 
på EU’s retsområde. 
</p><p>
Venstre og Konservative havde i sidste uge forskellige uddybende spørgsmål til 
regeringen om de godt 20 retsakter, der reelt har været diskussion om. Men i 
aftes var meldingen optimistisk fra begge partier i forhold til formiddagens 
møde. 
</p><p>
»Vi har haft nogle gode og konstruktive forhandlinger, og vi er blevet så 
meget klogere undervejs, at jeg forventer, at vi kan lande en aftale«, siger 
EU-ordfører Jakob Ellemann-Jensen (V). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/thomaslauritzen/ECE2569018/analyse-terrorisme-udfordrer-dfs-holdning-til-eu-forbehold/">Analyse: Terrorisme udfordrer 
DF's holdning til EU-forbehold</a></p><p>
Hans konservative ordførerkollega, Lars Barfoed, deler vurderingen og 
tilføjer, at det »vil overraske« ham, hvis mødet ikke munder ud i en aftale. 
</p><p>
»Det er klart min vurdering, at vi kan lave en aftale i morgen (i dag, red.). 
Vi havde nogle uddybende spørgsmål, som vi stillede på sidste møde. Nogle af 
dem fik vi besvaret på sidste møde, nogle af dem er regeringen vendt tilbage 
om. De sidste papirer er først kommet mandag eftermiddag, men som jeg 
vurderer det lige nu, er vi så langt, at vi kan slutte det tirsdag med at 
beslutte, hvilke af EU’s retsakter vi vil tilslutte os«, lyder det fra 
Barfoed. 
</p><h3>
Vil sikre deltagelse i Europol-samarbejde 
</h3><p>
I december indgik Folketingets fem ja-partier en aftale om senest i første 
kvartal af 2016 at få en folkeafstemning om at ændre det næsten 23 år gamle 
retsforbehold. Det primære formål er at sikre dansk deltagelse i 
Europol-samarbejdet. Partierne har på forhånd valgt EU’s fælles asyl- og 
udlændingepolitik fra og har desuden i forhandlingerne barberet 31 retsakter 
ned til de godt 20. 
</p><p>
EU-ordfører Morten Bødskov (S) ser frem til at få debatten om det ændrede 
EU-forbehold ud i det åbne rum. 
</p><p>
»Jeg håber og forventer, at vi når en aftale, fordi vi herefter kan diskutere 
indholdet med danskerne. Herunder spørgsmålet om, hvorfor det her er med til 
at skabe mere tryghed og forstærke indsatsen mod grænseoverskridende 
kriminalitet, hvad enten det er kampen mod pædofiliringe, menneskehandlere, 
narkokriminelle eller folk, der laver cyberkriminalitet«, siger Morten 
Bødskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2544563/messerschmidt-uden-retsforbehold-kan-flertal-luske-eu-politik-ind-ad-bagdoeren/">Messerschmidt: Uden 
retsforbehold kan flertal luske EU-politik ind ad bagdøren</a></p><p>
Forhandlingerne om forbeholdsaftalen har gennem de seneste måneder foregået i 
et lukket forhandlingsrum blandt ja-partierne, hvilket har affødt massiv 
kritik fra nej-partierne, Dansk Folkeparti, Enhedslisten og Liberal 
Alliance, der forgæves har søgt aktindsigt i de papirer, der er grundlag for 
forhandlingerne. 
</p><p>
Netop udsigten til at nå til vejs ende med de lukkede forhandlinger afføder 
den eneste positive kommentar fra Enhedslistens retsordfører, Pernille 
Skipper: 
</p><p>
»Det positive er, at vi forhåbentlig kan begynde at få en reel debat om, hvad 
en afskaffelse af retsforbeholdet betyder. De har hidtil forsøgt at gøre det 
til et spørgsmål om for eller imod Europol, men vi ser det som en diskussion 
om at afgive mere magt til EU på noget så grundlæggende som retsområdet. 
Samt hvilke konsekvenser det har for civilretten, familieretten, 
formueretten og de andre områder, som det her også handler om«, siger hun. 
</p><h3>
DF: Hamrende udemokratisk 
</h3><p>
EU-politikken anses generelt for at være den største forhindring for et 
eventuelt regeringssamarbejde mellem Venstre og Dansk Folkeparti efter et 
valg. Blandt ja-partierne har det ifølge Politikens oplysninger i 
forhandlingerne været afgørende at holde retsakter ude af aftalen, som kan 
give Dansk Folkeparti ammunition i partiets kampagne for et nej. 
</p><p>
Partiformand Kristian Thulesen Dahl har for længst bebudet et rungende nej til 
tilvalgsordningen, og partiets EU-ordfører, Pia Adelsteen, anklager på 
forhånd ja-partierne for at binde Danmarks EU-politik frem i tiden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2417107/thorning-vil-sende-eu-forbehold-til-afstemning-efter-et-folketingsvalg/">Thorning vil sende 
EU-forbehold til afstemning efter et folketingsvalg</a></p><p>
»Man foruddiskonterer fremtidige flertal i Folketinget og pålægger dem at 
sige, at sådan er det altid fremover. Det er hamrende udemokratisk. Har man 
først sagt ja til at være en del af noget i forhold til tilvalgsmodellen, er 
det ikke muligt at komme ud af det, selv om man fortryder«, siger Pia 
Adelsteen. 
</p><p class=" bl-elem">
EU-ordfører Helge Vagn Jacobsen (R) tror også på en aftale: »Men om der stadig 
kan være nogle afklarende spørgsmål, det skal man jo ikke kunne udelukke«. 
</p>	
</div>
</div></body></html>
