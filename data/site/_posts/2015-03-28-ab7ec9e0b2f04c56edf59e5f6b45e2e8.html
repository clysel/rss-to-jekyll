---
layout:     post
title: 	    "Spørg Scientariet: Hvordan får man protoner til at støde sammen?"
post_author:	    69374
post_date:	    Sat, 28 Mar 2015 09:00:09 +0000
post_site:	    ing.dk 
post_link:	    http://ing.dk/artikel/spoerg-scientariet-hvordan-faar-man-protoner-til-stoede-sammen-175053
---
<html><body><div><section class="body"><p><strong>Jesper Andersen spørger:</strong> Jeg ville gerne vide, hvordan man kan få protoner i Cerns LHC til at støde sammen. De løber rundt hver sin vej – hvordan styrer man det? Jeg ved godt, det er med magneter, men at de så kan ramme hinanden, kan jeg ikke helt forstå; de er jo ikke superstore partikler.</p>
			<p><strong>Jens Ramskov,</strong> Ingeniørens videnskabsjournalist, svarer:</p>
			<p>Protonen er ganske rigtig en lille fætter med en diameter på lige under en femtometer (1 fm = 10-15  meter). Det er derfor ganske svært at få to protoner til at støde ind i hinanden, når de kommer fra to forskellige retninger.</p>
			<p>Det bliver ikke lettere af, at protoner vil frastøde hinanden, da de har samme elektriske ladning. Derfor skyder man i LHC med spredehagl.</p>
			<p>Man samler protoner i bundter bestående af ca. 100 milliarder protoner. Når to sådanne bundter sendes mod hinanden, vil de allerfleste protoner passere uhindret forbi hinanden.</p>
			<p>Typisk opstår der kun 20 sammenstød. Da de store bundter af protoner støder sammen 40 millioner gange i sekundet, bliver det dog til 800 millioner direkte proton- proton-sammenstød hvert sekund.</p>
			<p>Når protonbundterne kører rundt i acceleratoren, har de en længde på 30 cm og en diameter på ca. 1 mm. Med magneter sørger man for at reducere diameteren i kollionspunkterne til kun 16 mikrometer.</p>
		</section></div></body></html>
