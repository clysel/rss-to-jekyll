---
layout:     post
title: 	    "K-formand om forliste flygtninge: »Det er dybt ulykkeligt - jeg har ikke et bud på, hvad vi gør«"
post_author:	    
post_date:	    Mon, 20 Apr 2015 13:46:28 +0200
post_site:	    politiken.dk 
post_link:	    http://politiken.dk/indland/politik/ECE2635422/k-formand-om-forliste-flygtninge-det-er-dybt-ulykkeligt---jeg-har-ikke-et-bud-paa-hvad-vi-goer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Søren Pape, formand for de konservative, hvilket ansvar har Danmark og 
andre EU-lande for, at et menneske fra et land i Afrika eller Mellemøsten 
sætter sig på et skib, der kæntrer i Middelhavet? </i></p><p>
»Det kan man ikke sige, at vi isoleret har ansvar for. Men vi kan ikke bare se 
på, at det sker. Det er dybt alvorligt. Der er ingen let løsning. Det er 
dybt ulykkeligt. Vi har et fælles ansvar. Vi må give den hjælp, der skal til 
i nærområderne, så folk ikke bliver så desperate, at de sætter sig bådene på 
baggrund af løfter fra kyniske menneskesmuglere«, siger Søren Pape. 
</p><p><i class=" bl-elem">Hvis der ingen let løsning er, hvad er så den svære løsning? </i></p><p>
»Jeg har ikke et bud på, hvad vi gør. Vi må drøfte det på EU-niveau og tage et 
fælles ansvar. Vi kan ikke bare se på det. Vi må sætte hårdt ind over for 
menneskesmuglere. Og vi må sætte ind i nærområderne. Det her er ikke et 
dansk problem«. 
</p><p><i class=" bl-elem">Har EU råd til at redde alle fra skibene?</i></p><p>
»Vi kan ikke redde hele verden, men vi skal gøre, hvad vi kan, for, at de ikke 
sætter sig i bådene på grund af kyniske menneskemugleres tilbud. Det kan 
ikke løses med et snuptag. Det vil være naivt at tro. Det er dybt tragisk. 
Det er grimt. Og det er voldsomt«. 
</p><h3>
Brug for at kigge hinanden i øjnene 
</h3><p><i class=" bl-elem">Hvem siger, at vi skal redde hele verden?</i></p><p>
»Nej, det skal vi selvfølgelig ikke, men vi må gøre noget for at begrænse dem, 
som kommer. Der har vi et ansvar for at hjælpe i nærområderne«. 
</p><p><i class=" bl-elem">Hvad får dig til at tro, at det kan flytte noget ved at hjælpe i 
nærområdet? Det kan tage længe, før der er stabilt, så folk ikke sætter sig 
i bådene? </i></p><p>
»Men hvad er alternativet? Vi kan Ikke lade stå til. Vi må hjælpe i 
nærområderne. Men det løser ikke det hele. Vi må kigge hinanden i øjnene. 
Der er ingen nem løsning«. 
</p><p><i class=" bl-elem">Skal man kunne søge asyl i et europæisk land, lokalt på et kontor i Libyen 
for eksempel, så man ikke behøver at rejse over Middelhavet? </i></p><p>
»Nej det synes jeg ikke. Det vil være noget af en udfordring. Det kan måske 
dæmme op for menneskesmuglere, men hvis det så ikke gør, hvad så? Det er en 
kortsigtet løsning, for hvis du får afslag, så sætter du dig på båden 
alligevel«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2634598/baadflygtninge-de-foeler-skyld-over-at-have-overlevet/">Bådflygtninge: De føler skyld 
over at have overlevet</a></p><p><i class=" bl-elem">EU's Dublin-forordning forpligter det første modtagerland til at behandle 
asyl-sagen. I praksis Italien, hvor bådene ankommer. Skal den ophæves, så 
EU-landene forpligter sig til en anden fordeling end i dag?</i></p><p>
»Nej, den skal ikke ophæves. For hvad er det så for en dør, vi åbner? Vi må 
drøfte det i EU-regi. Det er at gå for langt at fjerne den forordning«. 
</p><p><i class=" bl-elem">Hvad vil der ske, hvis vi redder alle op? </i></p><p>
»Det er klart, at man skal ikke se på, at båden synker, hvis man kan se båden. 
Men folk skal tilbage, hvor de kommer fra, hvis de ikke er berettiget til 
asyl. Der er grænser for, hvor store flygtningestrømme vi kan håndtere i 
Europa«. 
</p><p><i class=" bl-elem">Hvor er den grænse?</i></p><p>
»Det kan jeg ikke sige«. 
</p><p><i class=" bl-elem">Hvorfor er der en grænse? </i></p><p>
»Der er en grænse for, hvad lande og samfund kan håndtere, før vi får en for 
stærk påvirkning på det samfund. Vi er rundet af forskellige kulturerer. Der 
er grænser for, hvor mange vi kan håndtere. Men vi forpligter os stadig på 
at tage 500 kvoteflygtning, og vi asylbehandler dem, som søger asyl. Vi har 
i mange år taget vores del og står med en stor udfordring i forhold til 
integrationen«. 
</p><h3>
Vi kan ikke lade skibene synke 
</h3><p><i class=" bl-elem">Hvad vil der ske med flygtninges motivation for at tage en båd, hvis de 
ved, at alle bliver reddet op? </i></p><p>
»Det er en meget svær og lidt skæv diskussion. Ingen forestiller sig vel, at 
et fragtskib skal se på, at et flygtningeskib synker. Men vi skal tale om, 
hvordan vi i fællesskab kan skabe hjælp i nærområderne«. 
</p><p><i>Skal EU genetablere Italiens skrinlagte Mare Nostrum redning i Middelhavet 
som EU-ordning?</i><span class="img-contimg-fl-right"><img class="image inlineLightBox" src="http://multimedia.pol.dk/archive/00929/S_ren_Papa_929570k.jpg" alt="" border="0"/><span class="caption"><span class="f-img-caption">Bådflygtninge. 
</span>EU må finde en løsning på flygtningekrisen i Middelhavet, siger de konservatives formand, Søren Pape. Arkivfoto: Jens Dresling.</span></span></p><p>
»Jeg tror ikke, det er det, som er løsningen. Vi er nødt til at sætte os 
sammen i EU«. 
</p><p><i class=" bl-elem">Men hvis man gør det lettere at komme over, så vil der vel komme flere 
flygtninge til Europa? </i></p><p>
»Jeg kan ikke forestille mig, at et fragtskib lader et flygtningeskib synke. 
Men hvis man aktivt opsøger flygtningeskibene i Middelhavet, så kunne man 
forestille sig, at endnu flere satte sig på bådene«. 
</p><p><i class=" bl-elem">Og hvad så? </i></p><p>
»Det vil stille os i en endnu mere uoverskuelig situation. Så jeg mener ikke, 
at vi skal indføre en ny ordning«. 
</p><p><i class=" bl-elem">En halv million afrikanere menes at være klar til at sejle over. Bør EU 
tage imod dem alle?</i></p><p>
»Det kan vi ikke«. 
</p><p><i class=" bl-elem">Hvorfor ikke?</i></p><p>
»Jeg har svært ved at se, at vi kan håndtere sådan et pres. Vi skal håndtere 
hver enkelt flygtning. Vi skal samarbejde med de afrikanske lande«. 
</p><h3>
Det handler om, hvad vi kan magte 
</h3><p><i class=" bl-elem">Du siger nej til et asylkontor i Afrika, til at ophæve Dublin-forordning og 
til at genindføre redningsflåden i Middelhavet, Mare Nostrum. Hvis du ikke 
ønsker de løsninger, hvad så?</i></p><p>
»Det er den indsats i nærområderne, som vi må sætte i gang nu. Jeg kan ikke 
se, at det er en løsning, at EU sætter både i søen, fordi det sender et 
signal om, at folk roligt kan sætte sig i bevægelse, og at vi står klar med 
med en bådebro. Det er ikke alt, som politikere kan klare«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/ECE2634740/overlevende-fra-forlis-folk-blev-laast-inde-i-maskinrummet/">Overlevende fra forlis: Folk 
blev låst inde i maskinrummet</a></p><p><i class=" bl-elem">Er vi ligeglade? Lader vi det ske?</i></p><p>
»Nej det mener jeg ikke, at vi er. Men jeg forstå godt spørgsmålet. Men du kan 
ikke dreje det over på EU. Det her er ikke EU's skyld. Men vi må tage ansvar 
som verdensborgere og som ansvarlige lande. Det handler jo om, hvad man kan 
magte«. 
</p><p><i class=" bl-elem">Er brune og sorte liv ligeså meget værd som hvide?</i></p><p>
»Selvfølgelig er de det. Sådan tænker jeg slet ikke om det. Med det dna, som 
jeg er rundet af, der kunne jeg aldrig drømme om at mene, at nogle mennesker 
er mere værd end andre«, siger Søren Pape, formand for de konservative. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00929/netLampedusa-J15180_929449a.gif" alt="" border="0"/></span></p>	
</div>

</div></body></html>
