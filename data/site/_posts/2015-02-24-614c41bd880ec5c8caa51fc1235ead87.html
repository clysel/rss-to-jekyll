---
layout:     post
title: 	    "Det trækker op til strejke i Norwegian "
post_author:	    
post_date:	    Tue, 24 Feb 2015 09:13:09 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2560295/det-traekker-op-til-strejke-i-norwegian/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mere end tre måneders forhandlinger om en ny kollektiv overenskomst for 
Norwegians skandinaviske piloter er tæt på at gå i hårdknude. 
</p><p>
Hvis ikke Norwegians ledelse og piloter kommer frem til en aftale inden 
lørdag, forventes piloterne at strejke. Det skriver det norske nyhedsbureau 
NTB mandag. 
</p><p>
Fra torsdag skal en forligsmand mægle mellem parterne, og lørdag nat udløber 
mæglingsfristen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ft/ECE2503471/norwegian-kan-skrive-historie-med-lavpris-paa-langdistancen/">Norwegian kan skrive historie 
med lavpris på langdistancen</a></p><p>
Piloterne i Norwegian vurderer, at der stor fare for en strejke, da striden 
handler om grundlæggende, principielle spørgsmål. 
</p><p>
»Det overordnede er, at udgifterne til piloterne i Norge, Sverige og Danmark 
er for høje. Der kræves, at vores vilkår forværres drastisk«, siger Halvor 
Vatnar, formand for Norwegian Pilot Union. 
</p><p>
Norwegians ledelse kræver blandt andet, at piloternes lønniveau fastfryses, og 
at deres arbejdsdage bliver længere, oplyser Halvor Vatnar. 
</p><h3>
200 risikerer fyring 
</h3><p>
Op mod 200 piloter risikerer at blive afskediget, hvis ikke parterne når frem 
til en aftale, der reducerer flyselskabets udgifter til piloterne, advarer 
Norwegians ledelse ifølge NRK. 
</p><p>
Formanden for Norwegian Pilot Union beskylder i den norske avis VG Norwegians 
administrerende direktør Bjørn Kjos for at ville af med piloternes 
fagforening. 
</p><p>
»Han vil ikke have fastansatte piloter, men vil hyre piloter til uanstændige 
vilkår. Vi skal plages, og vores overenskomst skal ødelægges«, siger Halvor 
Vatnar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2548749/norwegian-vil-nu-ogsaa-flyve-til-brasilien-sydafrika-og-indien/">Norwegian vil nu også flyve 
til Brasilien, Sydafrika og Indien</a></p><p>
Informationschef i Norwegian Lasse Sandaker-Nielsen afviser påstanden om, at 
selskabet ikke vil have fastansatte piloter. Han peger på den hårde 
konkurrencesituation i flybranchen som en årsag til, at Norwegian skal 
spare. 
</p><p>
I foråret 2014 havde flyselskabet et underskud på 1,6 milliarder norske 
kroner. 
</p><p class=" bl-elem">
» I lyset af det er der ingen tvivl om, at vi må omstille os for at kunne 
overleve i fremtiden«, siger Lasse Sandaker-Nielsen. 
</p>	
</div>
</div></body></html>
