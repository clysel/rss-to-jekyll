---
layout:     post
title: 	    " Contador og Co. viser styrke midt i krisen omkring Riis"
post_author:	    
post_date:	    Wed, 25 Mar 2015 19:28:09 +0100
post_site:	    politiken.dk 
post_link:	    http://politiken.dk/sport/cykling/ECE2603973/contador-og-co-viser-styrke-midt-i-krisen-omkring-riis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods de seneste døgns ledelsesmæssige krise med suspenderingen af Bjarne Riis 
fra posten som sportslig leder formåede Tinkoff-Saxos aktører i 
WorldTour-løbet Volta a Catalunya i dag at levere en spektakulær kollektiv 
indsats på den 156 km lange 3. etape med start og mål i Girona, ligesom 
truppens stjerne Alberto Contador spillede en fremtrædende rolle i finalen. 
</p><div class="art-fakta article-box">
<h4 class="">
FAKTA</h4>
<h5>
STILLING I VOLTA A CATALUNYA</h5>
<div class="fakta-body" data-buildingblock="embedded_factboxlink">
<p><b>Samlet stilling</b> efter onsdagens etape:
</p><p class=" bl-elem">
1. Pierre Rolland, Frankrig (Europcar), 13.29.23 timer, 2. Maciej Paterski, 
Polen (CCC), 1.08 minutter efter, 3. Bart De Clercq, Belgien (Lotto), 1.16, 
4. Domenico Pozzovivo, 2.14, 5. Rigoberto Uran Uran, 2.21, 6. Daniel Martin, 
2.22, 7. Alberto Contador, 2.27, 8. Richie Porte, samme tid, 9. Fabio Aru, 
s.t., 10. Andrew Talansky, s.t., 46. Robert Kiserlovski, 3.58, 59. Rafal 
Majka, 8.23, 75. Sergio Paulinho, 11.04, 80. Michael Valgren, 11.37, 99. 
Ivan Basso, 15.34, 111. Michael Rogers, 19.46, 129. Jesus Hernandez, 28.50.
</p>
</div>
</div><p/><p>
Ganske vist måtte den 32-årige spanier nøjes med en fjerdeplads, da 
italieneren Domenico Pozzovivo (Ag2r) overrumplede ledsagerne i det 
afgørende fremstød med en solosatsning med små to km til mål. 
</p><p><b class="ext-link">UDSPIL:</b><a class="embeddedlink" href="http://politiken.dk/sport/cykling/ECE2603297/bankbossen-vil--maegle-mellem-riis-og-tinkov/">Bankbossen vil mægle mellem Riis og Tinkov</a></p><p>
Men det var Tinkov-tropperne, der med et voldsomt tempo i front for feltet, 
hvor ikke mindst den danske mester Michael Valgren gjorde sig stærkt 
bemærket, fremkaldte uventet stor spredning frem mod den afsluttende fase. 
</p><h3>
Italiener overrumplede rivalerne 
</h3><p>
Den 32-årige »Dr. Pozzovivo» - han har ved siden af sin professionelle 
cykelkarriere sikret sig en universitetsgrad i økonomi – holdt hjem tre 
sekunder foran colombianeren Rigoberto Uran (Etixx-Quick Step), ireren Dan 
Martin (Cannondale-Garmin), Contador, italieneren Fabio Aru (Astana), 
australieren Richie Porte (Sky) og amerikaneren Andrew Talansky 
(Cannondale-Garmin). 
</p><p><b class="ext-link">FORVIRRING:</b><a class="embeddedlink" href="http://politiken.dk/sport/cykling/ECE2602528/dansk-tinkoff-rytter-vi-aner-ikke-hvad-der-sker/">Dansk Tinkoff-rytter: Vi aner ikke, 
hvad der sker</a></p><p>
Mens Martin og Talansky kæmpede sig op til de førende på nedkørslen fra den 
sidste bjergspurt med 15 km til mål, havde de fem andre med Contador og 
Porte som initiativtagerne skilt sig ud foran på den afsluttende klatretur. 
</p><h3>
Froome knækker af Tinkoff-Saxos tempo 
</h3><p>
Allererede tidligt på denne måtte Contadors formodet værste rival i løbet 
briten Chris Froome (Sky) strække gevær, men med assistance af hollænderen 
Wout Poels og hviderusseren Vasil Kiryienka lykkedes det Sky-kaptajnen at 
begrænse nederlaget. 
</p><p><b class="ext-link">SAMARBEJDE: </b><a class="embeddedlink" href="http://politiken.dk/sport/cykling/ECE2602350/contador-riis-er-meget-vigtig-for-mig/">Contador: Riis er meget vigtig for mig</a></p><p>
Han kom i mål i den gruppe på 25 ryttere, der noteredes for et minus på 22 
sekunder, og meget tyder på, at han nu må indstille sig på rollen som 
hjælperytter for Richie Porte, der er det britiske storholds bedst placerede 
sammenlagt. 
</p><h3>
Outsiderne er stadig i front 
</h3><p>
Selv om de tre outsidere, der satte alle favoritterne eftertrykkeligt på plads 
på 1. etape, i dag mistede tid, besætter de stadig de tre første pladser i 
klassementet. 
</p><p>
Dog er der nu byttet lidt om på rækkefølgen, idet franskmanden Pierre Rolland 
(Europcar) overtog førertrøjen fra polakken Maciej Paterski (CCC Sprandi), 
der på andenpladsen er 1.08 minut bagud, mens belgieren Bert De Clercq 
(Lotto Soudal) er 1.16 minut efter som nr. 3. 
</p><p>
De øvrige i top-10: 4. Pozzovivo 2.14 minutter, 5. Uran 2.21, 6. martin 2.22, 
7. Contador 2.27, 8. Porte, 9. Aru, 10. Talansky alle samme tid. 
</p><h3>
Første sejr i fransk tjeneste 
</h3><p>
Det var Pozzovivos første sejr, siden han i 2013 skiftede til franske Ag2r, 
men italieneren, der havde kørt for Reverberi-familien – dens hold hedder i 
øjeblikket Bardiani-CSF – i hjemlandet, siden han blev professionel i 2005, 
har gjort sig bemærket som en glimrende klassementsrytter. 
</p><p><b class="ext-link">AFLØSER:</b><a class="embeddedlink" href="http://politiken.dk/sport/cykling/ECE2602317/tidligere-tinkov-faelle-staar-paa-spring-som-riis-afloeser/">Tidligere Tinkov-fælle står på 
spring som Riis' afløser</a></p><p>
Således er han i de seneste tre udgaver af Giro d’Italia sluttet i top-10 med 
femtepladsen sidste år som det bedste facit. 
</p><p>
Pozzovivo havde i 2014 lagt op til en kraftig satsning i Vuelta a España, men 
han blev sat ud af spillet af et voldsomt styrt under træningen inden løbet, 
som kostede ham et brækket skinneben. 
</p><h3>
Valverde styrtede og satte tid til 
</h3><p>
Gårsdagens sejrherre Alejandro Valverde (Movistar) kæmpede som besat for at få 
tilslutning til de førende efter at være styrtet sammen med flere 
holdkammerater, og spanieren havde en stor del af æren for, at afstanden i 
mål ikke blev på mere end 22 sekunder. 
</p><p>
Valverde er nr. 11 sammenlagt med et minus på 2.36 minutter, mens Froome som 
nr. 28 er yderligere 10 sekunder efter – dog i samme tid som nr. 13 
franskmanden Jonathan Hivert (Bretagne Séché). 
</p><p class=" bl-elem">
Dagens begivenheder lægger op til en uhyre spændende kongeetape i morgen, hvor 
rytterne udsættes for væsentligt skrappere strabadser end i dag, og hvis 
Contador og Co. kan leve op til indsatsen på 3. etape, er der en højst 
indterssant udvikling i vente. 
</p>	
</div>
</div></body></html>
