---
layout:     post
title: 	    "Folk lægger ikke mærke til kommafejl"
post_author:	    
post_date:	    Sat, 28 Feb 2015 16:09:02 +0100
post_site:	    politiken.dk 
post_link:	    http://politiken.dk/kultur/ECE2567810/folk-laegger-ikke-maerke-til-kommafejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sikre sprogbrugere mener selv, at forkert kommatering hæmmer eller generer 
deres læsning af en tekst. De mener også, at de ville opfatte en skribent, 
der laver kommafejl, som mindre intelligent og mindre ambitiøs end en 
skribent, der <i>ikke</i> laver kommafejl. 
</p><p>
Men når man beder dem læse tekster med og uden kommafejl, så reagerer de ikke 
forskelligt på teksterne. Det viser et speciale fra Københavns Universitet 
om holdninger til kommatering. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2565507/sprognaevn-skal-granske-danskernes-kommaer/">Sprognævn skal granske 
danskernes kommaer</a></p><p>
»Der er meget stor forskel på, hvordan folk <i>siger,</i> at de 
reagerer på kommafejl, og hvordan de så faktisk reagerer på dem, når man 
undersøger det, uden at de er klar over det. Folks underbevidste holdninger 
til kommatering er meget anderledes end deres bevidste holdninger. Så hvis 
man ændrer kommareglerne, ville folk formodentlig ikke reagere så kraftigt, 
som de selv giver udtryk for, at de ville«, siger specialets forfatter, 
cand.mag. Sara Camilla Lønskov Kohl. 
</p><h3>
Kommavaner undersøges 
</h3><p>
På et bestyrelsesmøde i torsdags besluttede Dansk Sprognævn, at danskernes 
kommavaner skal undersøges med henblik på en mulig ændring af kommareglerne. 
Sprognævnet vil også gerne vide, hvilke kommaer der giver folk flest 
problemer. 
</p><div class="art-quote article-box">
<p class="quote"/>
<blockquote>
<p class="quote-txt">
Det viste sig, at der ikke var nogen forskel på, hvordan deltagerne vurderede 
skribenten
</p>
</blockquote>
</div><p>
Omkring 20 procent af henvendelserne til Dansk Sprognævn kommer fra folk, der 
er i tvivl om, hvordan de skal sætte deres kommaer. Og ifølge nævnets 
formand, Jørn Lund, er mange – også politikere – utilfredse med de nuværende 
regler, der har eksisteret siden 2004, hvor nyt komma og grammatisk komma 
blev fusioneret til ét system – dog må man selv vælge, om man vil sætte 
komma foran ledsætninger. </p><p>
97 danskstuderende deltog i Sara Camilla Lønskov Kohls undersøgelse af 
underbevidste sprogholdninger. Nogle fik udleveret en tekst med grammatisk 
komma, andre en tekst uden komma foran ledsætninger, og andre igen fik en 
tekst med kommafejl. Men ingen fik at vide, at undersøgelsen handlede om, 
hvordan kommateringen påvirkede deres læsning. 
</p><h3>
Mere tillidsvækkende 
</h3><p>
Informanterne blev bedt om at vurdere skribenten bag teksten ud fra otte 
forskellige parametre. Nemlig hvor ambitiøs, intelligent, effektiv, 
selvstændig, tiltalende, tillidsvækkende, interessant og afslappet de fandt 
den person, der havde skrevet teksten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2564180/tidslinje-se-kommakrigens-hoejdepunkter/">Tidslinje: Se kommakrigens 
højdepunkter</a></p><p>
Det viste sig, at der ikke var nogen forskel på, hvordan deltagerne vurderede 
skribenten – uanset om vedkommende lavede kommafejl, satte grammatisk komma 
eller udelod komma foran ledsætninger. 
</p><p class=" bl-elem">
Med den ene undtagelse, at deltagerne fandt teksten med grammatisk komma mere 
tillidsvækkende end teksten, hvor komma foran ledsætninger var udeladt. 
</p>	
</div>
</div></body></html>
