---
layout:     post
title: 	    "Fakta: Arbejdsløshed og trængt økonomi præger Finland"
post_author:	    
post_date:	    Sun, 19 Apr 2015 08:07:00 +0200
post_site:	    politiken.dk 
post_link:	    http://politiken.dk/udland/ECE2634133/fakta-arbejdsloeshed-og-traengt-oekonomi-praeger-finland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Finlands siddende regering, ledet af statsminister Alexander Stubbs 
konservative Samlingspartiet, vil efter al sandsynlighed blive afløst af 
Centerpartiets leder, Juha Sipilä, efter riksdagsvalget i dag.
</p><p>
Her kan du blive lidt klogere på Danmarks nordiske nabo.
</p><ul><li>Der bor 5,4 millioner mennesker i Finland.</li><li>Finland erklærede sig for en selvstændig nation 6. december 1917 
efter først 600 år under svensk styre og siden som et selvstændigt 
storhertugdømme under Rusland fra 1809.</li><li>Finland har været medlem af EU siden 1995 og var medskaber af eurozonen i 
1999.</li><li>Bruttonationalproduktet i Finland lød sidste år på 221 
milliarder dollar svarende til knap 1525 milliarder kroner.</li><li>Finland er en nordisk velfærdsstat med høje skatter og sociale 
ydelser. Landet har dog de seneste år oplevet økonomisk 
tilbagegang.</li><li>I marts 2015 lå arbejdsløsheden på 10,1 procent - den højeste 
arbejdsløshed i landet i 15 år.</li><li>Den finske økonomi bæres i høj grad af træ- og 
elektronikindustrien, men begge brancher har oplevet massiv tilbagegang. 
Samtidig har landets to største handelspartnere, eurozonen og 
Rusland, kæmpet med økonomiske udfordringer.</li><li>Finlands parlament udgøres af 200 medlemmer, der vælges for fire år 
ad gangen.</li><li>Finlands præsident bliver udpeget ved et valg hver sjette år. 
Seneste valg fandt sted i 2012.</li><li class=" bl-elem">Finland er ikke medlem af Nato, men samarbejder med alliancen.</li></ul><p class=" bl-elem"><i class=" bl-elem">Kilder: Statistics Finland, World Fact Book, AFP</i></p>	
</div>

</div></body></html>
