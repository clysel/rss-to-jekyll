---
layout:     post
title: 	    "SAP-løsning skal erstatte 40 systemer i Københavns Kommune"
post_author:	    Adam Fribo
post_date:	    Mon, 11 May 2015 10:34:16 +0000
post_site:	    www.version2.dk 
post_link:	    http://www.version2.dk/artikel/sap-loesning-skal-erstatte-40-systemer-i-koebenhavns-kommune-173372?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>KMD har vundet EU-udbuddet om at levere et nyt økonomisystem, der skal erstatte 40 ældre systemer i Københavns Kommune.</p>

<p>Det skriver videnscentret <a href="http://www.cedi.dk/node/7927">Cedi</a>.</p>

<p>Det nye system er baseret på HANA-teknologien, og det skal hjælpe de mange medarbejdere og 1500 ledere i kommunen med at tage de bedste beslutninger i forbindelse med regnskaber og budgetter. Men ifølge Kasper Schmidt, der er direktør i Koncernservice, bliver det lidt af en udfordring at implementere et system, der skal dække så bredt.</p>

<p>»Vi får en række store fordele med det ny system, men samtidig er vi ikke blinde for, at det også bliver en stor udfordring for rigtig mange i kommunen at implementere det nye system. For eksempel er vi nødt til at standardisere en lang række processer og arbejdsgange, ligesom vi skal være helt sikre på, at medarbejderne er klar til systemet, inden vi tager det endeligt i brug. Så det kræver et stort samarbejde på tværs i kommunen,« udtaler han i en pressemeddelelse.</p>

<p>Systemet forventes at være fuldt implementeret i Københavns Kommune i 2018.</p>


  </section>

      </div></body></html>
