---
layout:     post
title: 	    "Det store altanlotteri: Tredje til højre får ja, mens tredje til venstre får nej"
post_author:	    
post_date:	    Mon, 27 Apr 2015 06:34:29 +0200
post_site:	    politiken.dk 
post_link:	    http://politiken.dk/oekonomi/ECE2641891/det-store-altanlotteri-tredje-til-hoejre-faar-ja-mens-tredje-til-venstre-faar-nej/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Solen skinner, træerne springer ud, og københavnerne rykker ud af 
lejlighederne. Nogle pakker picnickurven, trasker ned ad trapperne og søger 
mod byens grønne områder, mens andre kan nøjes med at passere dørtrinnet ud 
til altanen. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har oplevet, at kommunen slet ikke har været lydhør over for vores 
argumenter
</p>
<p class="sender">
Louise Wallin, københavner 
</p>
</blockquote>
</div><p/><p>
Mange københavnske lejligheder har de seneste år fået opsat altaner, men flere 
borgere oplever, at det i høj grad afhænger af den enkelte sagsbehandlers 
vurdering, om drømmen om en altan kan blive en realitet. 
</p><p>
Der mangler klare retningslinjer, lyder kritikken. 
</p><h3>
Frustrerende proces 
</h3><p>
På et møde i Teknik- og Miljøudvalget på Københavns Rådhus i november 2014 
blev emnet behandlet, og her var der bred opbakning til, at reglerne skulle 
fortolkes mindre restriktivt, og at forvaltningen skulle udarbejde nye 
arkitektoniske retningslinjer. Men det har hverken borgere eller 
altanproducenter mærket noget til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2443389/politikere-vil-goere-det-nemmere-at-saette-altaner-op-i-koebenhavn/">Politikere vil gøre det 
nemmere at sætte altaner op i København</a></p><div class="art-fakta article-box">
<h4 class="">
Sådan påvirker en altan boligens værdi</h4>
<div class="fakta-body" data-buildingblock="embedded_factboxlink">
<p>
Den gennemsnitlige kvadratmeterpris er 6,3 procent højere for en lejlighed med 
altan end for en lejlighed uden altan for lejligheder opført før år 2000.
</p><p>
Den gennemsnitlige kvadratmeterpris er 29,6 procent højere for en lejlighed 
med altan end for en lejlighed uden altan opført efter år 2000, 
</p><p>
Lejligheder med altan sælges 11 dage hurtigere end end lejligheder med altan i 
København og på Frederiksberg.
</p><p class=" bl-elem">
Kilde: Boligsiden.dk og Home
</p>
</div>
</div><p/><p>
En af dem, der er godt og grundigt træt af Københavns Kommunes praksis på 
området er Louise Wallin. Hun har en andelslejlighed på Østerbro, og selvom 
naboerne har fået ja til ønsket om at opsætte altan, har hun fået nej. En 
beslutning, hun har meget svært ved at forstå. 
</p><p>
»Processen har været virkelig frustrerende. Vi har grundlæggende svært ved at 
forstå afslaget, og derudover har vi oplevet, at kommunen slet ikke har 
været lydhør over for vores argumenter«, siger hun. 
</p><p>
»Efter det første afslag har vi forsøgt at komme med flere alternative 
forslag, og vi har flere gange opfordret sagsbehandleren til at komme herud 
og se, hvordan tingene forholder sig. Men det er blevet afvist«. 
</p><h3>
Svært at forstå kommunens argumenter 
</h3><p>
Når man står køkkenvinduet hos Louise Wallin og læner sig så langt ud, som man 
tør, når man befinder sig på tredje sal og lider en smule af højdeskræk, er 
det også umiddelbart svært at forstå kommunens argumentation. Ansøgningen er 
nemlig blevet afvist på grund af såkaldte indbliksgener – altså fordi 
kommunen mener, at Louise Wallin vil kunne kigge ind til naboen fra sin 
altan, hvis der blev opsat en altan. 
</p><div class="art-quote article-box">
<p class="quote"/>
<blockquote>
<p class="quote-txt">
Der er virkelig brug for nogle klare retningslinjer her. Sådan som det er i 
dag, skaber det både komplikationer og frustrationer
</p>
<p class="sender">
Niels Urban, MinAltan 
</p>
</blockquote>
</div><p/><p>
Men hvor det er svært at få et kig ind i naboens lejlighed fra Louise Wallins 
lejlighed, er det til gengæld ikke svært at få øje på altanerne på flere af 
naboejendommene og også på Louise Wallins egen ejendom. 
</p><p>
»Det er jo det, der er så mærkeligt. Vi har svært ved at se, hvordan vi 
adskiller os fra dem«, siger hun. 
</p><p>
Underboen, Nicolaj Blinkenberg, der har været ansvarlig for andelsforeningens 
ansøgningsproces, har efterhånden opgivet håbet. Da han skal finde sagens 
dokumenter på computeren, er det svært at holde tungen lige i munden. 
'Altanmappen' i hans mailboks vidner om en heftig korrespondance mellem 
kommunen, altanfirmaet MinAltan og andelsforeningen, der nu har strakt sig 
over næsten to år. 
</p><h3>
Ingen ændring i sagsbehandlingen 
</h3><p>
Hos MinAltan, der er landet største altanfirma, og som sidste år opsatte 2100 
altaner, heraf cirka 1600 i København og på Frederiksberg, er salgschef 
Niels Urban heller ikke imponeret over sagsbehandlingen hos Københavns 
Kommune. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE347786/scor-penge-paa-en-ny-altan/">Scor penge på en ny altan</a></p><p>
»Efter at emnet blev behandlet på Københavns Rådhus, har folk fået en 
opfattelse af, at det er blevet nemmere. Men det er altså ikke noget, vi har 
mærket noget til. Vi mangler stadig at se effekten af politikernes ord«, 
siger han. 
</p><p>
»Der er virkelig brug for nogle klare retningslinjer her. Sådan som det er i 
dag, skaber det både komplikationer og frustrationer«. 
</p><h3>
Behov for klare retningslinjer 
</h3><p>
Niels E. Bjerrum, socialdemokratisk medlem af Teknik- og Miljøudvalget, ærgrer 
sig over, at mange københavnere stadig har dårlige oplevelser med 
sagsbehandlingen. 
</p><p>
Han arbejder derfor sammen med sin gruppe i Borgerrepræsentationen for at 
forsimple processen omkring godkendelse af opsætning af altaner og 
tagterrasser, og på et møde i Teknik- og Miljøforvaltningen i går var der 
bred opbakning til, at flere københavnere fremadrettet skal få mulighed for 
at opsætte altan. 
</p><p>
»Desværre får jeg stadig mange henvendelser fra borgere, der har svært ved at 
gennemskue reglerne, og som oplever, at processen er både bøvlet og 
uigennemskuelig. Det er selvfølgelig ikke tilfredsstillende«, siger han. 
</p><p>
Det var ham, der sammen med sin gruppe i Borgerrepræsentationen, tog emnet op 
i Teknik- og Miljøudvalget i efteråret 2014, og han har nu rykket 
forvaltningen for de nye retningslinjer. 
</p><p>
»Det blev jo besluttet, at forvaltningen skulle fremlægge nogle nye 
retningslinjer her i løbet af foråret, men det er endnu ikke sket«, siger 
han. 
</p><h3>
De fleste får ja 
</h3><p>
Konstitueret centerchef i Center for Bygninger, der hører under Teknik- og 
Miljøforvaltningen i Københavns Kommune, Poul Nielsen, er enig i, at klarere 
retningslinjer er vejen frem. 
</p><p>
»Det er naturligvis i vores interesse, at reglerne er klare. Det skylder vi 
borgerne. Men det er også vigtigt at sige, at der både skal tages hensyn til 
de borgere, der ønsker en altan, og til de borgere, der bor ved siden af, 
overfor eller nedenunder, og som måske bliver generet af en altan. Det er 
den balance, vi skal prøve at ramme«, siger han. 
</p><p>
Han understreger, at langt de fleste får ja til deres ansøgning. 
</p><p>
Det er som udgangspunkt byggeloven, der gælder, hvis ikke der foreligger en 
lokalplan for området. Og I begge tilfælde skal der tages hensyn til 
'æstetiske og arkitektoniske' hensyn i vurderingen, hvilket åbner for en vis 
fortolkning. 
</p><h3>
Altan sender prisen i vejret 
</h3><p>
For Louise Wallin og andre københavnere, der har fået nej til deres ansøgning 
om opsætning af altan, er det ikke kun ærgerligt, at de ikke kan nyde 
forårssolen på egen altan. Den dag, de vil sælge deres lejlighed, vil prisen 
også være betydeligt lavere på en lejlighed uden altan end på en lejlighed 
med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE347786/scor-penge-paa-en-ny-altan/">Scor penge på en ny altan</a></p><p>
Tal fra boligsiden.dk viser, at lejligheder med altan sælges til en betydeligt 
højere pris end lejligheder uden altan. For lejligheder opført før år 2000 
er den gennemsnitlige kvadratmeterpris 6,3 procent højere for en lejlighed 
med altan end for en lejlighed uden altan, og for lejligheder opført efter 
år 2000, er den gennemsnitlige kvadratmeterpris 29,6 procent højere for en 
lejlighed med altan end for en lejlighed uden altan. 
</p><p class=" bl-elem">
Ejendomsmæglerkæden Homes seneste analyse af, hvordan en altan påvirker 
boligens pris og liggetid viser, at køberne i stigende grad går efter 
boliger med et privat uderum. Det slår også igennem på, hvor hurtigt 
boligerne bliver solgt. Men en lejlighed i København eller på Frederiksberg 
typisk bliver solgt på 86 dage, hvis der ikke er altan, sælges den 11 dage 
hurtigere, hvis der er altan. 
</p>	
</div>

</div></body></html>
