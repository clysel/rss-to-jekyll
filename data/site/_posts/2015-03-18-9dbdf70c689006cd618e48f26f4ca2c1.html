---
layout:     post
title: 	    "Copyrightsag i USA kan hæmme musikere"
post_author:	    
post_date:	    Wed, 18 Mar 2015 08:31:08 +0100
post_site:	    politiken.dk 
post_link:	    http://politiken.dk/kultur/musik/ECE2592295/copyrightsag-i-usa-kan-haemme-musikere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>Sagen kort</b></h4>
<h5>
<b>Fakta </b></h5>
<div class="fakta-body" data-buildingblock="embedded_factboxlink">
<p>
Marvin Gayes efterkommere sagsøgte i 2013 musikerne Robin Thicke og Pharrell 
Williams for at plagiere Gayes hit fra 1977 ’Got to Give It Up’. 
</p><p>
I sidste uge faldt der dom i sagen, og den lød på, at Thicke og Williams 
skal betale 7,4 millioner dollars i erstatning. 
</p><p class=" bl-elem">
Dommen er nu appelleret.
</p>
</div>
</div><p>
Musikere vil blive skræmt, kreativiteten hæmmet, og en bølge af retssager vil 
dukke op.
</p><p>
Siden en jurydomstol i Los Angeles i sidste uge dømte Pharrell Williams og 
Robin Thicke til at betale knap 51 millioner kroner til Marvin Gayes familie 
for at være inspireret af en gammel Gaye-sang, har sagen givet anledning til 
et hav af diskussioner blandt musikere og eksperter om, hvor grænsen mellem 
inspiration og plagiering går. 
</p><p>
Ifølge både jurydomstolen og Gayes familie har Thicke og Williams overtrådt 
grænsen ved at bruge den samme ’feeling’ fra Marvin Gayes sang ’Got to Give 
It Up’ fra 1977 i deres hit ’Blurred Lines’ fra 2013. 
</p><h3>
Dom spreder gift
</h3><p>
En forkert dom, mener flere eksperter i ophavsret og musikere. Heriblandt 
komponist og tidligere bestyrelsesformand hos Koda Ivan Pedersen. Han 
frygter, at millionbøden vil få mange konsekvenser for musikskrivere – ikke 
kun i USA, men også herhjemme.
</p><p>
»Andre musikere vil blive pissebange, fordi der kan komme flere dommere, som 
nu vil mene, at inspiration og plagiat er det samme. Det er at sprede gift 
ud over et landskab af kreativitet, hvor alle er inspireret af hinanden«, 
siger Ivan Pedersen, der sammen med Lecia Jønsson skrev kæmpehittet ’Hvor 
skal vi sove i nat’ i 1982, hvilket var en dansk udgave af den italienske 
sang ’Sarà perché ti amo’.
</p><div class="art-quote article-box">
<p class="quote"/>
<blockquote>
<p class="quote-txt">
Hvornår kommer sagsanlægget fra arvingerne til dem, der inspirerede Marvin 
Gaye?
</p>
<p class="sender">
Ivan Pedersen, komponist 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2582237/millionboede-stjerner-bag-megahit-kopierede-marvin-gaye/">Millionbøde: Stjerner bag 
megahit kopierede Marvin Gaye</a><br/><br/>
Pedersen kalder dommen for noget »pjat«, da hverken akkorderne, tonearten 
eller melodien er de samme i ’Blurred Lines’ og ’Got to Give It Up’.</p><p>
»De juridiske dommere uden faglig indsigt lader sig narre af sangens attitude 
og sound. Hvis det for dem lyder eller opleves ens, er det i deres optik 
plagiat. Der er snarere tale om inspiration fra den samme sorte r’n’b-gud. 
Den samme instrumentering, samme sound og kombinationen af en koklokke og 
piano er taget i brug – faktisk i respekt for Marvin Gayes oplæg. Hvornår 
kommer sagsanlægget fra arvingerne til dem, der inspirerede Marvin Gaye?«, 
spørger han.
</p><h3>
Kan danne uheldig præcedens
</h3><p>
Thicke og Williams, der har anket dommen på de knap 51 millioner kroner, får i 
øjeblikket stor opbakning i de amerikanske medier af sangskrivere som Brian 
Wilson og Bonnie McKee. De mener ligeledes, at man ikke kan lave musik uden 
at hente inspiration fra andre. 
</p><p>
Musikredaktør ved Dagbladet Information Ralf Christensen, der har lavet en 
dokumentarfilm om copyright, tror, at »gummi-dommen« vil inspirere andre 
pengegriske amerikanere til at rejse lignende sager. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2582380/pharrell-og-robin-thicke-naegter-at-boeje-sig-i-retsopgoer-med-marvin-gayes-arvinger/">Pharrell og Robin Thicke 
nægter at bøje sig i retsopgør med Marvin Gayes arvinger</a></p><p>
»I et amerikansk samfund, hvor der er advokater, som tjener store summer på at 
lægge sag an mod overtrædelser af ophavsret inden for musik, er det ikke så 
heldigt, at der kommer denne gummidom. Det er heller ikke specielt 
betryggende, at det er en jury, som har bestemt dommen, når det er så 
teknisk en diskussion. Det er jo ikke de samme numre. Det er dokumenteret. 
Og i stedet er retten så endt med at håndhæve copyright for noget så 
upræcist som en feeling. Det er ikke et videnskabeligt og objektivt begreb, 
hvilket kan komme til at danne meget, meget uheldig præcedens i det 
amerikanske retssystem«, fortæller Ralf Christensen.
</p><h3>
Risikofrit at sagsøge
</h3><p>
Ifølge juraprofessor Morten Rosenmeier, der er specialiseret i ophavsret ved 
Københavns Universitet, kan man normalt heller ikke have copyright på en 
’feeling’ eller ’vibe’. 
</p><div class="art-quote article-box">
<p class="quote"/>
<blockquote>
<p class="quote-txt">
Stravinsky stjal som en gal
</p>
<p class="sender">
Mark Swed, anmelder 
</p>
</blockquote>
</div><p>
Når jurister skal vurdere, om der er tale om plagiering inden for musik, 
kigger man på, om værk nummer 2 har taget noget originalt og kreativt fra 
værk nummer 1. Og det skal altså være mere end bare en abstrakt idé, 
fortæller Rosenmeier.<br/><br/>
»En feeling går under at være en abstrakt idé. Det er heller ikke en krænkelse 
af ophavsretten at skrive en bog med samme morale som en anden eller bygge 
et hus i samme materialer«, siger Rosenmeier.</p><p>
Han mener, at der kommer mange mærkelige domme fra USA – ikke mindst på grund 
af deres jurysystemer, hvor almindelige mennesker er med til at afgøre 
civilsager. 
</p><p>
»Nogle advokater i USA har også såkaldte <i>no pay</i>-ordninger, 
hvor man kun skal betale, hvis man vinder sagen. Derfor er det mere 
risikofrit at sagsøge derovre«, siger Morten Rosenmeier, der ikke forventer, 
at der vil komme lignede afgørelser i Danmark.
</p><h3>
Klassiske musikere ’stjal’ også
</h3><p>
Thicke og Williams har på intet tidspunkt benægtet, at de anser soullegenden 
Marvin Gaye for at være en stor inspirator, men de har fastholdt, at der 
ikke var tale om tyveri. 
</p><p>
Og det er også umuligt at lave musik uden inspiration, mener Ralf Christensen. 
</p><p>
»Musik er baseret på andres musik. Store musikere står på skuldrene af 
giganter., og hvis man begynder at bevæge sig ind på et område, hvor man 
ikke må låne – vel at mærke kreativt – fra hinanden, er der ikke meget musik 
tilbage. Det er selvfølgelig et skrækscenarie, men i sin yderste konsekvens 
kan en dom på så uklart et grundlag true popmusikkens diversitet og 
udvikling«, siger han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2118700/marvin-gayes-arvinger-aarets-sommerhit-er-et-plagiat/">Marvin Gayes arvinger: Årets 
sommerhit er et plagiat</a></p><p>
Selv store klassiske musikere som Bach og Stravinsky ’huggede’ fra andre, 
skrev den klassiske musikanmelder Mark Swed for nylig i en artikel i Los 
Angeles Times.
</p><p class=" bl-elem">
»Stravinsky stjal som en gal, og det var ikke tyveri. Stravinsky arbejdede på 
den måde, som komponister altid har arbejdet på: at basere sine stykker 
direkte eller på indirekte på andre musikeres. Da Bach lavede stykker ud fra 
Vivaldi, forbedrede han Vivaldi, og stykkerne blev Bachs. Det vil blive 
svært at finde en stor komponist, der ikke har brugt, hvad der kom før. Og 
jo mere progressiv komponisten var, jo større bandit«, skriver Mark Swed.
</p>	
</div>
</div></body></html>
