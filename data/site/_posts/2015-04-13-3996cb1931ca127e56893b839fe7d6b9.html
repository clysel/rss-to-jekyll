---
layout:     post
title: 	    "Putin tillader salg af missilforsvar til Iran"
post_author:	    
post_date:	    Mon, 13 Apr 2015 18:58:29 +0200
post_site:	    politiken.dk 
post_link:	    http://politiken.dk/udland/ECE2626529/putin-tillader-salg-af-missilforsvar-til-iran/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den russiske præsident, Vladimir Putin, har underskrevet et dekret, der gør, 
at russiske våbenproducenter igen kan sælge missilforsvaret S-300 til Iran, 
skriver flere udenlandske medier. 
</p><p>
S-300 missilforsvaret anses for at være et af verdens mest avancerede 
missilforsvarssystemer. Det er beregnet til at nedskyde fly, droner og 
krydsermissiler, og det vil blandt andet forbedre Irans mulighed for at 
forsvare sig mod luftangreb. 
</p><p>
»S-300 er udelukkende et forsvarsvåben, som ikke kan tjene offensive formål, 
og det vil ikke påvirke nogle landes sikkerhed, selvfølgelig heller ikke 
Israels«, siger Ruslands udenrigsminister Sergey Lavrov i en udtalelse på tv 
ifølge nyhedsbureauet AP. 
</p><p>
Han mener, at den rammeaftale, der blev indgået tidligere på måneden om Irans 
atomprogram, betyder, at forbuddet mod salg af S-300 missiler til Iran ikke 
længere er nødvendigt. 
</p><p><b class="ext-link">AFTALE</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan </a></p><p><i class=" bl-elem">(Artikler fortsætter efter billedet)</i></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Russia_Iran_927929y.jpg" alt="" border="0"/><span class="caption"><span class="f-img-caption">På 
</span>billedet ses det russiske missilsystem S-300, som det nu er tilladt for Rusland at sælge til Iran.</span></span></p><p>
I 2007 underskrev Rusland en 800 millioner-dollar-kontrakt om at sælge S-300 
missilerne til Iran. Men på grund af stærk modstand fra USA og Israel 
erklærede den russiske regering tre år efter, i 2010, at man ville stoppe 
det planlagte salg af missilforsvaret i overensstemmelse med FN-sanktioner. 
</p><p>
Dengang sagde Putin, der på det tidspunkt var landets premierminister, at 
sanktionerne mod Iran ville ramme Rusland på økonomien, men at regeringen i 
Moskva ville respektere embargoen. 
</p><p>
Nu vælger den russiske præsident alligevel at ophæve forbuddet, så landet igen 
kan sælge våbnene til Iran. 
</p><p>
»Vi er overbeviste om, at der på nuværende tidspunkt ikke længere er behov for 
en sådan embargo, især ikke en separat, frivillig russisk embargo«, siger 
Lavrov ifølge AP og tilføjer, at Iran har desperat brug for et moderne 
luftforsvarssystem på grund af den anspændte situation i regionen, især i 
Yemen. 
</p><p>
Ifølge Reuters skaber Putins beslutning om at ophæve forbuddet bekymring i Det 
Hvide Hus, hvor den amerikanske præsident Barack Obama nu sår tvivl om 
ophævelsen af sanktionerne mod Iran. 
</p><p><b>Ophæver forbud efter historisk aftale</b></p><p>
For et par uger siden indgik de seks stormagter, de såkaldte P5+1 lande, USA, 
Rusland, Storbritannien, Frankrig, Kina og Tyskland, en politisk rammeaftale 
med Iran om landets omstridte atomprogram. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615416/obama-rammeaftale-om-atomprogram-er-historisk/">Obama: Rammeaftale om 
atomprogram er historisk</a></p><p>
Her blev det blandt andet besluttet, at to tredjedele af Irans nuværende 
kapacitet til at berige uran skal suspenderes og overvåges i 10 år, og at 
antallet af centrifuger skal reduceres fra 19.000 til 6104. Til gengæld 
bliver sanktionerne mod Iran fjernet, hvis landet beviseligt overholder sine 
forpligtelser. 
</p><p>
Aftalen vakte blandede følelser, og især lempelsen af sanktionerne mod Iran 
skabte kritiske reaktioner blandt de amerikanske republikanere, der tvivler 
på, om man kan stole på Iran. 
</p><p>
»Efter at have mødtes med vores partnere i Mellemøsten i denne uge er mine 
bekymringer om Irans forsøg på at skabe uro, brutal vold og terror kun 
vokset. Det ville være naivt at tro, at det iranske regime ikke vil 
fortsætte med at bruge sit atomprogram og enhver økonomisk nødhjælp til 
yderligere at destabilisere regionen«, udtalte formanden for 
Repræsentanternes Hus ifølge The Washington Post efter rammeaftalen blev 
indgået i Schweiz. 
</p><p><b class="ext-link">TVIVL</b><a class="embeddedlink" href="http://politiken.dk/udland/ECE2615657/republikanere-saar-tvivl-om-stoette-til-atomaftale/">Republikanere sår tvivl om støtte til 
atomaftale</a></p><p class=" bl-elem">
En færdig aftale om Irans atomprogram skal ligge klar senest den 30. juni i 
år, og målet med aftalen er at sikre, at Iran ikke udvikler atomvåben. 
</p>	
</div>

</div></body></html>
