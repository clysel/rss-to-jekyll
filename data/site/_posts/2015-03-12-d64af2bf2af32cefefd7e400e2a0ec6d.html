---
layout:     post
title: 	    "Viborg er gået i udbrud mod comeback til Superligaen"
post_author:	    
post_date:	    Thu, 12 Mar 2015 21:15:32 +0100
post_site:	    politiken.dk 
post_link:	    http://politiken.dk/sport/fodbold/ECE2585368/viborg-er-gaaet-i-udbrud-mod-comeback-til-superligaen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
1. division blev genoptaget med et topbrag mellem rækkens to førende hold fra 
Lyngby og Viborg.
</p><p>
Forårspremieren blev vundet 1-0 af gæsterne fra Viborg, der havde topscorer 
Serge Deble som matchvinder.
</p><p>
Viborg-spillerne virkede mest opsatte fra kampens start og satte hjemmeholdet 
under et stort pres.
</p><p>
Efter et kvarter bragte Deble udeholdet foran, da nigerianeren fik foden på et 
hovedstødsforsøg fra Babajide Ogunbiyi.
</p><h3>
Stor chance til Minor
</h3><p>
Lyngby havde mere end svært ved at komme til chancer, men efter en time var 
holdet tæt på at få udlignet. Den lange midterforsvarer Rasmus Minor var 
trukket med frem, og ved bageste stolpe fik han headet på mål.
</p><p>
Selv om Lyngby efter pausen havde lidt mere spil på Viborgs banehalvdel, så 
virkede gæsterne for det meste i kontrol.
</p><p>
Viborgs og Lyngbys forspring til de nærmeste forfølgere AGF og Vendsyssel var 
før kampen på seks point.
</p><p>
Mens viborgenserne nu er trukket yderligere fra, så risikerer Lyngby snart at 
mærke ånden fra AGF og Vendsyssel i nakken, når de to forfølgere skal i 
aktion senere på ugen.
</p><p>
Vendsyssel skal fredag på besøg hos Skive, mens AGF søndag besøger AB.
</p><p class=" bl-elem"><b class="ext-link">FAKTA:</b><a class=" bl-elem" href="http://politiken.dk/sport/fodbold/fodboldresultater/turnering/turneringsside//47/">Kampe 
og stilling i 1. division</a></p>	
</div>
</div></body></html>
