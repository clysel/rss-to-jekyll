---
layout:     post
title: 	    "Værdifuld hjælper smidt ud af Giroen i sidste øjeblik"
post_author:	    
post_date:	    Sat, 09 May 2015 13:27:05 +0200
post_site:	    politiken.dk 
post_link:	    http://politiken.dk/sport/cykling/ECE2662632/vaerdifuld-hjaelper-smidt-ud-af-giroen-i-sidste-oejeblik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Når det hollandske Lotto-Jumbo mandskab i eftermiddag stiller til start i Giro d’Italia, tæller truppen kun otte ryttere mod de tilladte ni, og dermed er det samlede felt i i den italienske rundtur på 197 mand.</p><p>I sidste øjeblik har Lotto-Jumbos ledelse nemlig valgt at sende newzealænderen George Bennett hjem, selv om han ifølge Den Internationale Cykelunions (UCI) regler er fuldt berettiget til at starte.</p><p>Det hollandske kollektiv er imidlertid medlem af organisationen Mouvement Pour un Cyclisme Crédible (MPCC) – bevægelsen for en troværdig cykelsport – der opererer med skrappere medicinske retningslinjer end UCI’s antidopingreglement.</p><h3>Var udset til vigtig hjælperrolle i bjergene</h3><p>Ved den obligatoriske lægeundersøgelse inden Giro-starten viste det sig, at den 25-årige newzealænder havde en lavere kortisonværdi end den, MPCC foreskriver.</p><p>Selv om Bennett på ingen måde er i konflikt med de regler, som både UCI og det verdensomspændende antidopingagentur Wada opererer med, har lLotto-Jumbo altså i kraft af sit medlemskab af MPCC set sig nødsaget til midlertidigt at sætte newzealænderen på den sorte liste uden mulighed for at hente en sidste øjhebliks substitut ind til Giroen.</p><p>»Det er et meget stort tab for os, men det er en logisk konsekvens af testen, at vi må undvære George«, konstaterer Lotto-Jumbos sportsdlige chef Frans Maassen.</p><p>»Det var meningen, at George sammen med Martijn Keizer skulle have været en meget vigtig hjælper for vores kaptajn Steven Kruijswijk i bjergene. De tre har været i højdetræningslejr sammen op til Giroen, men nu vi så håbe på, at Martijn alene kan klare opgaven«.</p><h3>Chris Horner led samme skæbne sidste år</h3><p>Sidste år overgik en tilsvarende skæbne umiddelbart inden starten på Vuelta a España den amerikanske veteran Chris Horner, der i øvrigt i øjeblikket ligger nr. 4 i Tour d’Aserbajdsja, hvor han repræsenterer 3. divisionsholdet Airgas Safeway Cycling, efter at det i denne sæson ikke er lykkedes ham at få job på højeste niveau.</p><p>Horner, der nu er 43 år, indskrev sig i 2013 i cykelhistorien som den ældste vinder af en af de store nationale rundture nogensinde, da han strøg til tops i Vueltaen foran italieneren Vincenzo Nibali og spanieren Alejandro Valverde.</p><p>Amerikaneren var i 2014 som kaptajn for Lampre-Merida parat til at forsvare sejren, men måtte drage fra Spanien med uforrettet sag på grund af nøjagtig de samme omstændigheder, som George Bennett nu er blevet offer for.</p><p>Sagen med Horner som hovedperson vakte naturligt nok væsentlig mere opmærksomhed end den aktuelle i kraft af amerikanerens status som forsvarende Vuelta-vinder, men konsekvenserne for George Bennett et tilsvarende smertefulde.</p><h3>Syv af de 17 hold fra 1. division er ikke med</h3><p>Senere har Lampre-Merida i øvrigt valgt at melde sig ud af den fransk inspirerede MPCC, hvor 10 af de 17 mandskaber fra det fineste selskab nu er tilsluttet.</p><p>De syv, som ikke er med, er Etixx-Quick Step, Team Sky, Movistar, Tinkoff-Saxo, Trek, BMC og altså Lampre-Merida..</p><p>Samtlige 20 2. divisionshold og dermed også danske Cult Energy er medlem af MPCC, hvilket givetvis først og fremmest skyldes, at det styrker chancen for at opnå de eftertragtede wildcard til de store begivenheder.</p><p class=" bl-elem">Desuden er 32 fra 3. division – ingen danske – tilsluttet MPCC.</p>	
</div>

</div></body></html>
