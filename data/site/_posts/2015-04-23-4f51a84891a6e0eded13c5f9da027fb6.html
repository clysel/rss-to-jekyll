---
layout:     post
title: 	    "Microsoft fylder 40 - nu skal mobil, sky og gratis Windows sikre fremtiden"
post_author:	    
post_date:	    Thu, 23 Apr 2015 15:13:37 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2639786/microsoft-fylder-40---nu-skal-mobil-sky-og-gratis-windows-sikre-fremtiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>40 år med Microsoft </p><p>Fakta </p>
<div class="fakta-body" data-buildingblock="embedded_factboxlink">
<p><b>Microsoft blev grundlagt</b> 4. april 1975 i Albuquerque, New Mexico. 
</p><p><b>Grundlægger Bill Gates</b> topper stadig listen over verdens rigeste i 
magasinet Forbes.
</p><p><b>I mange år</b> var han selskabets ceo, i dag er han teknologisk 
rådgiver og formand for Bill &amp; Melinda Gates Foundation.
</p><p class=" bl-elem"><b>Microsoft Danmark</b> blev etableret i 1989, og i Vedbæk ligger et af Microsofts 
største internationale udviklingscentre, Microsoft Development Center 
Copenhagen, etableret i 2002 efter opkøb af Navision.
</p>
</div>
</div><p>
En ung mand vækker opsigt. Eller rettere: Det gør hans påklædning. Han er på 
vej over det brune parketgulv i Microsofts kontor i den imposante Tuborg 
Havn i Hellerup. Og han har shorts på. 
</p><p>
»Det er Lau. Han ligner altid en, der lige er kommet hjem fra ferie«, joker 
kommunikationsdirektør Anders Adelhorst. 
</p><p>
»Den var ikke gået på Esplanaden«, bemærker avisens fotograf, inden 
administrerende direktør Niels Soelberg kommer den unge og nu lidt forlegne 
mand til undsætning: »Nej. Men det her er Microsoft«, siger Niels Soelberg, 
der står i spidsen for den danske del af den amerikanske virksomhed. 
</p><div class="art-quote article-box">
<p class="quote"/>
<blockquote>
<p class="quote-txt">
Microsoft er truet og reagerer snarere på en udvikling frem for selv at skabe 
den
</p>
<p class="sender">
Roman Beck, professor på it-universitetet i København 
</p>
</blockquote>
</div><p/><p>
I denne måned er det 40 år, siden barndomsvennerne Bill Gates og Paul Allen 
grundlagde Microsoft, der op gennem 1990’erne og 00’erne kom til at dominere 
it-branchen ved at levere software og service, så ikke mindst IBM fik kamp 
til stregen. 
</p><p>
Men i dag kæmper Microsoft for at undgå et image som en gammel udtjent elefant 
i en evigt foranderlig it-branche med Apple, Google og Facebook som hippe og 
innovative konkurrenter, hvis ledere har for vane at optræde i T-shirt, 
jeans og sneakers. 
</p><p>
»Det er en superhård konkurrence«, siger Niels Soelberg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2629979/bill-gates-mareridt-om-en-fyr-i-en-garage-blev-til-virkelighed/">Bill Gates' mareridt om en fyr 
i en garage blev til virkelighed</a></p><p>
I dag tjener Microsoft stadig mange penge på software i form af licenser til 
det udbredte styresystem Windows, programpakken Office og andre platforme. 
Men selskabet skal »genopdage sin sjæl«, som ceo Sataya Nadella sidste 
sommer formulerede det over for medarbejderne et halvt år efter sin 
tiltræden. 
</p><h3>
Kovending: Gratis Windows 10 
</h3><p>
I november overraskede han mange ved at gøre en mobil udgave af Office-pakken 
gratis tilgængelig for de konkurrerende styresystemer iOS fra Apple og 
Android fra Google. Nu kan alle altså redigere Word-dokumenter, sætte budget 
op i et regneark og lave PowerPoint-præsentation direkte på deres iPhone. 
For bare få år siden ville sådan et træk have resulteret i et lægetjek, 
konstaterede New York Times. Microsoft henter nemlig en stor del af 
omsætningen og indtjeningen på netop salg af Office. Men Nadella er gået 
endnu videre. 
</p><p>
I januar gjorde han det klart, at det kommende Windows 10 vil være gratis 
tilgængeligt i et år for alle, der har en eksisterende version af 
styreprogrammet fra Windows 7 og opefter. 
</p><p>
Hvorfor? Salget af Windows-software har været under pres de seneste år, fordi 
salget af pc’er er faldet, og fordi virksomheder og forbrugere i mindre grad 
ønsker at stavnsbinde sig til bestemte platforme i årevis. 
</p><p>
I stedet hungrer de efter den stabilitet, som de hele tiden kan hente ned via 
software, service og tjenesteydelser fra internettet – såkaldt <i>cloud 
computing</i>. Her forsøger Microsoft sig blandt andet med cloud-platformen 
Azure, der gør virksomheder i stand til at samle deres it-drift i et af 
Microsofts datacentre. 
</p><p>
Det gør virksomhedens it-drift billigere, da den ikke selv skal investere i 
servere og ansætte it-personale – og det gør det muligt at sælge online 
services og produkter globalt, hvad enten det er køb af billetter, 
bestilling af tøj eller streaming af musik og film. 
</p><p>
»Sataya er mr. Cloud«, siger Soelberg om sin egen chef, der også står bag 
devisen ’Cloud first, mobile first’. I tråd med strategien har Microsoft 
gjort det muligt på månedsbasis at leje Office 365 via skyen. Ydermere har 
Microsoft åbnet op ved at præsentere en ny version af Office til Apples 
iPad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2612874/ny-surface-dukker-op-med-et-aars-forsinkelse/">Ny Surface dukker op med et 
års forsinkelse</a></p><p>
På den måde er meget sket siden dengang bare få år tilbage, da Microsoft som 
en anden godsejer stavnsbandt Windows-brugere til selskabets egen 
internetbrowser, Internet Explorer. En metode, der endte med at udløse en 
større bøde fra EU-kommissionen. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan sige, at udviklingen i dag går så stærkt, at det, der fungerede for 10 
år siden, det fungerer ikke i dag. Og vi er et firma, der også skal fejre 80 
års fødselsdag
</p>
<p class="sender">
Niels Soelberg, administrerende direktør, Microsoft Danmark 
</p>
</blockquote>
</div><p/><p>
»Vi har betalt vores lærepenge«, siger Niels Soelberg i dag om den sag, der er 
milevidt fra selskabets nuværende strategi, mener han. 
</p><p><i class=" bl-elem">Det er vel også et udtryk for, at jeres nuværende forretningsmodel er 
udfordret?</i></p><p>
»Det kan man sige. Man kan også sige, at udviklingen i dag går så stærkt, at 
det, der fungerede for 10 år siden, det fungerer ikke i dag. Og vi er et 
firma, der også skal fejre 80 års fødselsdag«. 
</p><h3>
Køber sig til innovation 
</h3><p>
Hvis det skal lykkes, kræver det imidlertid også, at selskabet opper sig, 
mener professor Roman Beck fra IT-Universitet i København. I de seneste år 
har Microsoft under tidligere ceo Steve Ballmer decideret »tabt tid«, fordi 
selskabet ikke har skabt en klar forretningsprofil, mener han. 
</p><p>
»Selskabet har gjort lidt her og lidt der i et forsøg på ikke at ende som 
irrelevant. Og selv med den nye strategi må man sige, at Microsoft er truet 
og snarere reagerer på en udvikling frem for selv at skabe den«, siger han. 
</p><p>
Symptomatisk for situationen har selskabet således været nødt til at købe sig 
til innovation. Det skete blandt andet med købet af Skype for 44 milliarder 
kroner i 2011 og sidste år opkøbet af Nokias forretning for mobiltelefoner 
for 50 milliarder kroner, påpeger Roman Beck. 
</p><p>
Netop opkøbene giver dog også muligheder, mener Beck, der fremhæver Skype 
Business og det sociale netværk for virksomheder Yammer, som Microsoft købte 
i 2012, fordi det kan give selskabet en platform inden for virksomhedernes 
sociale medier. 
</p><p>
Med Sataya Nadella som ny ceo er selskabet imidlertid godt på vej til at 
fremtidssikre sig selv, hvis man spørger Niels Soelberg. »Det er nemt at 
lulle sig selv i søvn. Ikke mindst, når man stadig har en god indtjening fra 
den gamle forretning. Men det vigtige er, at vi spejler os i det samfund, vi 
lever i«, siger han. 
</p><p><b class="ext-link">LÆS OGSÅ</b><a class="embeddedlink">Apple vil ind på det danske 
sundhedsmarked</a></p><p class=" bl-elem">
I januar fremlagde Microsoft et halvårsregnskab med en voksende omsætning, der 
skyldes bedre salg af tablets, cloud-tjenester og spillekonsollen Xbox One 
samt opkøbet af Nokias mobilforretning, mens overskuddet faldt en anelse. I 
morgen fremlægger Microsoft det seneste kvartalsregnskab. Også Yahoo, 
Facebook, Google og Amazon fremlægger deres i denne uge. 
</p>	
</div>

</div></body></html>
