---
layout:     post
title: 	    "To dræbt og flere ramt af skud i Göteborg"
post_author:	    
post_date:	    Thu, 19 Mar 2015 06:17:40 +0100
post_site:	    politiken.dk 
post_link:	    http://politiken.dk/udland/ECE2593995/to-draebt-og-flere-ramt-af-skud-i-gteborg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et skyderi i går aftens på en restaurant i nærheden af Göteborg har kostet 
mindst to personer livet.
</p><p>
Det oplyser <a href="https://polisen.se/Aktuellt/Handelser/Vastra-Gotaland/2015-03-18-2223-Skottlossning-Goteborg/" target="_blank">det 
lokale politi på sin hjemmeside</a> i nat. Der er risiko for, at 
antallet af drabsofre stiger ifølge meddelelsen.
</p><p>
»Dette er grov kriminalitet, og meget taler for, at det er banderelateret«, 
sagde Ulla Brehm, pressetalsmand for politiet i Göteborg, tidligere i går 
aftes.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2593963/otte-personer-saaret-i-masseskyderi-i-gteborg/">Otte personer såret i 
masseskyderi i Göteborg</a></p><p>
Politiet fik anmeldelsen om skyderiet på en restaurant på Vårväderstorget på 
øen Hisinge klokken 22.23.
</p><p>
Gerningsmændene brugte tilsyneladende automatvåben.
</p><p>
»Der kom to personer med Kalasjnikov-geværer ind og begyndte at skyde«, siger 
et øjenvidne til avisen <a href="http://www.aftonbladet.se/nyheter/article20491074.ab" target="_blank">Aftonbladet</a>.
</p><h3>
10 personer afhørt
</h3><p>
Politiet har tilbageholdt flere personer.
</p><p>
»10 personer er blevet afhørt«, siger Ulla Brehm ifølge nyhedsbureauet TT.
</p><p>
Hun understreger, at ingen er anholdt eller sigtet for at have affyret 
skuddene.
</p><p>
Mindst otte personer blev kørt på sygehuset efter skyderierne, og området 
omkring restauranten blev afspærret af politiet.
</p><p>
En fotograf fortalte til TT, at der ved indgangen til restauranten lå en 
tilsyneladende livløs person, der var dækket af et klæde.
</p><h3>
Belastet bydel
</h3><p>
Området er belastet af vold og kriminalitet, skriver <a href="http://www.expressen.se/gt/larm-skottlossning-pa-hisingen/" target="_blank">Expressen</a>.
</p><p>
»Den her meningsløse vold skal stoppe nu«, siger lokalpolitikeren Jahja 
Zeqiraj, der tog direkte hen til Vårväderstorget, da han hørte om skyderiet.
</p><p>
»Ifølge politiet er det forholdsvist unge mennesker, som er indblandet i det 
her. Hvorfor de har skudt inde i restauranten, ved man ikke med sikkerhed. 
Det kan man kun gætte på. Men mange er kommet galt af sted«, siger han til 
Expressen.
</p><p>
Skyderierne fandt sted i bydelen Västra Hisinge, hvor et stort socialt 
boligbyggeri - Biskopsgården - i flere år har været plaget af uroligheder og 
grove voldshandlinger.
</p><p>
Skyderier og påsatte brande af for eksempel biler er blevet hverdagskost 
ifølge Expressen.
</p><p>
»Desværre har vi vænnet os til voldsudviklingen i vores by. Det har været alt 
fra banderelaterede eksplosioner og skyderier til drab. Vi tolerer ikke 
denne vold, men det sker jo igen og igen«, siger Jahja Zeqiraj.
</p><p class=" bl-elem">
»Vi, som er folkevalgte, og politiet har gjort gentagne forsøg på at få vendt 
denne voldsudvikling. Vi har sagt, at der er en grænse for, hvad en by kan 
tåle, og den er for længst passeret«, tilføjer han.
</p>	
</div>
</div></body></html>
