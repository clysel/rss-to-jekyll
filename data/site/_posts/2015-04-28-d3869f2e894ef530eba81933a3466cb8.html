---
layout:     post
title: 	    "Fem er smittede og to er døde i nyt listeria-udbrud"
post_author:	    
post_date:	    Tue, 28 Apr 2015 16:03:20 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2646905/fem-er-smittede-og-to-er-doede-i-nyt-listeria-udbrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I alt fem personer med underliggende sygdom har fået påvist listeria i løbet 
af en uge i april. 
</p><p>
Heraf er to personer døde inden for 30 dage efter fundet af bakterien. 
</p><p>
To personer har fået påvist den listeriatype, der gav anledning til et stort 
udbrud i 2014 forårsaget af kødpålæg fra virksomheden Jørn A. Rullepølser i 
Hedehusene. Ved dette udbrud blev 41 mennesker smittet, og af dem døde de 
17. 
</p><p>
To andre personer er smittet med andre listeriatyper, der kan have relation 
til to tidligere mindre listeriaudbrud tilbage i 2013. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2384313/listeria-skandale-disse-10-virksomheder-trak-ikke-giftigt-koed-tilbage/">Listeria-skandale: Disse 10 
virksomheder trak ikke giftigt kød tilbage</a></p><p>
Den femte person er smittet med en listeriatype, der ikke kendes fra tidligere 
udbrud. Det står klart, efter at prøver med bakterier fra patienterne er 
blevet analyseret for deres DNA fingeraftryk på Statens Serum Institut. 
</p><p>
»Det er usædvanligt, at der er fem tilfælde på en uge. Normalt ser vi et 
tilfælde af listeria om ugen. Men det er også usædvanligt, at vi så hurtigt 
er klar over, hvad det er for en type listeria. Det er et udtryk for, at 
vores overvågning af listeria er blevet bedre«, siger overlæge Kåre Mølbak, 
Statens Serum Institut i en pressemeddelelse udsendt af Fødevarestyrelsen. 
</p><p>
Smittekilderne er endnu ikke fundet, men udviklingen følges. Hvis der kommer 
nye smittede, vil Statens Serum Institut foretage interview med de ramte 
personer for at finde mulige smittekilder. 
</p><p>
Samtidig er Fødevarestyrelsen i gang med at tage prøver fra mulige fødevarer 
og fødevarevirksomheder, og fundne listeriabakterier vil løbende blive 
typebestemt på DTU Fødevareinstituttet 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2368804/listeria-redegoerelse-afsloerer-alvorlige-fejl/">Listeria-redegørelse afslører 
alvorlige fejl</a></p><p>
»Det, at vi kender ikke blot typen af listeria, men hele listeriabakteriens 
DNA allerede to uger efter, at patienterne blev syge, gør arbejdet med at 
lede efter smittekilden mere målrettet. Chancen for at finde smittekilden, 
og måske så tidligt, at man kan forebygge et større listeriaudbrud, er bedre 
end tidligere«, siger sektionsleder Annette Perge, Fødevarestyrelsen. 
</p><p>
Netop Fødevarestyrelsen fik sidste år kritik for, at styrelsens langsommelige 
behandling i sagen om den giftige listeria-rullepølse kan have kostet 
menneskeliv, og det erkendte styrelsen kunne være tilfældet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2380282/foedevarestyrelsen-vi-kan-have-vaeret-skyld-i-doedsfald/">Fødevarestyrelsen: Vi kan have 
været skyld i dødsfald</a></p><p>
I Danmark registreres normalt ca. 50 sygdomstilfælde om året, men i 2009 og i 
2014 var der imellem 90-100. Det er overvejende personer, som er svækkede i 
forvejen, som bliver syge. Dødeligheden blandt de registrerede tilfælde er 
cirka 25 procent. 
</p><p class=" bl-elem">
Det er Den Centrale Udbrudsgruppe, som består af repræsentanter fra Statens 
Serum Institut, DTU Fødevareinstituttet og Fødevarestyrelsen, der 
efterforsker de nye listeriaudbrud. 
</p>	
</div>

</div></body></html>
