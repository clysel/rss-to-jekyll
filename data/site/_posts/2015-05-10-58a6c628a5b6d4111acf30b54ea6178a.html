---
layout:     post
title: 	    "Andy Murray ydmyger gruskongen Nadal i Madrid"
post_author:	    
post_date:	    Sun, 10 May 2015 20:56:37 +0200
post_site:	    politiken.dk 
post_link:	    http://politiken.dk/sport/tennis/ECE2663910/andy-murray-ydmyger-gruskongen-nadal-i-madrid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter en slingrekurs under den første periode med sin nye træner Amélie 
Mauresmo ser det ud til, at Andy Murray har fundet formen på det helt 
rigtige tidspunkt forud for French Open, der starter senere på måneden i 
Paris. Til gengæld er Rafael Nadal i større problemer end meget længe trods 
en finaleplads i sin hovedstads store Masters 1000-turnering. 
</p><p><b class="ext-link">IGEN, IGEN:</b><a class="embeddedlink" href="http://politiken.dk/fasttrack/article2662901.ece">Rafael Nadal er i finalen i Madrid 
Open.</a></p><p>
Søndag vandt Murray finalen over Nadal med 6-3 6-2, og som cifrene antyder, 
var der på dagen klasseforskel. Det er på en måde sensationelt, hvis man 
tænker på, at Murray havde tabt alle de seks tidligere opgør med spanieren 
på grus. For eksempel det seneste grusmøde ved netop French Open sidste år, 
hvor Nadal i semifinalen fuldstændig udspillede skotten og vandt stort i tre 
sæt. 
</p><p>
De tider er imidlertid forbi, for Nadal har været en skygge af sig selv i 
denne sæson. Og forleden sagde han på et pressemøde i Madrid, at han skulle 
lære at være glad for lidt, når formen var så dårlig. Måske er han glad for 
at have nået finalen i Madrid, men præstationen i slutkampen var tæt på en 
fornærmelse af et forventningsfuldt publikum. Det har gjort ondt på manden 
fra Mallorca, der var forsvarende mester i Madrid. 
</p><p><b class="ext-link">OPTUR:</b><a class="embeddedlink" href="http://politiken.dk/sport/tennis/ECE2652338/irritabel-murray-klar-til-foerste-grusfinale-efter-to-loerdagssejre/">Irritabel Murray klar til første 
grusfinale efter to lørdagssejre</a></p><p>
Men man må også fastslå, at Murray søndag aften leverede en fornem 
forestilling, hvor han krydrede en stor serv med skarpe og aggressive 
grundslag dybt i Nadals banehalvdel, hvorfra spanieren ikke formåede at 
vende duellerne. Ved stillingen 3-1 i 1. sæt havde Murray således yderst 
overraskende vundet 10 af de 12 baglinjedueller. 
</p><p>
Titlen i Madrid er den blot anden på grus i Andy Murrays karriere, og da den 
første kom for nylig i München, og da han undervejs i Madrid ved en 
lejlighed har måttet spille til klokken 03.00 om natten, er det tegn på, at 
Murray er kommet i meget fin form på det underlag, han tidligere har haft 
store problemer med. 
</p><p>
Omvendt er det for Nadal, der stille og roligt falder på ranglisten, nu nr. 4, 
og pludselig må forudse, at næsten ingen efterhånden tror på, at han kan 
spille med om titlerne i først Rom i den kommende uge og derefter French 
Open på Roland Garros. 
</p><p><b class="ext-link">PÅ TOPPEN:</b><a class="embeddedlink" href="http://politiken.dk/sport/tennis/ECE2634671/nyt-trofae-til-tenniskongen--kan-han-rydde-bordet/">Nyt trofæ til tenniskongen – kan 
han rydde bordet?</a></p><p>
I Madrid-finalen viste han igen alle de tydelige tegn på, at han ikke længere 
tror på sig selv. Langt de fleste af hans slag med både forhånd og baghånd 
var alt for korte og det rene guf for Murray. Spanieren virkede langsommere 
end tidligere, mindre bevægelig, der var ingen bid i slagene, han var 
forsigtig og defensiv, der var ingen sult og slet ingen udstråling eller 
autoritet. 
</p><p>
Derfor endte kampen også meget symbolsk med en endnu en stor fejl fra Nadals 
ketsjer og en lettere resigneret rysten på hovedet. Han forstår vist heller 
ikke selv, hvor hans gamle spil er blevet af. 
</p><p><b>Kanonerne samles i Rom</b></p><p>
I den kommende uge står Rafael Nadal igen over for Novak Djokovic, Roger 
Federer og Andy Murray på gruset i Rom, og spanieren er havnet i samme 
lodtrækningshalvdel som bl.a. Federer, Wawrinka, Dimitrov og Berdych. 
</p><p class=" bl-elem">
Det vil være en overraskelse, hvis han når finalen. 
</p>	
</div>

</div></body></html>
