---
layout:     post
title: 	    "Forbrugerråd: Mere kontrol sikrer os ikke mod skandaler"
post_author:	    
post_date:	    Fri, 17 Apr 2015 20:06:48 +0200
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2632604/forbrugerraad-mere-kontrol-sikrer-os-ikke-mod-skandaler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et nyt bredt fødevareforlig mellem regeringen og Folketingets øvrige partier 
minus Liberal Alliance betyder, at der hvert år de kommende fire år bevilges 
mellem 15 og 20 millioner kroner ekstra i forhold til niveauet i det 
hididige fødevareforlig 2, som blev vedtaget for fire år siden. 
</p><p>
Hele fødevaresikkerhedsområdet vil med det nye forlig komme til at koste 354 
millioner kroner samlet i de kommende fire år frem til og med 2018. 
</p><p>
Med Fødevareforlig 3 bliver fødevarekontrollen styrket, så der kan sættes mere 
effektivt ind over for virksomheder med behov for særligt fokus, nye risici 
eller farlige fødevarer. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2419332/antallet-af-smittede-af-listeria-rullepoelse-naar-op-paa-40/">Antallet af smittede af 
listeria-rullepølse når op på 40</a></p><p>
Kampen mod bakterier i fødevarerne, herunder listeria, har fået sin egen plads 
i forliget, men om den øgede indsats vil kunne forhindre en lignende sag, 
stiller seniorrådgiver i Forbrugerrådet Camilla Udsen sig tvivlende overfor. 
</p><p>
»Man kan aldrig garantere, at der ikke opstår skandaler som den, vi så sidste 
sommer, og der er et særligt problem her. Men langt hen ad vejen er det 
positivt, at man øger den målrettede kontrol på dette område«, siger hun. 
</p><p>
I forliget er der flyttet penge fra den såkaldte basiskontrol af 
virksomhederne til blandt andet en mere målrettet kontrol af virksomheder, 
som man erfaringsmæssigt ved har en risiko for at sprede bakterier med deres 
produkter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2571042/minister-lover-flere-penge-til-at-bekaempe-listeria/">Minister lover flere penge til 
at bekæmpe listeria</a></p><p>
»Men det er altid en balancegang, hvordan man skal fordele ressourcerne mellem 
målrettet kontrol og en basiskontrol af alle, for selv om en risikovurdering 
kan pege på særlige virksomheder eller sektorer, skal man vide, at sådanne 
tilfælde udmærket kan opstå uventede steder. Det vil vi være opmærksomme 
på«, siger Camilla Udsen. 
</p><p>
»Samlet set er vi glade for, at at man viderefører indsatsen både på 
forbrugersikkerhedsområdet og på kemikalieområdet«, siger hun. 
</p><p>
Forliget skulle have været på plads i efteråret 2014, men aftalen blev 
udskudt, så der bedre kunne tages højde for resultaterne af den 
listeria-indsats, der fulgte af det udbrud, der kostede flere menneskeliv 
sidste sommer, efter at en fødevarevirksomhed ikke fik tilbagekaldt blandt 
andet pålægspølser, som var inficeret af listeriebakterier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2384313/listeria-skandale-disse-10-virksomheder-trak-ikke-giftigt-koed-tilbage/">Listeria-skandale: Disse 10 
virksomheder trak ikke giftigt kød tilbage</a></p><p>
Fødevareminister Dan Jørgensen (S) er ikke overraskende glad for forliget. 
</p><p>
»Med det nye forlig kan vi sikre et fortsat højt niveau for den danske 
fødevaresikkerhed. Vi kommer til at gå mere målrettet efter de brodne kar, 
der gang på gang overtræder reglerne samtidig med, at vi styrker 
Fødevarestyrelsens rejsehold«, siger han i en pressemeddelelse fra 
Ministeriet for fødevarer, landbrug og fiskeri. 
</p><p>
»Sidste sommers listeria-udbrud viser, hvor vigtigt det er, at vi er på 
stikkerne og hele tiden sørger for at optimere fødevaresikkerheden«, siger 
han. 
</p><p>
Det kritiske eftersyn af den danske indsats overfor listeria ovenpå skandalen 
sidste sommer peger på en række konkrete anbefalinger til at forbedre 
indsatsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2377530/regeringen-vil-spare-140-millioner-paa-foedevareomraadet/">Regeringen vil spare 140 
millioner på fødevareområdet</a></p><p>
Fødevareforliget sætter derfor fokus på initiativer, der skal øge 
opmærksomheden og vidensniveauet om problemet i særlige målgrupper, og 
forliget satser desuden på at forbedre kontrollen med listeria i 
fødevareproduktionen. 
</p><p>
Også kampen mod unødig og skadelig kemi i fødevareproduktionen har sin særlige 
plads i det nye forlig. Med forliget fokuseres der på via forskning at 
skaffe bedre viden om kemiske fødevareforureninger. Arbejdet med 
kombinationseffekter skal videreføres og implementeres i praksis. Risici ved 
forskellige kemiske forureninger skal vurderes og prioriteres. 
</p><p>
Forliget har fire hovedelementer: 
</p><p>
En mere risikobaseret kontrol. Det vil sige, at der tages penge fra 
basiskontroller og gives flere penge til prioriterede kontroller og 
kampagnekontroller. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2389097/farlig-poelsebakterie-koster-endnu-et-menneske-livet/">Farlig pølsebakterie koster 
endnu et menneske livet</a></p><p>
Fødevarestyrelsen indfører nye vejledningsinitiativer over for virksomhederne, 
som blandt andet nu kan rekvirere et vejledningsbesøg. Desuden videreføres 
de såkaldt udvidede førstegangsbesøg hos nye fødevarevirksomheder. 
</p><p>
Fødevarerejseholdets indsats mod svindel opprioriteres. Der indføres desuden 
en whistleblowerordning, der vil bidrage til at højne fødevaresikkerheden og 
kontrollen med de brodne kar. 
</p><p>
Forbrugersikkerhed: Et højt niveau for forbrugersikkerhed med fokus på kemiske 
og mikrobiologiske forurening i fødevarer. Indsatsen mod listeria styrkes, 
og kontrollen af udenlandske produkter målrettes risikoprodukter. 
</p><p class=" bl-elem">
Desuden videreføres en styrket kontrol af nethandel, intensiv kontrol med 
pesticidrester i frugt og grønt og handlingsplanerne for salmonella og 
campylobacter fra Fødevareforlig 2. 
</p>	
</div>

</div></body></html>
