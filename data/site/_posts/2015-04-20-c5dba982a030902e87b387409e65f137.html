---
layout:     post
title: 	    "»Det er kun begyndelsen på sæsonen«"
post_author:	    
post_date:	    Mon, 20 Apr 2015 17:03:52 +0200
post_site:	    politiken.dk 
post_link:	    http://politiken.dk/udland/ECE2635147/det-er-kun-begyndelsen-paa-saesonen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Hey, vil du gerne til Italien?«
</p><p>
Spørgsmålet stilles af Ahmed ved kysten i Tripoli og overhøres af <a href="http://www.theguardian.com/world/2015/apr/19/ending-migrant-rescue-missions-not-curbed-demand-smugglers" target="_blank">The 
Guardian</a>s korrespondent Patrick Kingsley, der er en af få journalister 
på stedet. 
</p><p>
Ahmed er en af dem, der står ved kysten og sælger risikable bådture til 
håbefulde flygtninge, der vil krydse Middelhavet for at komme til Europa. 
Efter weekendens forlis, hvor flere hundrede personer - et vidne taler om 
950 - frygtes druknet, er det kun blevet endnu mere tydeligt, hvorfor FN's 
Flygtningehøjkommissariat har kaldt netop den tur for »den mest dødelige 
rute i verden«. 
</p><p>
Men til trods for rekordhøje dødstal er efterspørgslen efter en plads på en 
overfyldt båd ikke blevet mindre, beretter The Guardians korrespondent. 
</p><p>
»Vi tvinger ikke folk til at betale og gå om bord på en båd - det er ikke 
vores intention«, siger Ahmed, der ikke vil have sit efternavn i den 
britiske avis. 
</p><p><b class="ext-link">TRAGEDIE</b><a class="embeddedlink" href="http://politiken.dk/udland/ECE2634269/hundreder-af-lig-flyder-rundt-i-havoverfladen-ved-forlist-fiskekutter/">Hundreder af lig flyder rundt i 
havoverfladen ved forlist fiskekutter</a></p><p>
Ahmed oplever ikke en ændring i efterspørgslen, efter Italien sidste år 
droppede sin redningsoperation Mare Nostrum, der om nødvendigt nærmede sig 
den libyske kyst. Faktisk er han ikke rigtig bekendt med, at der har været 
en redningsmission indtil november sidste år. Lukningen betyder, at der ikke 
længere sendes flådefartøjer med plads til hundredevis af mennesker under 
dækket ud på redningsaktioner nær den libyske kyst. I stedet har EU iværksat 
indsatsen Triton, der kun skal patruljere langs den italienske kyst. 
</p><p>
»Mange mennesker vil om bord på bådene, selv hvis der ikke var nogen 
redningsmissioner. Det kommer ikke til at stoppe, det gør det simpelthen 
ikke. Grænserne i det sydlige Libyen er åbne, og der vil altid være en 
appetit til det«, vurderer han. 
</p><p>
Ifølge The Guardian tager menneskesmuglerne op mod 10.000 dollar, knap 70.000 
danske kroner, for rejsen fra et ødelagt hjemland til Europa - inklusiv den 
farefulde tur over Middelhavet. 
</p><h3>
Bedre vejr og dårligere sikkerhed 
</h3><p>
Også Dansk Flygtningehjælp, der har folk i Libyen, beretter, at flere og flere 
flygtninge gerne tager turen over Middelhavet. Det fortælller Martin Vane, 
der er organisationens landechef for Libyen og Tunesien. 
</p><p>
Han tilbageviser argumentet om, at færre flådefartøjer på redningsaktioner 
ændrer efterspørgslen efter at krydse Middelhavet for at komme til Europa. 
</p><p>
»Situationen er, at der er en massiv stigning i folk, der gerne vil med 
bådene. Vejret bliver bedre, så folk tænker, at der er bedre muligheder for 
at nå frem til Italien«, siger han. 
</p><p><b class="ext-link">OVERLEVENDE</b><a class="embeddedlink" href="http://politiken.dk/udland/ECE2634740/overlevende-fra-forlis-folk-blev-laast-inde-i-maskinrummet/">Folk blev låst inde i maskinrummet</a></p><p>
»Derudover bliver sikkerhedssituationen i Libyen værre og værre, der er 
fortsat kampe, og Islamisk Stat trænger dybere ind i landet. Folk vil tage 
turen uanset risikoen, for de flygter fra konflikter, henrettelser og 
kaotiske tilstande«, siger han over telefonen fra Tunesien. 
</p><p>
Her har han været evakueret siden februar, men han har dagligt kontakt til 
organisationens folk i Libyen. 
</p><p>
I Tripoli har The Guardian også mødt 32-årige Abo, der er fra Ghana. Sammen 
med sine venner ville han være blevet i Libyen, hvis landet var mere 
stabilt, fortæller han. 
</p><p>
»Vi kom her for at søge efter et bedre liv og for at søge efter penge. Men da 
vi kom hertil, fandt vi ud af, at tingene her ikke er ok, så vi er nødt til 
at finde en anden vej. Og den eneste vej ud er havet«, siger han. 
</p><p>
Størstedelen af de flygtninge, der ankommer til Italiens kyster, kommer 
oprindeligt fra Gambia, Senegal og Somalia, viser tal fra den internationale 
organisation for migration, IOM. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Afrika-kort-mp15102_929667a.gif" alt="" border="0"/></span></p><p>
Fra januar til marts ankom over 10.000 flygtninge, og organisationen vurderer, 
at tallet er blevet fordoblet i løbet af april. Ifølge Martin Vane er det 
helt forventet, at tallene er høje. 
</p><p>
»Og det er kun begyndelsen på sæsonen«, siger Martin Vane. 
</p><h3>
Menneskesmuglere udøver brutal kynisme 
</h3><p>
Selv om Ahmed, der sælger billettter ved Libyens kyst, ifølge The Guardian 
ikke selv mener, at han og hans kollegaer kan tage skylden for, at folk i 
hobetal drukner i havet, kan han være en af de menneskesmuglere, der er 
kommet i fokus efter weekendens tragiske ulykke. 
</p><p>
Flere politikere peger direkte på menneskesmuglerne som de skyldige i de høje 
dødstal. 
</p><p>
»Vi burde skyde skylden direkte på de kriminelle menneskesmuglere, der driver, 
promoverer og sælger denne handel med menneskeliv. Vi gør alt, hvad vi kan 
for at forsøge at stoppe dem«, har den britiske premierminister David 
Cameron sagt i forlængelse af ulykken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2635154/migranterne-paa-middelhavet-er-en-milliardforretning/">Migranterne på Middelhavet er 
en milliardforretning</a></p><p>
Også statsminister Helle Thorning-Schmidt (S) mener, at der skal tages fat i 
menneskesmuglerne, hvis EU skal komme problemerne i Middelhavet til livs. 
</p><p>
»Det er brutal kynisme, når man først lænser stakkelse mennesker for penge og 
derefter sætter dem på faldefærdige både«, sagde hun ifølge Ritzau på et 
pressemøde tidligere i dag. 
</p><p>
I Libyen har kystvagterne ikke mange chancer over for smuglerne, vurderer 
Martin Vane. De nationale systemer arbejder ikke særlig godt sammen, og der 
er mangel på både kompetencer og udstyr for at kunne hamle op med smuglerne, 
der driver en millionforretning i landet. 
</p><p class=" bl-elem">
»Vurderingen er, at kystvagterne kun har tre både til at patruljere langs hele 
landets vestlige bred. Det er en skør situation«, siger han. 
</p>	
</div>

</div></body></html>
