---
layout:     post
title: 	    "Myter og fakta: Sådan kommer du bedst igennem forårsforkølelsen"
post_author:	    
post_date:	    Fri, 24 Apr 2015 07:48:51 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2639371/myter-og-fakta-saadan-kommer-du-bedst-igennem-foraarsforkoelelsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>1. Du er ikke forkølet</b><br/>
»Ordet ’forkølelse’ giver associationer til kulde. Det samme på engelsk – 
common cold. Det er hovedgrunden til, at folk ofte taler om en sammenhæng 
mellem påklædning, kulde og forkølelse, især når årstiderne skifter. Det er 
en sammenhæng, man har troet på i lang tid, faktisk helt tilbage til 
middelalderen. Men at observationen går langt tilbage, gør den ikke 
nødvendigvis rigtig. Jeg husker tydeligt en professor på medicinstudiet, der 
sagde, at »man bliver ikke forkølet af at sidde på en kold trappesten«. 
Uanset hvor kold man bliver, er det ikke det, der alene gør dig syg. Der 
skal altid virus til«. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/livsstil/ECE792752/varme-foedder-forhindrer-forkoelelse/">Varme fødder forhindrer forkølelse</a></p><p><b>2. På med trøjen, hvis du er smittet</b><br/>
»På den anden side skal man også tage langlivede observationer seriøst, selv 
om de ikke er videnskabelige. Der er måske noget om snakken. Vi kan gå rundt 
med virus i næsen, som knap når at blive til en infektion eller manifesterer 
sig som forkølelse. Det er altså ikke alle, der får symptomer, selv om de 
har virus. Men visse – dog stadig kontroversielle – forskningsresultater 
viser, at nogle af dem, der ellers ikke ville blive syge, alligevel bliver 
det, hvis de bliver udsat for kulde. Så har man været udsat for smitte, kan 
det nok godt betale sig at holde sig varm«. 
</p><p><b>3. Undgå kold næse</b><br/>
»Forkølelsesvirus deler sig ikke så godt ved 37 grader. Det foretrækker lidt 
lavere temperaturer som i en kold næse. Tesen er derfor, at går man ud og 
indånder meget kold luft, kan den hurtige nedkøling af næsen gøre, at man 
lettere bliver forkølet. Men nogle studier viser også, at selv når man 
fryser om fødderne, vil det påvirke lokalt i næsen. Blodkarrene i 
næseslimhinden trækker sig sammen, når man fryser helt andre steder på 
kroppen. Og når blodkarrene trækker sig sammen, ser det ud til at påvirke 
immunforsvaret. Helt nye forskningsresultater fra Yale University i USA 
viser også, at vores immunsystem mod virus virker dårligere, når 
temperaturen i f.eks. næsen falder til 33 grader. Går man rundt i for lidt 
tøj, kan det altså påvirke immuniteten lokalt i næseslimhinden«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2426645/klarlund-saadan-kender-du-forskel-paa-forkoelelse-og-influenza/">Klarlund: Sådan kender du 
forskel på forkølelse og influenza</a></p><p><b>4. Drik noget varmt</b><br/>
»Hjælper det på en forkølelse at få noget varmt at drikke? Forskning viser, at 
selv om man ikke er i stand til at registrere nogen effekt, rapporterer folk 
faktisk, at de får det signifikant bedre, kort tid efter at de har drukket 
noget varmt. Her kan man indvende mange ting. For eksempel: Hvad nytter det, 
at man får det bedre i en halv time, hvis det er tilbage igen dagen efter? 
På den anden side er resultatet et godt billede på, at det også har 
betydning, at man selv oplever, at man får det bedre. Så er det faktisk 
ligegyldigt, om det er noget, man bilder sig ind. Det er i hvert fald ikke 
skadeligt at få noget varmt«. 
</p><p><b>5. C-ejlivet myte</b><br/>
»Det er en udbredt opfattelse, at man skal spise ekstra C-vitamin, hvis man 
vil undgå at blive forkølet. Ideen fik næring af en nobelpristager i kemi 
fra USA, der virkelig kastede sig over emnet og mente, at man skulle spise 
C-vitamin mod alt muligt. Han er død og borte i dag, men det hænger ved. I 
dag må vi sige, at der ikke er evidens for, at det hjælper mod forkølelse at 
spise ekstra C-vitamin. I øvrigt får de fleste C-vitamin nok. Det er en 
udbredt misforståelse, at vi ikke får nok. Vi er dækket ind med en normal 
sund kost«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2407792/her-er-epidemiologens-10-raad-om-influenza/">Her er epidemiologens 10 råd 
om influenza</a></p><p><b>6. Ingen mirakelmidler</b><br/>
»Der er lavet rigtig mange undersøgelser af, om naturmidler virker mod 
forkølelse. Især echinacea. Man har både undersøgt, om det virker 
forebyggende og lindrende, mens man er forkølet. De enkelte studier viser, 
at der hverken er en forebyggende eller behandlingsmæssig effekt. Men i 
metaanalyser, hvor man kigger på alle studier, er der faktisk en meget svag 
reduktion i antallet, der bliver forkølede, når man tager echinacea 
forebyggende. Men man kan også påvise en række bivirkninger som hovedpine, 
kvalme og smagspåvirkning. Hos børn har man set en øget forekomst af udslæt. 
På nuværende tidspunkt er der ikke evidens for at anbefale naturmedicin mod 
forkølelse«. 
</p><p><b>7. Genbrug dur ikke</b><br/>
»Forkølelsesvirus er meget resistent i forhold til påvirkning udefra. Det kan 
holde sig infektiøst i et lommetørklæde længe og smitte derfra. Derfor er 
engangslommetørklæder klart at foretrække frem for dem af bomuld, som man 
putter i lommen igen. Der blev lavet et forsøg tilbage i 1980’erne, hvor man 
lod to forkølede og tre raske ved fire borde spille poker med hinanden. Man 
gentog forsøgene fire gange, og i to af dem gav man de forkølede 
bomuldsklude og i to engangsservietter, der var præpareret med noget 
antiviralt. Forsøget viste meget klart, at ingen blev smittet ved borde med 
engangslommetørklæder, mens bomuldslommetørklæderne smittede videre. 
Heldigvis er der stort set ingen, der bruger bomuldslommetørklæder mere. 
Engangsservietter er klart at foretrække – hvis man kun bruger dem én gang 
«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE1527131/klarlunds-klumme-hold-naesen-varm-og-undgaa-at-blive-forkoelet/">Klarlunds klumme: Hold næsen 
varm og undgå at blive forkølet</a></p><p><b>8. Pas på de andre</b><br/>
»Forkølelsesvirus smitter på to måder: direkte og indirekte. Direkte, når man 
nyser, og dråber inhaleres af andre. Det forebygger man ved at lade være med 
at nyse ud over det hele. Hellere ned i et ærme. Hvis altså man ikke lægger 
armene over kors bagefter. Indirekte, hvor man rører ved noget, den smittede 
har rørt ved, og tager hånden op til ansigtet bagefter. Her er det en stor 
fordel for andre, hvis man vasker hænder hyppigt, f.eks. efter at man har 
pudset næse«. 
</p><p><b>9. Pas på dig selv</b><br/>
»Hvis ikke den forkølede tager hensyn, kan man selv sørge for at vaske hænder, 
hvis man har rørt ved det samme. Man kan også tænke over, hvor tæt man står 
på en smittet. Forkølelsesvirus er også luftbårne. Der er mest virus i de 
største og tungeste af de dråber, der kommer ud, når man nyser. De vil til 
gengæld ikke nå så langt, inden de falder til jorden. De mindste dråber – 
aerosoler – kan derimod svæve langt og længe i luften. Men dem er der mindre 
smitte i. Aerosoler fra et nys 9 meter væk kan smitte, men der er langt 
størst risiko for at blive smittet, hvis du står inden for 1 meter af den 
smittede«. 
</p><p class=" bl-elem"><b>10. Accepter det</b><br/>
»Den hyppigste infektion i verden er forkølelse. Selv om du gør alt for at 
slippe, vil du blive forkølet indimellem. Så det er ikke rigtigt, når nogle 
hævder, at de aldrig bliver forkølede. Modsat børnesygdomme kommer der ikke 
et tidspunkt, hvor man som voksen har mødt alle virus og nu er immun og 
aldrig bliver forkølet igen. Der findes flere hundrede forskellige 
forkølelsesvirus, og de giver kun kortvarig immunitet. Det skyldes blandt 
andet, at smitten kun findes lokalt i næsen. Men har du lige været forkølet, 
og bliver du smittet igen med en virus, der ligner, vil immuniteten måske 
hjælpe dig, så du ikke bliver syg eller kommer dig hurtigere«. 
</p>	
</div>

</div></body></html>
