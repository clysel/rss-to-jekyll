---
layout:     post
title: 	    "Venstre vil lempe reglerne for byggeri ved kysten"
post_author:	    
post_date:	    Wed, 25 Feb 2015 13:52:46 +0100
post_site:	    politiken.dk 
post_link:	    http://politiken.dk/indland/politik/ECE2563059/venstre-vil-lempe-reglerne-for-byggeri-ved-kysten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kommunerne skal have mere frihed til selv at planlægge udvikling nær kysterne, 
siger Venstres landdistriktsordfører, Thomas Danielsen.
</p><p>
Partiet vil afskaffe den såkaldte kystnærhedszone, der bestemmer, hvor og 
hvordan der kan bygges i en bræmme 300 meter til 3000 meter fra landets 
kyster.
</p><p>
Bestemmelserne for kystnærhedszonen skal erstattes af de mere lempelige regler 
i planloven, mener partiet.
</p><p>
»Vi vil give kommunerne mere frihed til selv at planlægge udvikling nær 
kysten«.
</p><p>
»Kommunerne skal kunne give tilladelse til flere vækst- og jobskabende 
initiativer som udvidelse af campingpladser, etablering af volleyballbaner 
eller virksomhed i nedlagte landbrugsejendomme«, siger Thomas Danielsen.
</p><h3>
Minister: Lidt for eksperimenterende
</h3><p>
Ligeledes er partiet parat til at lempe de regler for byggeri, der gælder 
inden for strandbeskyttelseslinjen. Det er en bræmme fra kysten og 300 meter 
ind i landet.
</p><p>
Venstre mener, at reglerne skal ophæves, de steder hvor der i dag er huse 
eller veje.
</p><p>
Ingen af forslagene vækker dog glæde hos miljøminister Kirsten Brosbøl (S). 
Hun er bange for, at kysten dermed bliver plastret til med byggeri.
</p><p>
»Det er et stort eksperiment, Venstre er ude i. De vil bygge helt ned til 
vores strande og dermed give større forhindringer for offentlig adgang til 
vores strande. Det er noget, skiftende regeringer siden Stauning har stået 
vagt om«, siger Brosbøl.
</p><p>
Hun slår fast, at kommunerne allerede nu har »rig mulighed« for 
at udvikle sig inden for kystnærhedszonerne.
</p><p>
Og at regeringen allerede har åbnet for, at kommuner ekstraordinært kan søge 
om lov til udviklingsprojekter inden for strandbeskyttelseslinjen.
</p><p>
»Det skulle gerne give mulighed for udvikling inden for turisterhvervet«, 
siger Brosbøl.
</p><h3>
Kritik fra forening
</h3><p>
Også Danmarks Naturfredningsforening er kritisk overfor Venstres forslag.
</p><p>
»De frie, ubebyggede kyster er vores største naturarv, og de uspolerede kyster 
bliver mere og mere værd. Nu skal det sættes over styr for en kort vindings 
skyld«, siger Ella Maria Bisschop-Larsen, præsident i Danmarks 
Naturfredningsforening
</p><p class=" bl-elem">
Hun fremhæver, at der i dag allerede findes 250 reservationer langs kysterne, 
hvor kommunerne kan gå i gang med at bygge.
</p>	
</div>
</div></body></html>
