---
layout:     post
title: 	    "Dansk hovedrolle i udskældt opera: »Deres reaktion er helt overdrevet«"
post_author:	    
post_date:	    Wed, 01 Apr 2015 17:37:38 +0200
post_site:	    politiken.dk 
post_link:	    http://politiken.dk/kultur/scene/ECE2614177/dansk-hovedrolle-i-udskaeldt-opera-deres-reaktion-er-helt-overdrevet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Wagners opera ’Tannhäuser’ skulle egentlig spille igen til september i 
Ruslands tredjestørste opera, der ligger i Novosibirsk. Og den danske 
operanger Stig Fogh Andersen skulle synge titelpartiet i operaen. 
</p><p>
Men i stedet er alle forestillinger aflyst, og direktøren for operaen, Boris 
Mezdricher, er blevet fyret. 
</p><p>
Årsagen? 
</p><p>
’Tannhäuser’ blev sat op i en version, der ifølge religiøse kræfter i Rusland 
er blasfemisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2611251/russisk-operachef-fyres-efter-protester-over-fraek-operaplakat/">Russisk operachef fyres efter 
protester over fræk operaplakat</a></p><p>
»Nu er der sat en ny direktør ind med et blakket rygte, og 'Tannhäuser' er 
taget af plakaten selv, om den stod til at vinde en Gylden Maske«, siger 
tenoren Stig Fogh Andersen - den Gyldne Maske er Ruslands svar på en 
Reumert. 
</p><p>
»Kritikerne af den her forestilling, har for de flestes vedkommende ikke set 
forestillingen. Deres reaktion er helt overdrevet, men det er som om folk 
leder efter noget at blive forargede over«, siger han. 
</p><p>
Richard Wagners oprindelige opera foregår i 1200-tallet og har mestersangeren 
Tannhäuser som hovedkarakter. I nyopsætningen er tiden rykket frem til i 
dag, og titelrolleindehaveren er filminstruktør. Den film, han laver i 
operaen, handler om de 18 år – fra 12 til 30 – i Jesu liv, de klerikale ikke 
kan redegøre for. Her foreslår filminstruktør Tannhäuser, at frelseren måske 
har forlystet sig i Venusbjerget med de festligheder, kødet har at tilbyde. 
</p><p>
Plakaten for filmen, der altså kun findes som en fantasi på scenen i operaen, 
forestiller et par kvindelår med et krucifiks i midten, som dækker for 
kønnet. Det, og den generelle historie om en frivol Jesus, har gjort den 
ortodokse kirke rasende. Først hev de teaterdirektøren i retten, hvor han 
blev frikendt for blasfemi, men siden lavede kirken så meget offentlig larm, 
at kulturministeren som nævnt fik Mezdrich fyret. 
</p><h3>
Taget af plakaten 
</h3><p>
Det første, hans afløser har gjort, er at aflyse alle kommende opsætninger 
af’Tannhäuser’, der skulle spille igen i til september. Det er skandaløs 
censur, mener den russiske freelancekulturjournalist Irina Kruzhilina med 
base i Sankt Petersborg. 
</p><p>
»Putin har brug for kirken, og derfor kan den gøre mere eller mindre, hvad den 
vil«, siger Kruzhilina. 
</p><p>
Hun fortæller, at kirken ville have teaterdirektøren til at undskylde 
operaopsætningen, men at han i stedet gik fra sin post uden ballade og uden 
undskyldning, fordi han godt var klar over, at det ikke er smart at lægge 
sig ud med de ortodokse i Rusland, siger hun. 
</p><p>
»Han kan virkelig komme i alvorlige problemer«. Det til trods for, at 
forestillingen var meget rost. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/Russia_Opera_925664y.jpg" alt="" border="0"/><span class="caption"><span class="f-img-caption">Fyret. 
</span>Boris Mezdrich er blevet fyret af den russiske kulturminister. Foto: AP</span></span></p><p>
Direktøren på det verdensberømte Bolsjoj Teater har bakket op om 
forestillingen, som han har givet udtryk for gerne at ville sætte op. 
Direktøren på operaen i Perm har i går offentliggjort, at de vil spille 
'Tannhäuser' i versionen fra Novosibirsk. 
</p><p>
At det er blevet Vladimir Kekhman, der skal overtage operaen i Novosibirsk, 
overrasker ikke Kruzhilina. Hun mener i modsætning til Stig Fogh Andersen 
ikke, at der noget galt med det, han har gjort som teatermand. Det er bare 
måden, han har fået jobbet på, der er betændt. 
</p><p>
»Det er ikke så mærkeligt, at de har valgt ham. Han har gjort Mikhailovsky 
Teateret (i Skt. Petersborg, red.) bedre, og han har et godt forhold til 
kirken«, siger hun. 
</p><p>
Ud over at være teatermand er Kekhman også systemets mand og en mand med 
fingrene nede i forretningslivet, kendt som banankongen på grund af sin 
frugtimportvirksomhed. 
</p><div class="art-quote article-box">
<p class="quote"/>
<blockquote>
<p class="quote-txt">
Putin har brug for kirken og derfor kan den gøre mere eller mindre hvad den vil
</p>
<p class="sender">
Irina Kruzhilina, journalist 
</p>
</blockquote>
</div><p>
Altså er Putin og kompagni på sikker grund ved at vælge ham. </p><p>
»I det kunstneriske miljø siger folk, at censuren er sat ind og 
ytringsfriheden er afskaffet«, siger Irina Kruzhilina. Som tidligere 
eksempler på manglende ytringsfrihed nævner hun de berømte punkaktivister i 
Pussy Riot, som blev fængslet for at synge antisystemsange i katedralen i 
Moskva og et moderne teater, som ville sætte Vladimir Nabokovs ’Lolita’ op, 
men som blev presset til at lade være på grund af det seksuelle indhold. 
</p><h3>
Kirken får opmærksomhed 
</h3><p>
Ifølge ekstern lektor ved Statskundskab på Københavns Universitet og tidligere 
generalkonsul i Sankt Petersborg, Jens Worning, er det oplagt for kirken at 
protestere over noget politisk ufarligt som en opera. Her kan de få 
opmærksomhed og magt uden at gå ind på et farligt politisk område. 
</p><p>
»Kirken har en stigende magt og får en større og større rolle i det russiske 
samfund. Det har den gradvist fået de seneste 25 år«, siger Worning. Han 
siger, at »Putin er ideologisk rygstøtte til dem«. 
</p><p class=" bl-elem">
»Det er ikke svært at piske en stemning op, hvis det bare er politisk ufarligt 
som her«. 
</p>	
</div>

</div></body></html>
