---
layout:     post
title: 	    "Medie: Anden sorte boks fundet - men hukommelseschip mangler"
post_author:	    Ulrik Andersen
post_date:	    Wed, 25 Mar 2015 16:04:00 +0000
post_site:	    ing.dk 
post_link:	    http://ing.dk/artikel/medie-anden-sorte-boks-fundet-men-hukommelseschip-mangler-175045
---
<html><body><div><section class="body"><p>Den manglende flight data recorder, der indeholder data om det nedstyrtede Germanwings 4U9525 er nu fundet, fortæller <a href="http://www.nytimes.com/2015/03/26/world/europe/germanwings-airbus-crash.html?_r=0">New York Times</a></p>
			
			<p>Avisen citerer anonyme efterforskere for oplysningen om, at det styrtede flys anden sorte boks, Flight Data Recorderen (FDR) der registrerer en række data om flyets bevægelser, sensordata, etc. er fundet. Men ifølge efterforskerne har hukommelseschippen løsnet sig, og den er endnu ikke fundet. Men på et pressemøde, der blev holdt af den franske havarikommission, Bureau d'Enquêtes et d'Analyses (BEA), har efterforskerne ikke villet bekræfte fundet af den anden sorte boks.</p>
			<p>I artiklen i New York Times advarer den tidligere chef for de franske flyefterforskere fra Bureau d'Enquêtes et d'Analyses, Jean-Paul Troadec, om, at der er en stor risiko for, at de 600 eftersøgere kan komme til at ødelægge eventuelt bevismateriale, der er spredt over et meget stort område i bjergene.</p>
			
			<p>Den første sorte boks, der blev fundet fra flyet var svært beskadiget, men seneste melding fra de franske efterforskere er at de har været i stand til at trække nogle lydoptagelser af samtalerne i cockpittet ud af boksen.</p>
			
		</section></div></body></html>
