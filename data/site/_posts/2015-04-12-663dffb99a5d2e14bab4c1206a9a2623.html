---
layout:     post
title: 	    "'Madimperialist': Der har bare ikke været behov for en overenskomst endnu"
post_author:	    
post_date:	    Sun, 12 Apr 2015 14:10:44 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2622958/madimperialist--der-har-bare-ikke-vaeret-behov-for-en-overenskomst-endnu/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Danmark er det ikke lovpligtigt for arbejdsgivere eller –tagere at have en 
overenskomst. Det er op til de enkelte parter på arbejdsmarkedet at finde ud 
af, hvad de har lyst til. Noget som interesseorganisationen for 
arbejdsgiverne inden for hotel- og restaurationsbranchen Horesta lægger vægt 
på. 
</p><p><i class=" bl-elem">Når kæderestauranterne ikke tegner overenskomst, kan det godt få folk til 
at tro, at de undlader det for at presse lønningerne?</i></p><div class="art-fakta article-box">
<h4 class="">
Hvad er en serierestaurant?</h4>
<div class="fakta-body" data-buildingblock="embedded_factboxlink">
<p>
Der eksisterer særligt to typer af serielle restauranter i Danmark. Begge 
typer er kendetegnet ved, at de ejes af den eller de samme personer.
</p><p>
Den ene type adskiller de enkelte restauranter sig fra hinanden, de har 
forskellige navne, serverer forskellig slags mad, men har ofte samme 
hjemmeside. 
</p><p class=" bl-elem">
Den anden type dele ofte navn, reklamerer med at tilhøre samme kæde og har 
samme koncept, når det kommer til menuen.
</p>
</div>
</div><p>
»Ikke at tegne overenskomst betyder ikke det samme, som ikke at betale 
overenskomstmæssig løn. Det kan man ikke sætte lighedstegn mellem«, lyder 
svaret fra Katia K. Østergaard, der er administrerende direktør for Horesta, 
som repræsenterer cirka 1.800 virksomheder i Danmark. </p><p><i class=" bl-elem">Men ved I hvorfor, de ikke tegner overenskomst?</i></p><p>
»At tegne en overenskomst betyder, at der er faste spilleregler for fridage, 
barsel, pension og alt det der omhandler ansættelsesforholdet. Det giver 
nogle fordele. På den anden side følger der også nogle forpligtelser med. 
Det begrænser blandt andet fleksibiliteten. Derfor er der nogle 
virksomheder, som vælger at følge lønninger og pensions betalinger, men ikke 
nogle af de andre elementer i overenskomsten. Andre vil rent principielt og 
holdningsmæssigt ikke have at nogle ude fra, skal bestemme, hvordan de 
driver deres forretning«, siger Katia K. Østergaard.
</p><p><b class="ext-link">LÆS OGSÅ</b><a class="embeddedlink">Populære kæderestauranter 
kører uden overenskomst</a></p><p>
Hun understreger, at mange af virksomhederne ikke finder det nødvendigt at 
tegne overenskomst med 3F, hvis ikke restaurantens medarbejdere har rettet 
ønske om det. 
</p><p><i class=" bl-elem">Hvad synes I om, at jeres medlemmer ikke gør det?</i></p><p>
»For os er det fuldstændig op til den enkelte virksomhed, om de ønsker at 
tegne overenskomst«, siger Katia K. Østergaard. 
</p><h3>
Lykken kan godt være uden 
</h3><p>
Kim Rahbek er en af de såkaldte madimperialister. Han er administrerende 
direktør for kæden Sticks’n’Sushi, der åbnede sin første forretning i 1994. 
Siden da er virksomheden ekspanderet og har i dag ti restauranter i 
København og tre i London i England. 
</p><div class="art-fakta article-box">
<h4 class="">
Restauranter med overenskomst - og uden</h4>
<div class="fakta-body" data-buildingblock="embedded_factboxlink">
<p><b>Serie-restauranter uden overenskomst</b></p><p><b>Anders Aagaard (Madklubben)</b></p><p>
Madklubben Bistro-de-Luxe, Madklubben Vesterbro, Madklubben Admiralgade, 
Madklubben Bellevue, Madklubben Steak, Tony's, Grill Royal Kongens Nytorv, 
Grill Royal Tivoli, Gran Torino, Hanzo og Alabama Social. 
</p><p><b>Claus Meyer</b></p><p>
The Standard – herunder restauranterne Almanak, Studio og Verandah – samt Nam 
Nam, RADIO og Noma. 
</p><p><b>Henrik Yde</b></p><p>
Kiin Kiin, Aroii, Aroii-Dee, Yuma, Dim Sum og Ricemarket 
</p><p><b>Jesper Boelskifte</b></p><p>
Le Sommelier, Umami, Mash i København, Mash i Charlottenlund, Mash i 
Københavns Lufthavn, Mash i Rungsted og Mash i Aarhus 
</p><p><b>Kenn Husted</b></p><p>
Abendum, Bibendum, Falernum, Panzón, Paté Paté, Bar Moritz og Antidote Vinbar. 
</p><p><b>Kim Rahbek</b></p><p>
Sticks'n'Sushi Nansensgade i København, Sticks'n'Sushi Østerbro i København, 
Sticks'n'Sushi Vesterbro i København, Sticks'n'Sushi i Tivoli Hotel i 
København, Sticks'n'Sushi i Hellerup, Sticks'n'Sushi i Hellerup Nord, 
Sticks'n'Sushi på Frederiksberg, Sticks'n'Sushi i Valby, Sticks'n'Sushi i 
Lyngby og Sticks'n'Sushi i Rungsted. 
</p><p><b>Rasmus Oubæk</b></p><p>
Retour Steak København K, Retour Steak Vesterbro, Pluto, Mêlée, Barbie og 
Gorilla. 
</p><p><b>Ulrich Dehler og Peter Ahn</b></p><p>
Halifax Frederiksborggade i København, Halifax Larsbjørnstræde i København, 
Halifax Falkoner Plads i København, Halifax Trianglen i København, Halifax 
Vesterbrogade i København Halifax Skolegade i Valby. 
</p><p><b>Torben Klitbo og Christian Lytje (Cofoco)</b></p><p>
Restaurant Cofoco, Scarpetta Islands Brygge, Scarpetta Rantzausgade, The 
Italian, Spuntino, Vespa, Le Trois Cochons, Oysters &amp; Grill, Höst, 
Supermarche og Llama. 
</p><p>
De otte take away steder kæden har under navnet Le Marché er ikke talt med. 
</p><p><b>Torben Olsen</b></p><p>
Cafe Victor, Fiat, Geist, Ravage, Bistro Boheme og PS Bar &amp; Grill. 
</p><p/><p><b>Restauranter med overenskomst:</b></p><p><b>Claus Meyer:</b></p><p>
Meyers Deli, Gl. Kongevej, Meyers Deli, Godthåbsvej, Meyers Deli, Kgs. Nytorv 
og Meyers Spisehus, Lyngby. 
</p><p>
Meyers Kantiner er ikke medtaget i opgørelsen. 
</p><p/><p class=" bl-elem"><i class=" bl-elem">Kilder: cvr.dk og restauranternes egne hjemmesider. </i></p>
</div>
</div><p>Han sætter en ære i, at hans medarbejdere har ordentlige 
arbejdsforhold. For den succes, han har opnået, ville slet ikke være mulig 
uden gode lønninger og arbejdsvilkår. 
</p><p>
»En trainee (kokkelev, red) vil ifølge overenskomsten få mellem 11.000-12.000 
kroner om måneden. Men hvem kan leve for det? Jeg vil ikke have elever til 
den pris. Jeg vil have dem til at have ordentlige forhold. Vi giver dem 
16.000-17.000 kroner om måneden, for de producerer faktisk noget af værdi, 
og det, synes jeg, skal honoreres, så man kan møde glad på arbejde«, siger 
Kim Rahbek. 
</p><p>
Sticks’n’Sushi har udviklet deres eget interne tillidsmandssystem, og det er 
vigtigt for den administrerende direktør, at medarbejderne ikke bare har en 
god løn, men også gode udviklingsmuligheder. 
</p><p><i class=" bl-elem">Hvorfor har I så ikke en overenskomst med 3F, hvis I alligevel lønner godt 
og har gode forhold?</i></p><p>
»Jeg har ikke noget entydigt svar, men der har bare ikke været behov for det 
endnu. Vores medarbejdere kan være medlem af den fagforening, de vil. Men 
der er endnu ikke nogen, som har fremsat kravet om en overenskomst. I de 21 
år vi har eksisteret, har der været 4-5 medarbejdere, som har klaget til 3F, 
og hver gang har vi løst problemet i god dialog. Vi behandler vores 
medarbejdere godt, så det har der ikke været brug for«, svarer Kim Rahbek, 
og tilføjer at de har et godt forhold til 3F, som de løbende er i dialog 
med. 
</p><p>
Bjarne Høpner, som er formand for fagforeningen 3F’s afdeling i København, der 
varetager hotel- og restaurationsområdet, siger, at 3F ikke fuldstændig har 
opgivet at tegne overenskomst med madimperierne, men at de vil vente og se 
tiden an: 
</p><p class=" bl-elem">
»Vi vil ikke starte en håbløs konflikt, hvis ikke vi har opbakning fra de 
ansatte«. 
</p>	
</div>

</div></body></html>
