---
layout:     post
title: 	    "5 restauranter i Milano, der virkelig er pengene værd"
post_author:	    
post_date:	    Sun, 10 May 2015 20:09:03 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2660835/5-restauranter-i-milano-der-virkelig-er-pengene-vaerd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Så står du der i Milano og kan ikke se det gode spisested for bar 
restauranter. 
</p><p>
Den norditalienske metropol er proppet med sublime restauranter, hvoraf mange 
gør krav på at lave den bedste risotto alla milanese - byens hofret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2660746/derfor-skal-milano-opleves-paa-cykel/">Milano rundt på cykel</a></p><p>
Med verdensudstillingen EXPO, som Milano er vært for per 1. maj og frem til 
31. oktober, bliver der sat endnu mere fokus på byens madkunnen. Det 
overordnede tema for udstillingen er bæredygtighed heriblandt 
fødevareproduktion, fødevareinnovation samt gastronomi generelt. 
</p><p>
Politiken har fundet fem restauranter i Milano, der serverer pragtfuld mad. 
Værsgo at gå til bords. 
</p><h3><b>1. Byens bedste risotto?</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Pisacco_Diego_-Riga_934849y.jpg" alt="" border="0"/><span class="caption"><span class="f-img-caption">Alsidigt. 
</span>Pisacco er berømt for sin risotto, men dyrker en masse småretter ved siden af. Foto: Diego Rigatti</span></span><b>Restaurant: </b>Pisacco <br/>
I Milano er der tre restauranter med to stjerner i Michelinguiden, 11 med én 
stjerne og ni med det såkaldte Bib Gourmand-prædikat, der gives til gode, 
budgetvenlige restauranter. En af dem er Pisacco i det populære 
Brera-kvarter. 
</p><p>
Restauranten er indrettet med røde stole, sorte borde og klaser af ledninger 
med pærer i loftet. Her er man berømmet for sin evne til at lave en risotto 
alla milanese så god, at det nemt kan være lige præcis den udgave, du skal 
spise, når du er i Milano. Pisaccos udgave er smuk gul af safran og kommer 
med en stribe af kalvekød på toppen for at markere tilhørsforholdet til den 
vigtige kalvefond, som retten blandt andet baseres på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/italien/milano/ECE2146626/hvis-du-nogensinde-skal-paa-storbyferie-i-milano-er-dette-guiden-du-skal-bruge/">Hvis du nogensinde skal på 
storbyferie i Milano, er dette guiden du skal bruge</a></p><p>
Pisacco har desuden et stort udvalg af vine fra Slovenien, hvoraf en del er 
naturvine. De skal prøves. På glas fås blandt andet Rebula Klinec Brda 2010 
og Terrano Rencel Carso 2012. 
</p><p>
To retter, to glas vin samt vand koster omkring 300 kroner per person. Husk at 
bestille bord. 
</p><p><i class=" bl-elem">Pisacco, Via Solferino 48, <a class=" bl-elem" href="http://www.pisacco.it" target="_blank">pisacco.it</a></i></p><h3>
2. <b>En perle i et industrikvarter</b></h3><p><b><span class="img-contimg-fl-left"><img class="image inlineLightBox" src="http://multimedia.pol.dk/archive/00934/IMG_4469_web_934845y.jpg" alt="" border="0"/><span class="caption"><span class="f-img-caption">Mesterværk. 
</span>Sådan skal en risotto alla milanese se ud. Foto: Sune Højrup Bencke</span></span>
Restaurant:</b> Trattoria del Nuovo Macello <br/>
Man tænker lidt, at man er ved at begå en fejl, når man tager i døren til 
Trattoria del Nuovo Macello, 20 minutters buskørsel vest for centrum. Det er 
nedrullede gardiner, og de omkringliggende høje mure ind til det, der ligner 
udslukte fabriksarealer og benzintanken på nabogrunden, signalerer ikke, at 
der er store kulinariske oplevelser i vente indenfor. 
</p><p>
Men så ændrer verden sig. For der er hyggeligt, hjemligt og stille i det lille 
lokale med godt 15 borde. Her sidder et enkelt kærestepar, nogle, der ligner 
forretningsforbindelser og ældre herrer i fine skjorter og pastelfarvede 
pullovers. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2586262/alle-de-bedste-steder-her-skal-du-spise-i-rom/">Alle de bedste steder: Her 
skal du spise i Rom</a></p><p>
Restauranten kan dateres tilbage til 1959, da den nuværende familie overtog 
stedet og langede solid mad ud på bordene til arbejderne fra det store 
slagteri på den anden side af gaden. Indretningen ser ikke ud til at være 
blevet ændret siden, og i dag laver de suveræn lige-ud-ad-autostradaen 
italiensk mad. Alle dage undtagen lørdag kan du investere i en ’surprise 
tasting-menu’ til 33 euro (ca. 245 kroner) for fire retter. Politiken fik 
først kyllingeleverpaté, der smagte som en blød mundfuld foie gras, en lille 
kødbolle på kalv og sardiner på salat med papirtyndt brød. Så kom en smuk, 
ren risotto alla milanese, et visuelt mesterværk, dernæst en hovedret med 
lidt flere kødboller med fennikel (den gentagelse var stedets eneste kikser) 
og til sidst en stor kuglerund portion pistacieis. 
</p><p>
Med en halv flaske vin og vand koster en frokost eller middag med fire retter 
godt 300 kroner per person. 
</p><p><i class=" bl-elem">Trattoria del Nuovo Macello, Via C. Lombroso 20, <a class=" bl-elem" href="http://www.trattoriadelnuovomacello.it" target="_blank">trattoriadelnuovomacello.it</a></i></p><h3>
3. <b>Gastronomisk stormagasin</b></h3><p><b>Restaurant:</b> La Pasta, Eataly <br/>
Hvis du ikke behøver tasting-menuer eller hele systemet med antipasto, primo, 
secondi og dolce hver dag, er det gastronomiske stormagasin Eataly et godt 
sted at få en stille pastaret. Eataly-kæden, der åbnede første gang i Torino 
i 2007, er flere etagers ren madeufori med butikker og restauranter. Skal du 
eksempelvis købe risottoris eller tørrede svampe med hjem, får du klart mere 
for pengene, hvis du køber ind i Eataly end i det højtprofilerede luksussted 
Peck i via Spadari tæt ved Domkirken, mens det helt sikkert også er 
billigere i den gennemsnitlige delikatessebiks uden for centrum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1565106/napoli-tag-paa-opdagelse-i-pizzaens-hjemby/">Napoli: Tag på opdagelse i 
pizzaens hjemby</a></p><p>
I stormagasinet er der en lang række restauranter inddelt i temaer. Heriblandt 
La Pasta, hvor menuen er givet på forhånd. Der er fuld knald på, og man 
sidder tæt. To kvinder ved nabobordet slår korsets tegn, inden de går om 
bord i to helt vidunderligt udseende pizzaer med mozzarella, sardiner og 
broccoli. Jeg får en pastaservering, der er stor, velsmagende og til at 
betale. Efter det måltid kan du passende trille over på den anden side af 
det åbne rum og nappe en helt igennem pragtfuld is hos Làit, der bruger mælk 
fra særlige køer i Piemonte samt kvalitetsnødder og -chokolade til isen i 
den lille biks, grundlagt af michelinkokken Ugo Alciati. 
</p><p>
En tallerken pasta, et glas vin og vand med bobler koster omkring 120 kroner 
per person. 
</p><p><i class=" bl-elem">Eataly, Piazza XXV Aprile 10, <a class=" bl-elem" href="http://www.eataly.net" target="_blank">eataly.net</a></i></p><h3>
4. <b>Michelinstjerne-kandidat, der er en cykeltur værd</b></h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/IMG_4500_web_934844y.jpg" alt="" border="0"/><span class="caption"><span class="f-img-caption">Michelinklasse. 
</span>Det er retter som denne, der burde lokke michelin-folkene forbi Erba Brusca. Foto: Sune Højrup Bencke</span></span><b>Restaurant:</b> Erba Brusca <br/>
Milano er dejlig at opleve på cykel. Og er du tilfældigvis på to hjul, er det 
helt klart værd at køre langs Naviglio Pavese – en af kanalerne, der går 
sydpå ud af Milano – en skøn tur på en rolig vej, hvor du kan hilse på alle 
racercyklisterne undervejs. Lidt uden for lands lov og ret dukker Erba 
Brusca pludselig op. Et tjekket, afslappet sted, der åbnede for fire år 
siden, og hvor børnefamilier og venner dukker op, når de har brug for at 
komme lidt ud af byen, fortæller ejer og sommelier Danilo Ingannamorte. 
</p><p>
»Det har taget lidt tid, før folk har fået øjnene op for, at vi ligger 
herude«, siger han på årets første forårsdag, hvor alle borde er besat, og 
personalet pisker rundt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/firenze/insiderguider/ECE2537850/storbyferie-saadan-skal-du-tilbringe-en-weekend-i-firenze/">Storbyferie: Sådan skal du 
tilbringe en weekend i Firenze</a></p><p>
Hos Erba Brusca har de en fireretters menu, hvor køkkenet suverænt bestemmer, 
hvad der kommer ind. Menuen hedder Carte Blanche og koster 36 euro (ca. 270 
kroner). Vin fås på glas, og bestiller du en flaske, kan du tage den med 
hjem i cykelkurven, hvis ikke du kan drikke det hele. Køkkenchefen hedder 
Alice Delcourt. Hun er halvt fransk, halvt engelsk, er opvokset i USA og har 
blandt andet arbejdet på michelinrestauranten The River Café i London og er 
i øvrigt gift med Danilo Ingannamorte. Hun laver fabelagtig mad, der stille 
råber på en michelinstjerne. Prøv et pocheret æg med olivenpesto og den 
lokale sprøde sæsongrøntsag agretti samt multe med gule tomater og friske 
krydderurter. Forrygende. 
</p><p>
Fire retter, et glas vin og vand koster godt 40 euro (ca. 300 kroner). 
</p><p><i class=" bl-elem">Erba Brusca, Alzaia Naviglio Pavese 286, <a class=" bl-elem" href="http://www.erbabrusca.it" target="_blank">erbabrusca.it</a></i></p><h3>
5. <b>Hvis det bare skal være pizza</b></h3><p><b>Restaurant:</b> Same Restaurant <br/>
Det er svært at tage hjem fra Italien uden at have inhaleret en pizza 
undervejs. Den lille restaurant og take away-biks Same laver pizzaer af høj 
klasse. Kortet er en anelse for stort, det bliver simpelthen for 
uoverskueligt, men spørg tjeneren, hvad han vil anbefale og så peger 
fingeren på de hvide pizzaer (dem uden tomatsovs). Prøv den med spæk, 
mozzarella, rødløg og basilikum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/rom/insiderguider/ECE1787274/roms-gamle-arbejderkvarter-er-blevet-hipt/">Roms gamle arbejderkvarter er 
blevet hipt</a></p><p>
De fleste af pizzaerne koster omkring 8 euro (ca. 60 kroner), mens et glas vin 
fra Puglia står i 5 (ca. 40 kroner). Stedet er også godt til 
Milano-specialiteten aperitivo, hvor en aftendrink altid får følgeskab af 
lidt tapaslignende godbidder. I Sames tilfælde små kartofler med rosmarin og 
fine bruschettaer med smagfuld tomat. 
</p><p class=" bl-elem">
Same Restaurant, Via Crema 9, <a class=" bl-elem" href="http://www.samerestaurant.com" target="_blank">samerestaurant.com</a></p>	
</div>

</div></body></html>
