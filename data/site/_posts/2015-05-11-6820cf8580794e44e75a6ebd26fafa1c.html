---
layout:     post
title: 	    "Fodboldhold suspenderet efter vold mod dommeren"
post_author:	    
post_date:	    Mon, 11 May 2015 16:36:04 +0200
post_site:	    politiken.dk 
post_link:	    http://politiken.dk/sport/fodbold/ECE2665261/fodboldhold-suspenderet-efter-vold-mod-dommeren/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En serie 3-kamp mellem Fremad Amager og Christiania Sports Club blev søndag 
stoppet på grund af voldelig opførsel fra spillere og tilskuere, der 
overfaldt kampens dommer. 
</p><p>
Politiet blev tilkaldt, og dommeren måtte køres væk i ambulance efter en række 
voldsomme overfald. 
</p><p><b class="ext-link">SKANDALEN</b><a class="embeddedlink" href="http://politiken.dk/sport/fodbold/ECE2665155/fodbolddommer-blev-taevet-af-spillerne-efter-roedt-kort/">Fodbolddommer blev tævet af spillerne 
efter rødt kort</a></p><p>
De voldsomme overfald er blevet meldt til politiet og Dansk Boldspil-Union 
(DBU) har med øjeblikkelig virkning suspenderet holdet fra Fremad Amager, 
indtil hændelsesforløbet er blevet klargjort. 
</p><h3>
Formanden for lokalunionen er rystet
</h3><p>
Derefter skal DBU Københavns disciplinærudvalg og bestyrelse beslutte, om 
holdet skal bortvises fra turneringen. DBU Københavns formand, Henrik 
Ravnild, er rystet over sagen. 
</p><p>
»Det er fuldstændigt uacceptabelt, hvad der er sket i denne sag, og vi tager 
kraftigt afstand fra en sådan adfærd«. 
</p><p>
»Spillere og dommere skal kunne spille kampe uden at risikere voldelige 
overfald og truende adfærd fra andre spillere og tilskuere - det siger sig 
selv«. 
</p><p>
»Derfor har vi valgt at suspendere det pågældende hold med det samme og vil nu 
gennemgå sagens forløb«, siger Ravnild til unionens hjemmeside. 
</p><p>
»Sager som denne er sjældne - men enhver sag er en sag for meget. Vi 
samarbejder med klubberne om at håndtere udfordringer med hold med 
disciplinære problemer både i den konkrete situation og generelt«. 
</p><p>
»Vi vil nu sikre, at det arbejde har fuldt fokus«, siger DBU 
København-bestyrelsesformanden. 
</p><h3>
Projekt skal forhindre sager
</h3><p>
DBU København har siden sidste år arbejdet sammen med Københavns Kommune med 
et projekt, der skal skabe bedre adfærd på et par af de hold, der har haft 
store udfordringer med dårlig opførsel. Projektet er fortsat i gang. 
</p><p class=" bl-elem">
Derudover arbejder DBU København præventivt med et korps af fair 
play-ambassadører, der tager ud til udvalgte kampe med henblik på at 
observere og rapportere til DBU Københavns disciplinærudvalg. 
</p>	
</div>

</div></body></html>
