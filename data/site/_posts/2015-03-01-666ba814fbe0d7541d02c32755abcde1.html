---
layout:     post
title: 	    "8 svar fra forskeren: Så farligt er alkohol?"
post_author:	    
post_date:	    Sun, 01 Mar 2015 13:23:52 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2566637/8-svar-fra-forskeren-saa-farligt-er-alkohol/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
JOURNAL Janne Schurmann Tolstrup</h4>
<p class="fakta-body" data-buildingblock="embedded_factboxlink">
Forskningsleder, seniorforsker, dr.med., ph.d. og cand.scient. i humanbiologi 
ved Statens Institut for Folkesundhed på Syddansk Universitet. Tiltræder 
snart en professorstilling samme sted.
</p>
</div><h3>
1.GIFT 
</h3><p>
Alkohol bliver ofte omtalt som et ’organisk opløsningsmiddel’. Skal man forstå 
det sådan, at alkohol er et giftstof? 
</p><p>
»Hvis du spørger mig, så nej. Et organisk opløsningsmiddel, det lyder meget 
farligt og giftigt, fordi det leder tanken hen på, at alkohol opløser fedt. 
Det er jo rigtigt nok, men det er kun folk, der er meget alkoholstrikse og 
gerne vil skræmme folk væk fra alkohol, der bruger den slags betegnelser. 
Det giver ikke mening i en videnskabelig kontekst at tale om gift her. 
Næsten alt er giftigt i for store mængder. Selv vand kan man dø af, hvis man 
får for meget. Man skal selvfølgelig ikke drikke alkohol, som var det vand. 
Men det er ikke et særligt naturvidenskabeligt synspunkt at tale om gift 
eller ej i forhold til alkohol – det er måske mere udtryk for et moralsk 
standpunkt«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2415881/danskerne-lever-kort-usundt-men-lykkeligt/">Danskerne lever kort, usundt, 
men lykkeligt</a></p><h3>
2. LIVSSTIL 
</h3><p>
KRAM-faktorerne fortæller os, at vi skal spise sund kost, lade være med at 
ryge, huske at dyrke motion og lade være med at drikke så meget. Er alkohol 
lige så skadeligt som for eksempel rygning? 
</p><p>
»Når det gælder rygning, er der ikke noget at rafle om. Du skal ikke ryge. 
Slut. Og hvis du ryger bare fem cigaretter om dagen, er det meget værre end 
nul. Men når det gælder alkohol, er der en dobbelthed, som gør det 
vanskeligt at kommunikere helt klare råd, for alkohol har modsat de andre 
faktorer også gavnlige effekter. Det er ret vel påvist, at alkohol i små 
mængder har en gavnlig effekt på hjerte-kar-systemet, og der er også noget, 
der tyder på, at alkohol nedsætter risikoen for diabetes«. 
</p><h3><br/>3. DEN LAVE GENSTANDSGRÆNSE 
</h3><p>
Sundhedsstyrelsens nye lavrisikogrænse fra 2010 er syv genstande om ugen for 
kvinder og 14 for mænd. Hvad sker der, hvis man drikker over? 
</p><p>
»Vi ved, at der ved bare syv genstande om ugen for kvinder er en teoretisk 
øget risiko for brystkræft sammenlignet med nul genstande. Det er 
sandsynligvis på grund af brystkræftrisikoen, at Sundhedsstyrelsen valgte at 
sætte grænsen så langt ned for kvinder. Når mænds genstandsgrænse også er 
reduceret, skyldes det nok et udtryk for solidaritet, for de har selvsagt 
ingen risiko for brystkræft. Men risikoøgningen er lille for kvinder ved syv 
genstande. Når vi samtidig ved, at alkohol i små mængder er gavnligt for 
hjerte-kar-systemet, gør det diskussionen om de lave genstandsgrænser meget 
kompleks. Jeg mener ikke, at det betyder så meget, om kvinder drikker en 
eller to genstande om dagen. Lavrisikogrænsen er noget konservativt sat«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2528115/klarlund-kan-vi-taale-at-hoere-den-fulde-sandhed-om-roedvin/">Klarlund: Kan vi tåle at høre 
den fulde sandhed om rødvin?</a></p><h3>
4. DEN HØJE GENSTANDSGRÆNSE 
</h3><p>
Sundhedsstyrelsens højrisikogrænse for alkoholindtag ligger på 14 genstande 
for kvinder og 21 for mænd om ugen. Når man drikker så meget, er det vel 
farligt? 
</p><p>
»Ja, her er der stor enighed. Når man ligger derover hver eneste uge, er man 
entydigt i højere risiko for at udvikle både alkoholrelateret sygdom, 
accelererende forbrug og alkoholafhængighed. Det er mellem de 7 og 14 
genstande for kvinder og 14 og 21 genstande for mænd – altså mellem lav- og 
højrisikogrænserne – at kampen står. Her afhænger det af, hvordan man 
fortolker undersøgelserne. Men det handler selvfølgelig også om, at 
Sundhedsstyrelsen har en anden rolle end vi forskere. Rigtig mange danskere 
har et fint alkoholindtag, men en stor del har også et alt for højt indtag. 
Det er der ingen tvivl om. Det er klart, at Sundhedsstyrelsen er bekymret 
over dem, der drikker for meget, så når de sætter genstandsgrænserne lidt 
lavt, er det jo for at få flere folk hevet ned i den retning. Men et let til 
moderat forbrug, som den helt almindelige dansker har, mens de passer deres 
arbejde, dyrker motion hver uge og ikke spiser alt for usundt, skal ingen 
danskere have dårlig samvittighed over«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2519868/klarlund-lidt-portvin-skader-ikke-loebeturen/">Klarlund: Lidt portvin skader 
ikke løbeturen</a></p><p/><h3>
5. BRYSTKRÆFT 
</h3><p>
Ifølge Kræftens Bekæmpelse stiger risikoen for brystkræft allerede ved en til 
to genstande om dagen. Skal man som kvinde helt holde sig fra alkohol? 
</p><p>
»Hvis du forestiller dig en kurve, begynder den at stige lige så stille 
allerede fra det helt lave forbrug. Det er der ikke uenighed om. Det er 
tolkningen af kurven, der er uenighed om. Det er mere retvisende at kigge på 
de absolutte tal – hvor mange brystkræfttilfælde bliver det reelt til, der 
skyldes alkohol? Svaret er omkring 5 procent af alle brystkræfttilfælde. 95 
procent kan tilskrives andet end alkohol. Tilmed ligger størstedelen af de 5 
procent ude i det høje forbrug. Det er få kvinder, der får brystkræft på 
grund af alkohol ved et let forbrug. I mine øjne er al den snak om alkohol 
og brystkræft en ren skræmmekampagne. Kvinder skal ikke gå rundt og tro, at 
de for hver genstand, de drikker, selv bestemmer deres risiko for 
brystkræft. Det er helt skævt«. 
</p><p/><h3>
6. VANDVOGNEN 
</h3><p>
Er det mest sikre for alle ikke bare at holde sig på nul genstande om ugen? 
</p><p>
»Det er det forkerte spørgsmål at stille. Det forudsætter, at alkohol alene 
handler om vores sundhed. Men det handler det jo ikke udelukkende om. Vi 
drikker også af andre grunde, som handler om livskvalitet. Vi skal hellere 
spørge: Hvis vi vil leve godt og sundt, kan vi så samtidig have et let til 
moderat forbrug af alkohol? Svaret er helt sikkert ja. Så længe man holder 
sig inden for et let til moderat forbrug. Det vil sige maks. en til to 
genstande om dagen for kvinder og to til tre for mænd«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2289716/ny-forskning-roedvin-er-ikke-saa-sundt-som-antaget/">Ny forskning: Rødvin er ikke 
så sundt som antaget</a></p><p/><h3>
7. SUNDT 
</h3><p>
Kan man gå så langt som til at konkludere, at alkohol ligefrem kan være sundt? 
</p><p>
»Alkohol er ikke et lægemiddel. Alkohol er et nydelsesmiddel. Spørgsmålet er 
ikke, om det sundt eller ej, men snarere, hvad den her vane koster os. 
Sandsynligvis koster den ikke noget – medmindre man drikker alt for meget, 
det vil sige over højrisikogrænsen. Mange mennesker forbinder livskvalitet 
med alkohol. Hvis man godt kan lide at drikke et glas vin hver aften, skal 
man ikke have dårlig samvittighed over det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2340526/ny-viden-goer-op-med-myten-om-den-sunde-alkohol/">Ny viden gør op med myten om 
den sunde alkohol</a></p><p/><h3>
8. BINGE-DRIKKERI 
</h3><p>
Hvad er mest usundt – at drikke jævnt gennem hele ugen eller en hel masse ved 
samme lejlighed (binge-drinking)? 
</p><p class=" bl-elem">
»Det er ikke så godt at drikke sine syv eller 14 genstande om ugen på én gang 
hver lørdag. Undersøgelser viser, at den alkoholrelaterede dødelighed er 
størst for kvinder ved mere end syv genstande på én gang og for mænd ved 
mere end 14 genstande på én gang. Det skyldes nok især helt banale akutte 
skader som at køre galt i trafikken eller at komme op at slås. Omvendt er 
dødeligheden mindre, når man drikker en lille smule fordelt over fem-seks 
dage om ugen i forhold til slet ikke at drikke noget overhovedet. Det sidste 
skyldes alkoholens gavnlige effekter på hjerte-kar-systemet. Med 
binge-drinking får man ingen gavnlige hjerte-kar-effekter overhovedet«. 
</p>	
</div>
</div></body></html>
