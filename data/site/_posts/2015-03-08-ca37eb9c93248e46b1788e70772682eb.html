---
layout:     post
title: 	    "Derfor slår Det Etiske Råd bremsen i over for mitokondriebehandling"
post_author:	    Mie Stage
post_date:	    Sun, 08 Mar 2015 13:00:11 +0000
post_site:	    ing.dk 
post_link:	    http://ing.dk/artikel/derfor-slaar-det-etiske-raad-bremsen-i-over-mitokondriebehandling-174551
---
<html><body><div><section class="body"><p><em>Hvad er den etiske problemstilling ved mitokondriebehandling?</em></p>
			<p>Det er hensynet til de børn, der kommer til verden. Efter min vurdering bør der skabes større sikkerhed for, at der ikke opstår utilsigtede konsekvenser på langt sigt, både fysisk og psykisk. Derfor vurderer jeg, at der skal flere dyreforsøg til, før metoden bliver godkendt.</p>
			
			<p><em>Hvad kunne konsekvenserne være?</em></p>
			<p>Fra forskerside hører vi, at der kun er tale om 0,1 procent af arvemassen, der bliver udskiftet, men ret beset kender vi ikke den fulde betydning. Måske rokker det ved andre koder. Vi har før hørt om ‘junk-dna’, som flere vurderede ikke gjorde en forskel, og det gjorde det så alligevel. Måske kan det få konsekvenser for hele vores art, når man manipulerer med vores kønsceller, så det handler også om de børn, der kommer efter disse børn.</p>
			<p><em>Hvorfor er risikoen større end ved brug af donoræg eller donorsæd?</em></p>
			<p>Det er den måske heller ikke, men udgangspunktet er et andet. Det nye er, at vi ser en grundlæggende manipulation med ægcellen og dermed arvematerialet.</p>
			<p><em>Ville det ikke være godt at undgå en del spontane aborter?</em></p>
			<p>Det er en nytteetisk måde at se det på, og begynder man her, ville mange nok sige, at vi skal give grønt lys så hurtigt som muligt. Ideelt bør der også skelnes mellem brug af teknologien uden at der kommer børn til verden, og brug af teknologien, hvor det ender med et barn. Eksempelvis kunne man måske godt benytte teknologien med sigte på ny viden om barnløshed.</p>
			<p><em>Hvor lang tids tøven taler vi om?</em></p>
			<p>Ja, det er så spørgsmålet. Jeg erkender, at det er lidt af et gummiargument, og jeg vil heller ikke sige, at det aldrig bør ske. Man skal heller ikke falde i grøften og blive teknologi­fjendsk. Men fordi det piller ved noget så grundlæggende, vurderer jeg ikke, at vi er klar endnu. Argumentet knytter sig til et forsigtighedsprincip.</p>
		</section></div></body></html>
