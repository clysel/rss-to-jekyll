---
layout:     post
title: 	    "Droner dræber i flæng for at beskytte os "
post_author:	    
post_date:	    Mon, 06 Apr 2015 16:19:41 +0200
post_site:	    politiken.dk 
post_link:	    http://politiken.dk/udland/ECE2617386/droner-draeber-i-flaeng-for-at-beskytte-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Set med amerikanske briller forløb det næsten perfekt, da Barack Obama for 
nylig godkendte angreb nummer 363 med dronefly i det nordlige Pakistan i sin 
præsidentperiode. 
</p><div class="art-fakta article-box">
<h4 class="">
Serie</h4>
<h5>
Danmarks værste venner</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets <b>samarbejde med 
Saudi-Arabien</b>, som er blevet kritiseret for at krænke 
menneskerettighederne. Også Danmark samarbejder politisk, økonomisk og 
militært med lande, som henretter og undertrykker deres befolkninger. 
</p><p>
Politiken sætter i påsken fokus på de <b>moralske dilemmaer i 
udenrigspolitikken</b>. Læs om samarbejdet med Saudi-Arabien, Kina, Irak, 
Tyrkiet og USA. Serien afsluttes med et interview med udenrigsminister 
Martin Lidegaard. 
</p>
</div>
</div><p>
Den højtstående talebanleder Khawrey Mehsud blev 18. marts dræbt sammen med to 
navngivne løjtnanter, da dronernes Hellfire-missiler slog ned i området 
Shabak nær den afghanske grænse. Det bekræfter Taleban ifølge nyhedsbureauet 
Reuters. Ingen civile blev dræbt ved angrebet med de ubemandede fly, der 
styres fra kontrolcentre i USA. </p><p>
Men så smertefrit går det langtfra altid, når USA med droner forsøger at dræbe 
terrormistænkte, der er sat på den såkaldte dødsliste af Det Hvide Hus. Da 
Obama blev præsident, eskalerede han dronekrigen drastisk, og selv om 
antallet i de senere år er mindsket, er dronerne blevet krumtappen i USA’s 
kamp mod terror. En strategi, der ifølge kritikere både dræber uskyldige og 
underminerer international ret. 
</p><p>
Den internationale menneskerettighedsorganisation Reprieve har gennemgået tal 
fra det uafhængige Bureau of Investigative Journalism, der viser, at 1.147 
mennesker er blevet dræbt af droner i forsøget på at slå 41 formodede 
terrorister fra dødslisten ihjel. Nogle formodes at være ’militante’ 
kolleger til den dræbte, mens andre er familiemedlemmer eller helt 
udenforstående, der opholdt sig på det forkerte sted på det forkerte 
tidspunkt. 
</p><div class="art-quote article-box">
<p class="quote"/>
<blockquote>
<p class="quote-txt">
Realiteten er, at våbnene ikke kan være mere præcise end de efterretninger, 
der ligger til grund for angrebene - og de er ikke særlig gode
</p>
<p class="sender">
Jennifer Gibson, jurist i Reprieve 
</p>
</blockquote>
</div><p>
»USA har konsekvent hævdet, at droneprogrammet kun retter sig mod de værste af 
de værste, og at der stort set ingen civile tab er. Vi har hørt igen og igen 
fra Obama-regeringen, at droner er det mest præcise våben. Men realiteten 
er, at våbnene ikke kan være mere præcise end de efterretninger, der ligger 
til grund for angrebene. Og de er ikke særlig gode, selv når USA går efter 
navngivne personer«, siger Jennifer Gibson, der er jurist i Reprieve. 
</p><p>
Endnu værre går det ifølge Reprieve, når USA gennem såkaldte signaturangreb 
forsøger at ramme noget, der på overvågningsbilleder ligner 
terroraktiviteter. 
</p><p>
»Vi har igen og igen set, at signaturangreb er slået fejl, fordi de har 
fejlfortolket det, de så på jorden. Tre mand på en mark, der laver 
gymnastikøvelser, kan blive til en terroristtræningslejr«, siger Gibson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2329268/usa-sender-bevaebnede-droner-ind-over-bagdad/">USA sender bevæbnede droner 
ind over Bagdad</a></p><p>
USA har begrænset brugen af signaturangreb, men udfører ifølge 
menneskerettighedsorganisationer stadig angreb baseret på metadata. Selv om 
CIA ikke kender indholdet af samtalerne, kan folk, der kommunikerer med 
ekstremister, selv blive mål. 
</p><p>
»Det betyder, at hvis man taler med de forkerte mennesker, kan man få et 
Hellfire-missil i hovedet. I Pakistan og Yemen, hvor der er komplicerede 
stamme- og familietilhørsforhold, kan de metadata fortælle helt forkerte 
ting«, siger Jennifer Gibson og henviser til en sag fra Yemen, hvor en imam 
blev dræbt af en drone, mens han angiveligt forsøgte at tale unge 
ekstremister fra at gå med i al-Qaeda. 
</p><h3>
Juridisk grundlag er hemmeligt 
</h3><p>
Bureau of Investigative Journalism anslår, at mellem 3.000 og 5.200 mennesker 
er blevet dræbt af amerikanske droner i Somalia, Yemen, Afghanistan og 
Pakistan – heraf mellem 500 og 1.100 civile og flere hundrede børn. 
</p><p>
Både antallet af angreb og dræbte er behæftet med stor usikkerhed, fordi USA 
ikke oplyser tallene. Den amerikanske borgerretsbevægelse ACLU har stævnet 
Obama-regeringen for at få adgang til oplysningerne og mener, at 
retssikkerheden er sat ud af spil. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en farlig idé at acceptere, at vi er i krig og kan bruge instrumenter, 
der er juridisk begrundet i krig uden tidsmæssig eller geografisk begrænsning
</p>
<p class="sender">
Hina Shamsi, projektleder i ACLU 
</p>
</blockquote>
</div><p>
»Droneprogrammet er stort set uden anden kontrol end regeringens egen. Der er 
ingen juridisk kontrol. Detaljerne er hemmelige. Vi mener, at offentligheden 
har ret til at vide, hvem deres regering slår ihjel og hvorfor. Alligevel 
tilbageholder Obama antallet af dræbte såvel som proceduren for at sætte 
folk på dødslisten«, siger Hina Shamsi, der er projektleder i ACLU. 
</p><p>
Problemet er ikke dronerne som sådan, men det, at regeringen påstår at have 
ret til at slå folk ihjel langt fra slagmarken på baggrund af et hemmeligt 
juridisk notat. 
</p><p>
»Det er i fundamental strid med krigens love, der er meget specifikke, hvad 
angår definitionen på, hvornår der er en væbnet konflikt. Det er en farlig 
idé at acceptere, at vi er i krig og kan bruge instrumenter, der er juridisk 
begrundet i krig uden tidsmæssig eller geografisk begrænsning«, siger 
Shamsi. 
</p><h3>
Danmark må erkende medskyld 
</h3><p>
Danmark har en særlig aktie i mindst ét droneangreb på den amerikanske 
statsborger Anwar al-Awlaki. I 2012 afslørede Jyllands-Posten, at PET via 
den danske konvertit Morten Storm muligvis har hjulpet CIA med at lokalisere 
al-Awlaki, der blev dræbt af en drone i Yemen. PET har nægtet at have 
bidraget til operationen, men den køber organisationen Open Society Justice 
Initiative i New York ikke. 
</p><p>
»Danmark bør stå frem og erkende sin deltagelse i det her ulovlige drab«, 
siger juridisk seniorrådgiver Amrit Singh, der nu gennem en dansk advokat 
forsøger at få udlevet flere oplysninger om sagen. 
</p><p>
De amerikanske menneskerettighedsorganisationer håber på en klarere stemme fra 
den anden side af Atlanterhavet. »Europa er nødt til at begynde at tale USA 
imod, og sige: Nej, vi accepterer ikke jeres fortolkning af, hvad der er 
lovligt«, siger Jennifer Gibson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2551284/usa-vil-tillade-eksport-af-vaebnede-droner/">USA vil tillade eksport af 
væbnede droner</a></p><p>
»Enhver, der har tilid til Obama-regeringens juriske grundlag, bør spørge sig 
selv, om de også har tillid til Rusland, Kina eller Iran. For de 
begrundelser, USA bruger i dag, vil blive brugt af andre lande, når de får 
droner«, siger Hina Shamsi fra ACLU. 
</p><p>
Venstres udenrigspolitiske ordfører, Søren Pind, har tidligere kaldt 
droneangreb for »retssikkerhedsmæssigt forkasteligt«. 
</p><p class=" bl-elem">
»Når man begynder at gøre snigmord til en vigtig del af sin politik, har man 
svigtet som moralsk fyrtårn for den vestlige verden«, sagde Søren Pind i 
2012 til Politiken. 
</p>	
</div>

</div></body></html>
