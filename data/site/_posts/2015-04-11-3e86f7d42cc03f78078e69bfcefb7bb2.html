---
layout:     post
title: 	    "Halvt gennemført familiedrama er garneret med gode grin og skarp parforholdssatire"
post_author:	    
post_date:	    Sat, 11 Apr 2015 14:09:36 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2624052/halvt-gennemfoert-familiedrama-er-garneret-med-gode-grin-og-skarp-parforholdssatire/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
En engel gennem stuen</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Teater Grob. Idé: Petrine Agger og Stine Schröder Jensen, manus: Holdet, 
iscen.: Moqi Simon Trolin, scenografi og lysdesign: Kisser Rosenquist, 
lyddesign: Janus Jensen. Til 25. april.
</p></div>
</div><p>
Intet sted er mere pinligt og fuldt af forbud end familien. I ’En engel gennem 
stuen’ er der for eksempel en scene med en mand, der ikke kan få noget på 
den dumme hos konen og i stedet forsøger sig hos søsteren. Halvberuset og 
ulykkeligt, javist, men pinligt, ynkeligt, forbudt. 
</p><p>
Netop derfor er der lavet så meget god dramatik om familien. Om incest, 
forældremord, søskendefejder. ’En engel gennem stuen’ har lidt af det hele, 
men går ikke til tragediens yderligheder. Ingen blod eller blodskam, men 
masser af pinlige situationer og en god dosis absurd og mørk humor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2613683/aegteskabelig-kamp-ender-i-et-uafklaret-dilemma/">Ægteskabelig kamp ender i et 
uafklaret dilemma</a></p><p>
De to søstre Lotte og Tina er endt på hver sin hylde i tilværelsens store 
uretfærdige reol. Den ældste har karriere, mand og børn, men er en 
omvandrende neurose. Den yngste er netop kommet ud af fængsel, har en søn, 
som er anbragt hos plejeforældre, men er hjertensgod. 
</p><p>
De kandiderer begge til at arve faderens lager med gamle teaterkostumer, og så 
har vi den klassiske arvefejde. Men forestillingens fokus ligger i de 
pinlige situationer. 
</p><p>
Som i en moderne sitcom med adskilte afsnit, der udgør deres egen afrundede 
helhed. Til en begravelse er de alle sammen ved at sætte sig på salmebogen, 
imens mobiltelefonerne ringer. Og til gravøllet bagefter afslører tavsheden 
og lyden af slubren fra kaffekopper, at den lille familie ikke har så meget 
at sige hinanden, ud over almindeligt frustrerede spydigheder. 
</p><h3>
Grumt og såre menneskeligt 
</h3><p>
Det er genkendeligt, grumt og såre menneskeligt. Stemningen er mørk og absurd 
som i svenske Roy Anderssons film, men humoren er tyk og lårklaskende som i 
’Leaving Las Vegas’. »Velkommen te – og kaffe«, som storesøster Lottes mand, 
Carsten, siger under gravøllet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2598705/my-fair-lady-paa-aarhus-teater-er-kedelig-og-gammeldags/">'My Fair Lady' på Aarhus 
Teater er kedelig og gammeldags</a></p><p>
Han spilles af Morten Burian, der skifter fra blød skandinavisk tøffelhelt 
uden holdninger til sadistisk, frustreret herskertype på et splitsekund. 
Ubetaleligt morsomt, når han med ængstelige øjne kigger fra konen til 
søsteren, og tilbage igen, imens han med en skolemesteragtig pegefinger mod 
bordet forsøger at hævde en autoritet, han ikke har. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Foto_Chr__Geisn_s_G_927606y.jpg" alt="" border="0"/><span class="caption"><span class="f-img-caption">Foto: 
</span>Christian Geisnæs</span></span></p><p>
Den har familieoverhovedet, spillet af Finn Nielsen, selv om han pjatter 
omkring og scorer damer i byen. Han udlever en glæde, som døtrene og Carsten 
ikke har. Petrine Agger og Stine Schröder Jensen kappes om at bære de 
tristeste hundeøjne som de to søstre, der uvist af hvilken grund har mistet 
livsgnisten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2597949/splatterkomedie-er-et-vredt-portraet-af-konkurrencesamfundets-underside/">Splatterkomedie er et vredt 
portræt af konkurrencesamfundets underside</a></p><p>
Det er også her, forestillingen sætter sig ubeslutsomt mellem to stole. På den 
ene side vil holdet, der selv har skabt forestillingen i samarbejde med 
iscenesætter Moqi Simon Trolin, fortælle en historie med psykologiske 
forklaringer og motiver, der virker usammenhængende og tilfældige. 
</p><p class=" bl-elem">
På den anden side banker holdets hjerte tydeligvis for situationskomikken, som 
de til gengæld mestrer til fulde. Det giver et halvt gennemført familiedrama 
garneret med gode grin og skarp parforholdssatire, som især vil vinde 
genklang blandt de seksuelt frustrerede på nogle og fyrre i faste 
parforhold. 
</p>	
</div>

</div></body></html>
