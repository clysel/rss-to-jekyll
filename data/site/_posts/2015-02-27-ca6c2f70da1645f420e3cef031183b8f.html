---
layout:     post
title: 	    "Søren Ryge besøger tulipankongen på Fyn"
post_author:	    
post_date:	    Fri, 27 Feb 2015 07:30:12 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2554681/soeren-ryge-besoeger-tulipankongen-paa-fyn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et sted stod der en flok granvoksne mænd og plukkede tulipaner. De brækker dem 
af med højre hånd og lægger dem op på venstre arm. Når armen er fyldt, 
lægger de bundtet over på en vogn. De flytter sig næsten ikke, skal ikke 
række langt, for kasserne med tulipaner kommer glidende hen til dem. De 
plukker cirka 1.000 tulipaner i timen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2466928/soeren-ryge-georginerne-gaar-i-vinterhi/">Søren Ryge: Georginerne går i 
vinterhi</a></p><p>
Et andet sted stod der en flok unge kvinder og laver buketter. 7 styk, 10 
styk, 20 styk. Røde, hvide, lilla, blandede. Hver eneste tulipan får et 
skarpt blik, og når buketten er samlet, lægges den op på et samlebånd, der 
kører videre til andre kvinder, som kommer tape, elastikker og til sidst 
papir eller plastik omkring buketterne. 
</p><p>
Mændene plukker, kvinderne laver buketter. Kvinderne plukker sjældent, fordi 
det er fysisk hårdere, og mændene laver aldrig buketter, fordi de ikke kan. 
Deres hænder er for store. 
</p><p>
Desuden er der tre kæmpestore drivhuse, fyldt med 2,5 millioner tulipaner, der 
bare vokser i varmen og viser farve i blomsterne om 3, 8 eller 14 dage – 
først da plukkes de. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2505065/soeren-ryge-laeserne-elsker-paradistraeer/">Søren Ryge: Læserne elsker 
paradistræer </a></p><p>
Og et antal store, mørke kølehuse, iskolde, hvor tulipanerne står og venter på 
den dag, de skal ind i varmen. 
</p><p>
Samt et uoverskueligt mylder af vogne med tulipaner i kasser og spande og 
bundter, som køres frem og tilbage. Det ligner kaos, men er omhyggeligt 
planlagt. Leif Larsen og hans folk ved hver morgen præcist, hvad der skal 
plukkes og bundtes og sendes i dag. På en almindelig hverdag bliver det til 
350.000 styk. 
</p><h3>
Vejr- og farveskift 
</h3><p>
Vi er i Strib på Fyn, tæt på Lillebæltsbroen. Her ligger Danmarks største 
tulipangartneri, som laver hver tredje af alle de afskårne tulipaner, der 
sælges i Danmark. 30 millioner styk, og det er Leif Larsen, der ejer det 
hele. Han var nemlig bankmand i 28 år, men fandt ud af, at han ville noget 
andet, og så købte han et gartneri og blev tulipankonge. Virker som en 
tilfreds mand, selv om tulipanbranchen er lige så benhård som olie og tøj og 
biler og kød. En evig kamp om kunder og priser og især de ’forbandede’ 
hollændere, der kan finde på hvad som helst for at beholde deres andel af 
markedet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1977470/ryge-aarstiden-for-det-store-hvide-brus/">Ryge: Årstiden for det store 
hvide brus</a></p><p>
Desuden er salget af tulipaner styret af nogle helt uberegnelige faktorer, 
især vejret, for man køber ikke tulipaner, fordi de skrives på 
indkøbssedlen. De købes spontant, fordi man får øje på dem i butikken. Langt 
de fleste. Farverne er også uberegnelige, fordi de er underkastet skiftende 
modeluner. Det eneste sikre er, at alle køber røde tulipaner lige før jul, i 
sidste øjeblik, og buketter i blandede farver til nytårsaften. Op til påske 
stiger andelen af de gule, og efter påske er det slut, helt slut. Da lukker 
og slukker Tulipankongen på Fyn. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/tulipankongen_015_J_914737d.jpg" alt="" border="0"/><span class="caption"><span class="f-img-caption">Leif 
</span>Larsen, kaldes internt i branchen tulipankongen, fordi han producerer 30 millioner tulipaner hvert år fra december til påske. FOTO: Søren Ryge Petersen</span></span>
Men 20. august begynder det igen. Da lægger 30 mand de 30 millioner tulipanløg 
plus 20 millioner andre (hyacinter, narcisser m.v.) i kasser, der sættes ind 
i kølerummene, hvor der altid er under 9 grader. Der lægges løg uafbrudt i 
tre måneder, og det svarer til, at haveejere lægger løg i jorden. 
</p><p>
Herefter dikterer løgenes indbyggede biologi, at de skal danne rødder og i 
øvrigt hvile i fred og kølighed i 3-4 måneder. Det kan ingen teknologi lave 
om på, og derfor skal man hen til december, før vinteren kan afbrydes og 
løgene flyttes ind til et kunstigt forår. Da kommer resten af arbejdsstyrken 
tilbage, 50 styk, og så kører løbet. Hver dag flyttes 350.000 løg ud af 
kølerummene, vokser i 2-3 uger, plukkes og sælges. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2055401/ryge-her-er-mit-bedste-blomsterbed/">Ryge: Her er mit bedste 
blomsterbed</a></p><p>
En uhyre enkel produktion, som bare skal planlægges præcist, fordi tulipanerne 
skal plukkes, når de er klar og sælges med det samme. Ikke noget med at 
producere til lager her. Når væksten er gået i gang, kan den ikke stoppes, 
højest forsinkes nogle dage ved at sænke temperaturen. 
</p><p>
Kasserne med løg er store og vejer 12 kg. Der er 117 løg i hver kasse plus en 
masse jord, men vi så ingen, der slæbte rundt på kasserne. Når de flyttes, 
kører de langsomt rundt på mobilborde og rullebånd, som havstrømme i et 
grønt ocean. Når de flyttes fra kølerum til drivhuse, foregår det med 
gaffeltrucks og robotter, og når sæsonen er slut, ligger der 5.000 ton jord 
og brugte tulipanløg udenfor i mægtige bjerge. 
</p><p>
Det hele komposteres og sælges som prima havejord et par år efter, og hvis 
havefolk får ondt i maven over at se så mange løg gå til spilde, er der ikke 
noget at gøre ved det. 
</p><p>
Når man plukker blomst og blade af et tulipanløg så tidligt, kan løget ikke 
danne næring til fortsat blomstring. Det er én-gangs. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2035755/soeren-ryge-min-yndlingsblomst-er-besvaerlig-men-helt-uundvaerlig/">Søren Ryge: Min yndlingsblomst 
er besværlig, men helt uundværlig</a></p><p>
Løgene købes i Holland, hvor ellers! Priserne varierer meget, men de koster i 
gennemsnit 60 øre pr. styk, hvorpå det koster 70 øre at lave dem til en 
blomst, der er plukket og står i butikken. Så kommer der moms og rabatter og 
tilbud, inden de sælges til normalt et par kroner pr. styk. Der er en 
ekstrem lille margin til fortjenester. 
</p><p>
Forbrugerne tænker normalt ikke på, om tulipanerne kommer fra Holland eller 
Danmark. Leif påstår naturligvis, at hans er bedre, fordi de er i butikkerne 
et døgn efter plukningen, mens de hollandske bruger tre døgn. Hvis man vil 
se forskel, skal man kigge efter dannebrogsmærket. Eller indpakningen. De 
hollandske er altid i klare plastikposer. De danske ofte i papir. 
</p><h3>
Fire måneders job 
</h3><p>
Til sidst det, der gjorde mest indtryk i Strib. Medarbejderne! Cirka 80 mænd 
og kvinder, der alle er fra Polen eller Litauen. Sådan har det altid været 
hos Leif Larsen, for han kan ikke få dansk arbejdskraft, der vil nøjes med 
fire måneder om året. Men denne flok kommer altså troligt tilbage år efter 
år og tjener lige så meget i Danmark i løbet af fire måneder som et helt år 
i hjemlandet. De får samme løn som danske ufaglærte plus feriepenge, og Leif 
lægger stor vægt på, at de også bor godt. Der er lejet huse og sommerhuse i 
nærheden, hvor de organiserer sig i grupper. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/tulipankongen_008_J_914736x.jpg" alt="" border="0"/><span class="caption"><span class="f-img-caption">Nogle 
</span>af de 50 kvinder, der samler tulipanerne til buketter. Mændene plukker, kvinderne bundter. Aldrig omvendt. FOTO: Søren Ryge Petersen</span></span></p><p>
Mange er kærestefolk og ægtefolk, nogle har små børn med, som passes af 
medbragte forældre. De er glade for arbejdetdet er en hyggelig arbejdsplads, 
hvor alle kender hinanden, og man kan snakke, mens man plukker eller bundter 
tulipaner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2030719/soeren-ryge-saadan-fik-jeg-min-blomsterglaede/">Søren Ryge: Sådan fik jeg min 
blomsterglæde</a></p><p class=" bl-elem">
Og så er de dybt loyale. Der er aldrig nogen, der kommer for sent, og sygdom 
er sjældent. Leif Larsen er tydeligt glad for sine folk og de for ham. Det 
fik vi et bevis for, da klokken var 15.00 dut, for da kom Hilda trillende 
med sin kaffevogn, og alle medarbejderne kom styrtende fra alle sider og 
brugte 5-10 minutter på kaffe og mellemmad. En gylden pause hver eneste dag. 
30 millioner tulipaner. 
</p>	
</div>
</div></body></html>
