---
layout:     post
title: 	    "Uheldig dansker kan smile trods alvorligt styrt"
post_author:	    
post_date:	    Sun, 22 Mar 2015 21:11:46 +0100
post_site:	    politiken.dk 
post_link:	    http://politiken.dk/sport/cykling/ECE2599482/uheldig-dansker-kan-smile-trods-alvorligt-styrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Voldsomt så det ud, da Tinkoff-Saxos Christopher Juul-Jensen sad i vejkanten 
op ad en klippevæg kraftigt blødende fra en flænge over det ene øje efter at 
være styrtet på nedkørslen fra Capo Berta knap 40 km fra målet i 
Milano-Sanremo. 
</p><p>
Men som det heldigvisd så ofte er tilfældet i den barske cykelsport, lider 
aktørerne ikke helt så slem en overlast, som det i første omgang kan 
frygtes, og det viser sig også at gælde for den 25-årige danskers 
vedkommende. 
</p><h3>
Bare en uppercut fra Milano-Sanremo 
</h3><p>
Her til aften kunne han således udsende en beroligende melding via twitter: 
</p><p>
»I er alle sammen meget venlige. Tak for jeres omsorg. Det er ikke alt for 
alvorligt. Bare en uppercut fra Milano-Sanremo«, lyder beskeden fra 
Christopher Juul-Jensen, samtidig med, at han også har offentliggjort et 
foto af sig selv, som klart illustrerer, hvorfor der flød så meget flod. 
</p><p/><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2599378/tysker-med-is-i-maven-tordner-til-klassikertriumf/">Tysker med is i maven tordner 
til klassikertriumf</a></p><p>
Trods den barske medfart er danskeren dog fortsat i stand til at stille sit 
vanlige drengede smil til skue, og både ord og billede efterlader håb om, at 
han hurtigt kan være klar igen. 
</p><h3>
Er udset til hovedrolle på onsdag i Belgien 
</h3><p>
Efter planen er næste opgave for Christopher Juul-Jensen den belgiske 
semiklassiker Dwars door Vlaanderen på onsdag, og den vil han sikkert nødig 
gå glip af. 
</p><p class=" bl-elem">
Her er han nemlig udset til sammen med landsmændene Matti Breschel og Michael 
Mørkøv at kunne jagte personlig succes, inden den slovakiske superstjerne 
Peter Sagan også kaster sig ud iu opgaverne i det nordlige Europa. 
</p>	
</div>
</div></body></html>
