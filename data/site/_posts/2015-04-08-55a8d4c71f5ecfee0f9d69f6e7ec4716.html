---
layout:     post
title: 	    "Sportsdøgnet: Figo stikker til Blatter og afrikanske venner"
post_author:	    
post_date:	    Wed, 08 Apr 2015 10:53:54 +0200
post_site:	    politiken.dk 
post_link:	    http://politiken.dk/sport/ECE2619457/sportsdoegnet-figo-stikker-til-blatter-og-afrikanske-venner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Fodbold: </b>Mens Fifa-bossen Sepp Blatter kunne sole sig i klapsalver og 
lovning på fuld støtte fra samtlige 54 afrikanske nationer til det kommende 
præsidentvalg i Fifa, førte en af modkandidaterne ved valget 29. maj i 
Zürich tilsyneladende samtaler i kulissen. Luis Figo, den portugisiske 
legende, fortæller til Reuters, at han <a href="http://politiken.dk/sport/fodbold/ECE2618693/blatter-faar-massiv-afrikansk-stoette-til-genvalg/">ikke 
kan genkende den udlægning</a> af de afrikanske stemmer, som den 
afrikanske fodboldboss Issa Hayatou kom med ved de afrikanske nationers 
kongres i Kairo i går. »Flere nationale ledere fra Afrika har tilkendegivet, 
at de vil stemme på mig, men de frygter at sige det offentligt«, siger Luis 
Figo, der er en af tre modkandidater ved valget. Hollænderen Michel van 
Praag og den jordanske prins Ali Bin Al Hussein er de øvrige alternativer. 
</p><p><b class="ext-link">Fodbold: </b>Brøndbys fans kan alligevel få lov til at overvære søndagens 
udekamp mod Sønderjyske i Superligaen. Et møde tirsdag mellem klubbernes 
sikkerhedsansvarlige mundede ud i en løsning, der kan forbedre sikkerheden i 
udebaneafsnittet. »Vi har fundet frem til en gangbar løsning med nogle 
justeringer i udebaneafsnittet, som gør, at vi forventer at gå tilbage til 
normaliteten i morgen (onsdag, red) og åbne billetsalget«, siger 
Sønderjyske-direktør Klaus B. Rasmussen til TV2 Sport. <a href="http://politiken.dk/sport/fodbold/superligaen/ECE2615065/broendby-krav-faar-soenderjyske-til-at-lukke-billetsalg/">Sønderjyske 
suspenderede ellers billetsalget</a> , efter Brøndby havde stillet en række 
krav til sikkerhedsforholdene. 
</p><p><b>Ishockey:</b> Danmarks mest vindende klub, Herning Blue Fox, tager 
konsekvensen af, at sæsonens slutspil sluttede i en skuffelse. Træner Linus 
Fagemo får ikke forlænget sin kontrakt og stopper efter en sæson på posten, 
beretter klubben i en pressemeddelelse. Herning vandt grundspillet, men blev 
slået af Esbjerg i DM-semifinalen. Allerede i kvartfinalen var holdet tæt på 
exit, selvom det stillede op som storfavorit mod Rungsted. 
</p><p><b class="ext-link">Fodbold: </b>Kontrakten udløber til sommer, men Michael Laudrup har ikke 
travlt med at forlænge med Qatar-klubben Lekhwiya – eller træffe en anden 
beslutning for fremtiden. »På grund af et meget intenst forårsprogram 
besluttede jeg allerede i midten af februar, at jeg først ønsker at tale 
fremtid efter sæsonen«, skriver Laudrup i en mail til BT. Det oplyste 
Laudrup også til <a href="http://politiken.dk/sport/fodbold/ECE2543066/michael-laudrup-jeg-bliver-i-qatar/">Politiken</a> 
og et <a href="http://politiken.dk/sport/fodbold/ECE2551353/michael-laudrup-bekraefter-japansk-interesse/">japansk 
medie</a> for to måneder siden. 
</p><div class="art-fakta article-box">
<h4 class="">
Direkte sport i tv</h4>
<div class="fakta-body" data-buildingblock="embedded_factboxlink">
<p><b>TV 2 Sport</b></p><ul><li>14.55 Cykling: Scheldeprijs</li><li>19.20 Håndbold: Team Tvis Holstebro-KIF Kolding København (m)</li><li class=" bl-elem">02.35 Basketball: San Antonio-Houston</li></ul><p><b>TV3 Sport 1</b></p><ul><li class=" bl-elem">20.25 Fodbold: Pokal, Leverkusen-Bayern</li></ul><p><b>TV3 Sport 2</b></p><ul><li>16.00 Tennis: Family Circle Cup (k)</li><li>20.00 Håndbold: Magdeburg-Kiel (m)</li><li class=" bl-elem">22.00 Tennis: Family Circle Cup (k)</li></ul><p><b>6'eren</b></p><ul><li class=" bl-elem">20.30 Fodbold: FA Cup, Blackburn-Liverpool</li></ul><p><b>Canal 9</b></p><ul><li>19.55 Fodbold: Barcelona-Almería</li><li class=" bl-elem">21.55 Fodbold: Vallecano-Real Madrid</li></ul><p><b>Eurosport</b></p><ul><li>12.00 Tennis: Katowice Open (k)</li><li>15.30 Cykling: Baskerlandet rundt</li><li class=" bl-elem">20.30 Fodbold: Pokal, Paris SG-St. Etienne</li></ul><p><b>Eurosport 2</b></p><ul><li>15.30 Tennis: Katowice Open (k)</li><li>18.30 Basketball: Eurocup, Khimki-Banvit</li><li class=" bl-elem">21.00 Basketball: Eurocup, Las Palmas-Unics Kazan</li></ul><p class=" bl-elem"/>
</div>
</div><p><b>Håndbold: </b>Træner Nikolaj Jacobsen og landsholdsspillerne Mads 
Mensah og Niklas Landin fortsætter med deres klub Rhein-Neckar Löwen 
parløbet med THW Kiel i den tyske Bundesliga. Rhein-Neckar Löwen vandt 
tirsdag 32-26 (16-16) over Melsungen og er nu på omgangshøjde med Kiel. 
Begge hold har 53 point, men Kiels målscore er markant bedre. Der resterer 6 
spillerunder. </p><p><b class="ext-link">Cykling:</b> I dansk cykelsport næres der en udbredt tillid til, at 
20-årige Michael Carbel vil kunne udvikle sig til en sprinter med mulighed 
for at begå sig blandt de skrappeste på den globale scene. Og i dag får den 
danske juniormester fra 2013 så en forsmag på, hvad der kræves for at få 
opfyldt drømmene, når han og Cult-holdkammeraterne kaster sig ud i den 103. 
udgave af det <a href="http://politiken.dk/sport/cykling/ECE2619331/20-aarig-dansk-debutant-til-skrap-eksamen-mod-verdensstjerner/">200 
km lange Scheldeprijs</a> på landevejene omkring Antwerpen. 
</p><p><b>Ishockey:</b> Sølle 2,1 sekunder. Så tæt var New York Islanders på at sikre 
sin deltagelse i NHL-slutspillet natten til onsdag. Pladsen ville være 
hjemme med mindst et point ude mod Philadelphia Flyers, som vandt 5-4 på et 
mål lige før udløbet på tredje periode. Frans Nielsen kunne hverken gøre fra 
eller til, da han på grund af en skade ikke var med. 
</p><p><b>Badminton: </b>Viktor Axelsen og Hans-Kristian Vittinghus er seedet til at 
nå kvartfinalerne i Singapore OPen og er videre til 2. rudne efter sejre i 
to sæt. Senere onsdag skal også den andenseedede Jan Ø. Jørgensen i aktion i 
turneringen. I damesingle er Line Kjærsfeldt videre og den syvendeseedede 
herredouble Mads Conrad-Petersen og Mads Pieler Kolding skal ligeledes i 
kamp igen torsdag. 
</p><p class=" bl-elem"><b>Håndbold: </b>35-årige Allan Heine bliver ny cheftræner for 
håndboldkvinderne i Viborg HK fra den kommende sæson. Det skriver Ringkøbing 
Håndbold, hvor Heine aktuelt er træner, i en pressemeddelelse. »At blive 
tilbudt jobbet som cheftræner i Viborg HK er et job og en mulighed, som man 
ikke bare kan sige nej til«. 
</p>	
</div>

</div></body></html>
