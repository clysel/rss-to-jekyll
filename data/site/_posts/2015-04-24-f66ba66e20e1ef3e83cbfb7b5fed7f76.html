---
layout:     post
title: 	    "Spurven ville være fyldt 100 år: Paris fejrer Edith Piaf med stor udstilling"
post_author:	    
post_date:	    Fri, 24 Apr 2015 14:07:07 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2639472/spurven-ville-vaere-fyldt-100-aar-paris-fejrer-edith-piaf-med-stor-udstilling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sange, plakater, breve og filmklip er blandt de 400 objekter fra den franske 
sangerinde Édith Piaf, som kan opleves på en udstilling, der åbnede i 
tirsdags på Bibliothèque Nationale de France i Paris. 
</p><p>
Man kan også nærstudere divaens enkle sorte kjole, som hun bar under sine 
optrædener, og se uddrag af interviews – alt sammen for at give et indblik i 
det franske nationalklenodies stormfulde liv. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/paris/ECE1121577/faa-fem-anderledes-oplevelser-i-paris/">Få fem anderledes oplevelser i 
Paris </a></p><p>
Édith Piaf blev født 19. december 1915 i det nordøstlige Paris og voksede op 
med en alkoholiseret mor, en akrobatisk far og en farmor, der ernærede sig 
som bordelmutter. Hun levede et kontrastfyldt liv som pigen, der kom fra 
rendestenen og blev en verdensstjerne. Privat var hendes liv markeret af 
tragedier. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/guider/paris/madogdrikke/ECE1481619/spis-som-de-lokale-her-er-paris-gode-og-billige-madsteder/">Spis som de lokale: Her er 
Paris' gode og billige madsteder</a></p><p>
Hun forelskede sig i Marcel Cerdan, der var verdensmester i boksning og i 
øvrigt gift. Han faldt ned med sit fly på vej for at besøge Piaf. 
Sangerinden, der var 148 centimeter høj og havde en stemme uden mage, var 
storforbruger af piller og alkohol. 
</p><p class=" bl-elem">
Piaf døde som 47-årig af leverkræft. Udstillingen finder sted, i anledning af 
at Piaf ville være fyldt 100 år i år, og den løber indtil 23. august. 
</p>	
</div>

</div></body></html>
