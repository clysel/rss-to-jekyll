---
layout:     post
title: 	    "Venstre: Mange spørgsmål melder sig om terrorangreb"
post_author:	    
post_date:	    Tue, 17 Feb 2015 11:52:07 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2549866/venstre-mange-spoergsmaal-melder-sig-om-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det er endnu for tidligt at kritisere, og det er endnu for tidligt at komme 
med forslag. I første omgang er det tid til at blive klogere efter 
weekendens terrorangreb. 
</p><p>
Sådan lyder det fra Venstres retsordfører, Karsten Lauritzen, der derfor 
sammen med andre retsordførere i Folketinget har efterspurgt en redegørelse 
fra regeringen om forløbet med den nu dræbte formodede terrorist, 22-årige 
Omar Abdel Hamid El-Hussein. 
</p><p>
Inden han for få uger siden blev løsladt fra fængslet efter en voldsdom, havde 
Kriminalforsorgen således advaret Politiets Efterretningstjeneste om, at 
Omar el-Hussein var en af de unge, der var blevet radikaliseret under 
fængselsopholdet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549625/haerdet-slagsbror-erklaerede-troskab-til-islamisk-stat/">Hærdet slagsbror erklærede 
troskab til Islamisk Stat</a></p><p>
»Der er mange spørgsmål, der melder sig. Hvorfor tog retssagen (i forbindelse 
med voldsdommen, red) mod ham så lang tid? Hvis man var klar over, at han 
var blevet radikaliseret i fængslet, hvad har man så gjort i 
Kriminalforsorgens regi? Hvad er der sket hos PET som følge af den her 
bekymringsunderretning, man har lavet? Hvad sker der for alle de andre, man 
laver bekymringsunderretninger for? Der er en hel masse faktuelle spørgsmål, 
man skal have besvaret for at få en konstruktiv og god politisk debat«, 
siger Karsten Lauritzen. 
</p><h3>
Handler ikke om at placere skyld 
</h3><p>
Han understreger flere gange under interviewet, at han ikke på nuværende 
tidspunkt i forløbet ønsker at pege fingre ad nogen. 
</p><p>
»For os handler det ikke om at placere ansvar og skyld, for jeg er sikker på, 
at folk har gjort, hvad de kunne i den her sag. Og den her form for terror 
kan man aldrig helt undgå, må man erkende. Men når det er sagt , så er det 
vigtigt at lære af, hvad der er sket. Hvad der er gået godt, og hvad der er 
gået mindre godt«. 
</p><p><i class=" bl-elem">Er der umiddelbart noget at kritisere?</i></p><p>
»Det er for tidligt at sige. Det er det, vi skal have nogle svar på. Jeg tror 
ikke, nogen politikere ønsker, at vi skal have et PET, der totalovervåger 
alle, der får en underretning fra Kriminalforsorgen«. 
</p><p><i class=" bl-elem">Hvorfor?</i></p><p>
»Det vil kræve mange, mange tusinde ansatte i PET. Og det vil alligevel aldrig 
helt kunne forhindre denne her risiko. Men vi skylder os selv at spørge, 
hvad vi kan gøre bedre«, svarer Venstre-ordføreren. 
</p><h3>
Gå efter landsforræderi 
</h3><p>
På spørgsmålet om ikke det er vanskeligt at aflevere en redegørelse for, 
hvordan PET behandler de bekymringsunderretninger, det får fra 
Kriminalforsorgen, hvis man samtidig skal respektere den fortrolighed, som 
PET's arbejde er omgærdet af, svarer Lauritzen: 
</p><p>
»Det tror jeg, der er et rum for. Folketinget består af de øverste 
folkevalgte, så der må PET selvfølgelig have tillid til, at hvis de leverer 
noget fortroligt, så vedbliver det med at være fortroligt i Folketinget«. 
</p><p>
Han tilføjer, at det »er helt op til regeringen at vurdere, hvordan man vil 
gøre det«. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/fokus_danmark/fokus_terror/ECE2549683/usa-tilbyder-danmark-stoette-efter-terrorangreb/">USA tilbyder Danmark støtte 
efter terrorangreb</a></p><p>
Et af de få politiske forslag, der rent faktisk <i>er</i> kommet fra 
venstre, siden weekendens terrorangreb, er fra udenrigsordfører Søren Pind, 
der har gentaget sit tidligere forslag om, regeringen og anklagemyndigheden 
bør gennemtvinge retssager om landsforræderi mod de såkaldte syriensfarere – 
altså radikaliserede danskere, der drager i krig mod danske soldater, der 
bekæmper terrororganisationen Islamisk Stat i for eksempel Syrien. 
</p><p>
Om det siger Karsten Lauritzen: 
</p><p>
»Vi har jo haft et ønske igennem længere tid om, at syrienskrigerne bliver 
forfulgt for landsforræderi, så det er jo ikke nogen overraskelse«. 
</p><div class="art-quote article-box">
<p class="quote"/>
<blockquote>
<p class="quote-txt">
Det vil kræve mange, mange tusind ansatte i PET. Og det vil alligevel aldrig 
helt kunne forhindre den her risiko
</p>
<p class="sender">
Karsten Lauritzen 
</p>
</blockquote>
</div><p/><p><i class=" bl-elem">Ville det have hjulpet noget i det her konkrete tilfælde?</i></p><p class=" bl-elem">
»Nej, men man må bare sige, at det, PET har vurderet som den største 
sikkerhedstrussel mod Danmark i øjeblikket, er personer, der har været i 
Syrien og er endt tilbage til Danmark. At det så tilsyneladende ikke er 
tilfældet her, det ændrer jo ikke på, at det fortsat er den største 
sikkerhedstrussel, som regeringen ikke har givet tilstrækkelig gode svar på 
at håndtere efter vores opfattelse«. 
</p>	
</div>
</div></body></html>
