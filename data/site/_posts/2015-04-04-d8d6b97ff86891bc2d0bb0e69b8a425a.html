---
layout:     post
title: 	    "Bænket dansk NHL-keeper vil spille hver gang"
post_author:	    
post_date:	    Sat, 04 Apr 2015 09:54:51 +0200
post_site:	    politiken.dk 
post_link:	    http://politiken.dk/sport/ishockey/ECE2616118/baenket-dansk-nhl-keeper-vil-spille-hver-gang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske ishockeymålmand Frederik Andersen bærer sin del af ansvaret for, at 
hans klub, Anaheim Ducks, har sikret sig titlen i Pacific-divisionen i NHL's 
Western Conference.
</p><p>
25-årige Andersen har gang på gang præsteret fornemt i målet. 51 gange i denne 
sæson er han startet inde, hvilket har udmøntet sig i 34 sejre.
</p><p>
Alligevel må danskeren finde sig i, at han ikke er et entydigt førstevalg til 
posten, inden det går løs i slutspillet.
</p><p>
Træner Bruce Boudreau råder nemlig også over den talentfulde amerikaner John 
Gibson, der på det seneste har fået en del spilletid på målmandsposten.
</p><p>
»Personligt vil jeg gerne spille hver gang. Men på nuværende tidspunkt er det 
ikke noget, jeg bekymrer mig så meget om. Jeg skal bare koncentrere mig om 
at spille, når jeg er på banen«.
</p><p>
»Lige nu fokuserer holdet på at præstere så godt som muligt, og i hver kamp må 
vi stille med det bedste hold. Det er sådan, man vinder mesterskaber, ved at 
have en bred trup«, siger Frederik Andersen til NHL.com.
</p><h3>
Ingen løfter
</h3><p>
Tidligt lørdag morgen dansk tid vogtede 21-årige John Gibson målet for 
Anaheim, der på hjemmebane tabte 2-4 til Colorado Avalanche.
</p><p>
Frederik Andersen kan dog håbe på, at han er den foretrukne, når slutspillet 
begynder. Men træneren lover intet.
</p><p class=" bl-elem">
»Både Andersen og Gibson ønsker at være førstemålmand, men lige meget hvor 
langt vi når i slutspillet, vil de begge få spilletid. Vi lægger os ikke 
fast på, at den ene er bedre end den anden«, siger Bruce Boudreau.
</p>	
</div>

</div></body></html>
