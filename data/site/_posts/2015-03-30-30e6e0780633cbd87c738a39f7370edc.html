---
layout:     post
title: 	    "Er tiden inde til at tage styrepinden fra piloterne?"
post_author:	    Thomas Djursing
post_date:	    Mon, 30 Mar 2015 05:00:09 +0000
post_site:	    ing.dk 
post_link:	    http://ing.dk/artikel/er-tiden-inde-til-tage-styrepinden-fra-piloterne-175139
---
<html><body><div><section class="body">
			<p>Selvmordspiloter, der tager hundredvis af passagerer med sig i døden, er langt fra et særsyn.</p>
			<p>Mistanken retter sig mod, at det var, hvad der skete, da et fly fra Germanwings blev smadret mod en klippeside i de franske Alper i sidste uge. Lignende selvmordsstyrt skete f.eks i 1994 med en ATR 42 fra Royal Air Maroc, i 1997 med en Boeing 737 fra Silk Air, i 1999 med en Boeing 767 fra Egypt Air og i 2013 med en Embraer 190 fra Linhas Aereas de Mocambique.</p>
			<p>Men først nu reagerer flere selskaber, herunder Norwegian, SAS, Air Canada, og Ryanair, der har indført regler om, at der altid skal sidde to personer i cockpittet. Enkelte selskaber er også på vej med nye regler om screening af piloters mentale tilstand.</p>
			
			<p>I fremtrædende tidsskrifter inden for luftfarten, f.eks Aviation Week og Flight Global, møder selskabernes reaktioner dog skuldertræk. Især reglen om to personer i cockpittet bliver betegnet som en slags lappeløsning.</p>
			<p>»Det sender et signal om, at man ikke stoler på piloterne, og det er et skidt signals. Samtidig risikerer du at lukke præcis den person ind i cockpittet, som du ikke ønsker derind,« siger flyinstruktør og tidligere Nasa-ingeniør John Croft til <a href="http://aviationweek.com/commercial-aviation/podcast-how-do-we-keep-pilots-crashing-planes">Aviation Week</a>.</p>
			<p>Samme holdning kommet til udtryk i <a href="http://www.flightglobal.com/news/articles/would-two-crew-cockpit-rule-prevent-another-germanwings-410643/">Flight Global</a>, der peger på, at to-personers reglen gør, at døren står åben i længere tid. Det øger muligheden for, at uønskede personer får adgang til cockpittet.</p>
			<p><aside class="plugin reference info_graphics">
			  <a class="content" href="http://ing.dk/infografik/saadan-virker-cockpitdoeren-paa-en-airbus-320-175095">
			    <img src="http://ing.dk/sites/ing/files/styles/w1120_reference_illustration/public/airbus-03-01.png?itok=LYBSahVQ" alt=""/>  </a>
			  
			</aside></p>
			<p>To-personers reglen ville f.eks ikke have forhindret styrtet med Egypt Air i 1999, hvor 217 mennesker mistede livet. Her fløj andenpiloten bevidst flyet i Atlanterhavet, selvom kaptajnen var til stede i cockpittet. Kaptajnen forsøgte at overmande andenpiloten, men forgæves.</p>
			<h2>Sikkerhedshegn omkring piloterne</h2>
			<p>Lappeløsning eller ej: Flyselskabernes reaktion er tegn på, at branchen er klar til handling. Tiden er inde til at opføre teknologiske sikkerhedshegn omkring piloterne, lyder det. Løsningerne findes, og det er ikke fremtidsmusik.</p>
			<p>Efter 11. september udviklede det amerikanske firma Honeywell et automatisk sikkerhedssystem til fly-by-wire-fly og installerede det på en Beechcraft King Air og United Airlines Airbus A319 allerede i 2005. Med terrorangrebet mod Pentagon i baghovedet gør systemet det muligt at definere områder, som flyet ikke må nærme sig, eksempelvis bjergtinder eller skyskrabere. Hvis piloten nærmer sig de områder, så overtager flyet kontrollen og styrer udenom.</p>
			<p>Et lignende system er udviklet af Nasa i samarbejde med Lockheed Martin og går under navnet Automatic Ground Collision Avoidance System (Auto-GCAS). Det blev taget i brug i det amerikanske flyvevåben i september 2014.</p>
			<p>Systemet virker ved konstant at matche flyets position med en database over terrænet, og hvis flyet nærmere sig jorden eller en klippevæg, så overtager computeren kontrollen og bringer flyet i sikkerhed. Piloten kan når som helst tage kontrollen tilbage fra systemet, der ifølge Aviation Week har reddet to F16-fly. Lignende systemer er udviklet for Saab til JAS-39 Gripen.</p>
			<h2>Piloter vil være kaptajner med fuld kontrol</h2>
			<p>Nasa har desuden udviklet et såkaldt single pilot-system. Her er, som navnet siger, tale om et system til fly med kun én pilot er ombord. Vedkommende er i kontakt med personale på jorden, der kan overtage kontrollen.</p>
			<p>»Vi har de teknologisk løsninger, vi kender dem, og de har været demonstreret, men de er aldrig kommet nogen vegne, fordi pilotforeningerne er meget magtfulde og stærkt imod indblanding i cockpittet,« siger kommentatoren Graham Warwick, der er uddannet fly-ingeniør, i en podcats hos Aviation Week.</p>
			<p>Han er dog overbevist om, at pilotforeningerne heller ikke bryder sig om, at pilotfejl udgør en stadig større procentdel af årsagerne til styrt.</p>
			<p>»Og jeg er nødt til at tro på, at hvis vi angriber problemet rigtigt, inddrager piloterne ordentligt og fortæller dem, at målet er at fjerne pilotfejl som en årsag til ulykker, så vil de være med,« siger Graham Warwick.</p>
			<p>»Vi taler ikke om at erstatte piloter eller lænke dem. Der er gode grunde til, at piloter er i cockpittet: Vi har brug for deres hjerner, deres reaktioner og deres problemløsning. Men der er tekniske muligheder for at bygge sikkerhedshegn omkring dem. Tiden er inde til at industrien tager udfordringen op.«</p>
		</section>
		  </div></body></html>
