---
layout:     post
title: 	    "Danmark opgiver Lars Ellers VM-mulighed"
post_author:	    
post_date:	    Wed, 06 May 2015 17:59:15 +0200
post_site:	    politiken.dk 
post_link:	    http://politiken.dk/sport/ishockey/ECE2658151/danmark-opgiver-lars-ellers-vm-mulighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det danske ishockey-landshold har igennem VM-turneringen holdt et par pladser 
åbne i truppen, for det tilfælde, at NHL-spillerne Frederik Andersen eller 
Lars Eller skulle blive slået ud af NHL-slutspillet i tide til at kunne nå 
en eller flere VM-kampe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2657176/regler-stopper-dansk-supertalent-fra-vm-debut-mod-rusland/">Regler stopper dansk 
supertalent fra VM-debut mod Rusland</a></p><p>
Men landsholdsledelsen har onsdag set sig nødsaget til at afskrive muligheden 
for at få Lars Eller i VM-truppen, fordi skader og karantæner holder flere 
spillere ude af dagens kamp mod Rusland. For at kunne stille nogenlunde 
talstærkt op til kampen mod Rusland, har Danmark været nødt til at bruge den 
sidste ledige markspillerplads i truppen på at registrere backen Nicholas B. 
Jensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2656534/landstraener-paa-kogepunktet-efter-nederlag/">Landstræner på kogepunktet 
efter nederlag</a></p><p>
Når Oliver Bjorkstrand i dag også bliver registreret til den danske trup, er 
Danmark oppe på de maksimalt tilladte 22 markspillere, mens der stadig er en 
åben plads på målmandssiden. 
</p><p>
Hos det danske ishockeylandsholds ledelse bekræfter man nu, at løbet er kørt i 
forhold til Lars Ellers muligheder for at komme ind i VM-truppen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2656486/vm-back-vi-holdt-op-med-at-arbejde/">VM-back: Vi holdt op med at 
arbejde</a></p><p>
»Det er korrekt, at vi nu har registreret de tilladte 22 markspillere og 
derfor ikke kan få Lars Eller ind, hvis han skulle blive klar«, siger Kim 
Pedersen, general manager for det danske ishockey-landshold til Politiken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ishockey/ECE2655415/danmark-faar-store-kloe-af-hviderusland/">Danmark får store klø af 
Hviderusland</a></p><p>
Han ønsker ikke nærmere at forklare om, hvilke overvejelser landsholdsledelsen 
har haft, da de valgte at afskrive muligheden for at få Lars Eller ind. 
</p><p class=" bl-elem">
»Vi har naturligvis gjort os nogle overvejelser, inden vi traf afgørelsen, men 
jeg ønsker ikke at gå nærmere ind i det. Det er en ren sportslig beslutning, 
som hører under landstræneren«, siger Kim Pedersen. 
</p>	
</div>

</div></body></html>
