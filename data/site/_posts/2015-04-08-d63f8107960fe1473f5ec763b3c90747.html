---
layout:     post
title: 	    "Isnende magi og to seje søstre sender Disney på rekordkurs "
post_author:	    
post_date:	    Wed, 08 Apr 2015 09:27:35 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2618554/isnende-magi-og-to-seje-soestre-sender-disney-paa-rekordkurs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvem er din yndlingsprinsesse? Et spørgsmål, enhver børnehavepige kan besvare 
prompte, ligesom hun også er helt med på, hvem veninderne foretrækker. Det 
nye er, at der kun er to svarmuligheder. Elsa eller Anna. 
</p><p>
Den smukke Belle, Ariel med den fortryllende stemme og den evigt gode Askepot 
er mere eller mindre glemt. Siden filmen ’Frost’, ’Frozen’ på engelsk, 
indtog de amerikanske biografer i november 2013, har de to søstre, snemanden 
Olaf, rensdyret Svend, den lumske prins Hans og den godhjertede Kristoffer 
udviklet sig til et fænomen. 
</p><p>
Filmen er verdens største animationssucces og verdens femtestørste filmsucces 
overhovedet. Filmen har indspillet 9 milliarder kroner, det 
Disney-kontrollerede merchandisesalg har rundet 7 milliarder kroner, og til 
trods for at filmen nu har halvandet år på bagen, raser ’The Frozen Fever’, 
som de kalder det på den anden side af Atlanten, med uformindsket styrke. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, at filmens succes har været et mysterium for Disney selv
</p>
<p class="sender">
Jakob Stegelmann,<br/>
DR's Troldspejlet 
</p>
</blockquote>
</div><p>Siden filmen havde premiere, er Disney-aktien steget mere end 50 
procent, og da Disney 12. marts i år annoncerede, at Elsa og Anna er på vej 
i studiet igen, steg aktien med 4,2 procent på dagen og lukkede dermed i det 
højeste niveau nogensinde. Det skete, til trods for at rygterne om en 2’er 
længe havde svirret, og aktiemarkedet normalt kun tager den slags spring på 
decideret overraskende udmeldinger. Men hverken småpiger eller aktionærer 
kan få nok af de to søstre. 
</p><p>
»Jeg tror, at filmens succes har været et mysterium for Disney selv«, siger 
Jakob Stegelmann, der er ankermand på DR’s ’Troldspejlet’ og redaktør på 
’Disneysjov’. 
</p><p>
»Jeg er også selv overrasket over, at succesen er blevet så stor«. 
</p><h3>
Imponerende flot film 
</h3><p>
For nok er filmen flot. Ja, nærmest imponerende. Historien er velfortalt, 
animationsteknikken upåklagelig, og figurerne er smukke, sjove, viljestærke 
og loyale – i hvert fald ’de gode’ af dem. Og så bidrager Elsas isnende magi 
og filmens lydspor helt sikkert til filmens x-faktor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2186654/kim-skotte-hvad-er-det-perfekte-soundtrack/">Kim Skotte: Hvad er det 
perfekte soundtrack?</a></p><p>
Men filmens overordnede karakteristika er der også andre animationsfilm, der 
har, og selve historien er et klassisk eventyr med et velkendt plot og en 
happy ending. Faktisk bygger historien på H.C. Andersens eventyr 
’Isdronningen’, men her vil kendere nok hurtigt påberåbe sig, at der er tale 
om en meget løs fortolkning – eller disneyfisering. 
</p><p>
Jakob Stegelmann understreger da også, at han som udgangspunkt gerne havde 
set, at filmen var mere tro mod H.C. Andersens eventyr. Men det betyder 
ikke, at han har en finger at sætte på Disneys arbejde med ’Frost’. 
</p><p>
»Disney er sindssygt gode til at fortælle en historie. De tillader sig at være 
hæmningsløse uden nogen form for politisk korrekthed, når de laver filmene. 
De har ry for at være søde og sukrede, men det er de faktisk slet ikke. De 
formår at lave figurer, der overrasker, og det er vigtigt for at fange 
børnene. Hvis ikke det er barsk, så er det ikke interessant«, siger han. 
</p><h3>
Disney-aktien har været en god investering 
</h3><p>
Ligesom i en anden Disney-klassiker, ’Bambi’, hvor moderen dør, mister Elsa og 
Anna også deres forældre. Det efterlader de to søstre alene på slottet, og 
da Elsa er spærret inde på sit værelse, så hendes isnende magi ikke 
utilsigtet går ud over lillesøsteren Anna, må de hver især tackle sorgen i 
ensomhed. Senere er de selv ved at miste livet, og den gode prins, der stod 
til at reparere Annas hårdtprøvede hjerte og redde kongeriget Arendal, viser 
sig at være en rigtig skidt fyr. 
</p><p>
Netop evnen til at skabe drama, indfange børnene og skabe et helt univers 
omkring filmene er ifølge Michael Borre, chefaktiestrateg i Nordea, Disneys 
absolut største styrke som virksomhed. Nordea har de seneste år haft Disney 
på sin liste over foretrukne globale aktier og følger derfor selskabet tæt. 
Det har været en god investering indtil nu, og der er ikke på nuværende 
tidspunkt noget, der tyder på, at Disney-aktien står over for at vige 
pladsen. 
</p><div class="art-fakta article-box">
<h4 class="">
Frosne fakta</h4>
<div class="fakta-body" data-buildingblock="embedded_factboxlink">
<ul><li>Animationsfilmen Frost har indspillet 9 milliarder kroner</li><li>Det Disney-kontrollerede merchandisesalg har rundet 7 milliarder kroner</li><li>Der er solgt 3 millioner Elsa-kjoler alene i USA</li><li>Filmen er den største animationsfilm nogensinde målt på 
indtjening </li><li>Filmen er den femte største film nogensinde målt på indtjening</li><li>Filmens officielle titelmelodi Let it Go er vist 314 millioner gange på 
YouTube</li><li>Disneys aktie er steget 53 procent, siden filmen havde premiere i USA</li><li class=" bl-elem">Da Disney 12. marts i år annoncerede, at der kommer en to'er, steg aktien 
4,2 procent på dagen og lukkede i det højeste niveau nogensinde</li></ul><p class=" bl-elem"/>
</div>
</div><p>»Med ’Frost’ har Disney bevist, at de kan genopfinde sig selv. Skabe 
et helt nyt univers. Det handler jo ikke bare om at sælge biografbilletter. 
Det handler om, at deres forskellige forretningsområder støtter hinanden, og 
her er filmene og figurerne i filmene kernen«, siger han. 
</p><p>
»Derfor er sådan en succes som ’Frost’ helt afgørende. Den kan skabe salg af 
merchandise, øge interessen for Disneys tv-kanaler, skabe mere interesse for 
Disneys forlystelsesparker og så videre. Alt sammen noget, der styrker 
indtjeningen i Disney«. 
</p><p>
Han peger også på, at det, at Disney har en høj ’pricing power’, altså at 
virksomheden har været i stand til at holde og i visse tilfælde endda hæve 
prisen på produkter og services, er noget, investorerne rigtig godt kan 
lide. 
</p><p>
»Det er ret unikt, og det lover godt for deres evne til at tjene penge 
fremadrettet«, vurderer Michael Borre. 
</p><h3>
Disney har fire kerneområder 
</h3><p>
Disney er bygget op omkring fire forretningsområder: filmdivisionen, som 
omfatter Touchstone, Pixar og Lucasfilm, kabel-tv-divisionen, som omfatter 
Disney Channel og ESPN, forlystelsespark- og hoteldivisionen, som omfatter 
Disney World og Disneyland, samt merchandise/forbruger-divisionen, som 
omfatter Disneys egne butikker samt andet merchandisesalg. 
</p><p>
Der er stor synergieffekt mellem de forskellige forretningsområder, og det har 
Disney ifølge Michael Borre været dygtig til at udnytte. Det har blandt 
andet betydet, at Disney de seneste 30 år gennemsnitligt har formået at 
løfte omsætningen med mere end 10 procent årligt. De flotte resultater har 
gjort Disney til lidt af en drømmeinvestering, og siden premieren på ’Frost’ 
har aktien for alvor taget fart. På mindre end halvandet år er aktien steget 
53 procent. Det er 3,3 gange mere end S&amp;P500, aktieindekset, der tæller 
de 500 største amerikanske virksomheder. 
</p><p>
Det har dog ikke kun været sukker og glamour hele vejen igennem for den 
amerikanske underholdningsgigant. Som i enhver god fortælling har der været 
bump på vejen, og i perioder har det set sort ud og krævet, at en ny 
heltinde eller helt kom på banen. 
</p><h3>
Filmen om Den Lille Havfrue var et vendepunkt 
</h3><p>
Op gennem 70’erne og 80’erne havde Disney store udfordringer. Selskabet havde 
svært ved at finde formen, og flere filmproduktioner fik en lunken 
modtagelse. 
</p><p>
Det ændrede sig imidlertid i 1989 med filmen ’Den lille havfrue’, også her med 
afsæt i et H.C. Andersen-eventyr. Filmen, og ikke mindst soundtracket, blev 
en megasucces. 
</p><p>
»Man kan sige, at det var en kvinde, der reddede Disney. Efter at have haft 
store problemer op gennem 70’erne og i starten af 80’erne fik Disney stor 
succes med ’Den lille havfrue’. Den film og de efterfølgende pigefilm 
afspejler, at der er sket en ændring i samfundet siden ’Askepot’ og 
’Snehvide’. De var sådan nogle søde, lidt passive kvinder, der primært 
gjorde rent og vartede op, mens Disney i de nyere film har leveret stærke 
kvindelige hovedroller«, siger Jakob Stegelmann. 
</p><p><b class="ext-link">ANMELDELSE</b><a class="embeddedlink" href="http://politiken.dk/kultur/filmogtv/filmanmeldelser/ECE2165622/disney-kannibaliserer-paa-snedronningen-i-sjovt-frost-eventyr/">Disney kannibaliserer på 
'Snedronningen' i sjovt frost-eventyr</a></p><p>
Også i ’Frost’ er hovedpersonerne to handlekraftige kvinder, Elsa og Anna, der 
tager sagen i egen hånd og kæmper til det sidste for sig selv og deres 
kongerige, Arendal. 
</p><p>
Men efter at ’Den lille havfrue’ for en stund fik publikum til at elske Disney 
igen, mødte Disney igen modstand i første halvdel af nullerne. Konkurrenten 
Pixar indtog med ’Toy Story’-filmene animationstronen og overskyggede i en 
periode Disney. 
</p><div class="art-fakta article-box">
<h4 class="">
Fakta: The Walt Disney Company </h4>
<div class="fakta-body" data-buildingblock="embedded_factboxlink">
<p>
Blev grundlagt 16. oktober 1923 af brødrene Walt og Roy Disney under navnet 
Disney Brothers Cartoon Studio. 
</p><p>
Selskabet var bygget op om den amerikanske animationsindustri, men inddrog 
senere live-action-filmproduktion, tv-produktion og rejser. Da selskabet i 
1986 ændrede navn til The Walt Disney Company, blev paletten udvidet med 
teater, radio, bogforlag samt flere andre områder målrettet børn og 
børnefamilier. 
</p><p>
Disney anses i dag for at være den største mediekoncern i verden målt på 
indtægt. 
</p><p>
Koncernen har fire primære forretningsområder: 
</p><ul><li>Filmdivisionen, som omfatter Touchstone, Pixar og Lucasfilm </li><li>Kabel-tv-divisionen, som omfatter Disney Channel og ESPN </li><li>Forlystelsespark- og hoteldivisionen, som omfatter Disney World og Disneyland </li><li class=" bl-elem">Merchandise/forbruger-divisionen, som omfatter Disneys egne butikker samt andet 
merchandisesalg </li></ul><p class=" bl-elem">
Disneys resultat landede sidste år på 50 mia. kr., hvilket er 22 pct. bedre 
end året før. I årsregnskabet fremgår det, at Frost-filmens indtjening og 
salget af merchandise og licensrettigheder fra filmen er en af de 
væsentligste grunde til fremgangen. 
</p>
</div>
</div><p>Det blev der imidlertid lavet om på, da Disneys nye administrerende 
direktør, den handlekraftige Bob Iger, i 2006 købte Pixar, hvor 
Apple-stifter Steve Jobs var hovedaktionær. Det gjorde Jobs til den største 
enkeltaktionær i Disney. 
</p><p>
Siden har Disney også købt Marvel Entertainment, der er 
leveringsdygtig i superhelte i enhver afskygning, i 2009 og Lucasfilm, der 
blandt andet står bag Star Wars, i 2012. 
</p><p>
»Disney har været dygtig til at udvikle egne produkter, men selskabet har også 
vist, at det er klar til at købe andre selskaber op, når den rette mulighed 
byder sig. Det er en klar styrke, og for eksempel passer købet af Lucasfilm, 
som står bag ’Star Wars’, perfekt ind i Disneys forretningsmodel. Der er 
betydelige muligheder for at bruge ’Star Wars’-universet på alle Disneys 
fire forretningsområder«, siger Michael Borre. 
</p><h3>
Succes med mange ben at gå på 
</h3><p>
Disse opkøb har bidraget væsentligt til, at Disney de seneste år har leveret 
en perlerække af kassesucceser. Dog ingen på niveau med ’Frost’. 
</p><p>
Der er indtil videre solgt Disney-kontrolleret ’Frost’-merchandise for 7 
milliarder kroner, og selvom filmen nu har halvandet år på bagen, er 
succesen ikke aftagende. Tværtimod. 
</p><p>
»Da filmen blev introduceret, var vi overraskede over, at der var så relativt 
få forbrugerprodukter tilknyttet filmen. Jeg tror ikke, at Disney havde 
forudset filmens succes, men nu forøger de at give succesen så mange ben, 
som de kan«, siger Wynne Tyree, stifter af SmartyPants, der har 
specialiseret sig i markedsanalyser og strategisk rådgivning med særligt 
fokus på produkter til børn og unge. 
</p><p>
»Siden har vi set en bred vifte af produkter – alt fra morgenmadsprodukter til 
makeup. Og efter at filmen og filmens merchandise er blevet sådan en 
mastodontsucces, har Disney blandt andet skabt den animerede kortfilm 
’Frozen Fever’ og annonceret, at der nu er en 2’er på vej«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2188245/82-aarig-tegnefilm-veteran-den-digitale-3d-animation-er-gaaet-helt-i-staa/">82-årig tegnefilm-veteran: Den 
digitale 3D-animation er gået helt i stå</a></p><p>
Til sommer planlægger Adventures by Disney ture til nogle af de steder i 
Norge, der inspirerede folkene bag filmen, og her forventes priserne at 
lande på over 30.000 kroner for en tur. 
</p><p>
Mange piger herhjemme har allerede en Elsa-kjole i garderoben, og alene i USA 
er der solgt mere end 3 millioner Elsa-kjoler. Går man i bryllupstanker, er 
der også mulighed for at give den særlige dag et strejf af isnende magi ved 
at investere i en ’Frost’-bryllupskjole. Den kan erhverves til den nette sum 
af 10.000 kroner. 
</p><p class=" bl-elem">
Disney har endnu ikke offentliggjort, hvornår efterfølgeren til ’Frost’ rammer 
biograferne, men indtil da kan Elsa- og Anna-fans glæde sig over, at Disney 
ikke på nogen måde lader til at fjerne foden fra ’Frost’-speederen, når det 
handler om at udvikle nye produkter, der relaterer sig til filmen. Samtidig 
kan aktionærerne kun drømme om, at den næste film bliver en lige så stor 
indtjeningsmaskine som den første ’Frost’-film. 
</p>	
</div>

</div></body></html>
