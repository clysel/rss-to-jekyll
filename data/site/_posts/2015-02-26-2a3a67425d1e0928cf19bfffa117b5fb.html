---
layout:     post
title: 	    "Advokat og revisor undgår fængsel efter razzia"
post_author:	    
post_date:	    Thu, 26 Feb 2015 08:53:37 +0100
post_site:	    politiken.dk 
post_link:	    http://politiken.dk/indland/ECE2564068/advokat-og-revisor-undgaar-faengsel-efter-razzia/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En advokat og en revisor, som i går blev anholdt i en større politiaktion, 
skal ikke fremstilles i grundlovsforhør. Det oplyser anklager Jette Malberg 
fra politiets Task Force Indbrud til Ritzau.
</p><p>
De to var ved onsdagens aktion blandt 95 anholdte, og de er sigtet for 
henholdsvis groft skattesvig og bedrageri.
</p><p>
Af de 95 anholdte skal 22 torsdag forklare sig foran en dommer ved Retten i 
Lyngby. De er sigtet for menneskehandel, bedrageri og dokumentfalsk.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2562902/95-personer-anholdt-i-politiaktion-mod-menneskehandel/">95 personer anholdt i 
politiaktion mod menneskehandel</a></p><p>
Resten af de anholdte anser politiet for at være ofre i sagen. Ofre, hvis 
identitet er blevet udnyttet af de egentlige kriminelle til at svindle sig 
til penge fra blandt andet myndigheder og långivere.
</p><p>
Det er sket ved, at de er blevet 'rekrutteret', for det meste i Rumænien, og 
blevet lokket med arbejde og en attraktiv løn i Danmark.
</p><h3>
Svindel med skat og moms
</h3><p>
Ifølge politiinspektør Karl Erik Agerbo, der er chef for Task Force Indbrud, 
er omkring 300 mennesker blevet udnyttet.
</p><p>
Når de kommer til Danmark, bliver de taget med til Borgerservice, hvor de får 
et Nem-id og cpr-nummer. Derefter får de en bankkonto, og nogle gange 
oprettes der firmaer og optages lån i deres navn. Men de får aldrig noget 
job og heller ingen penge.
</p><p>
»På den måde kan man svindle med blandt andet skat og moms«, siger 
politiinspektøren, som dog ikke vil komme ind på, hvordan nøjagtigt man gør 
det.
</p><h3>
Tre retssale i brug
</h3><p>
Han vil dog gerne komme ind på, hvor meget bagmændene har kunnet malke én 
person for.
</p><p>
»Vores mistanke er, at de per udnyttet person tjener cirka 180.000 kroner. Og 
hvis der har været 300 mennesker igennem systemet, så er vi oppe på 54 
millioner kroner, så det er betydeligt«, siger Karl Erik Agerbo.
</p><p class=" bl-elem">
Dagens retsmøder i Lyngby er blevet indledt fra morgenstunden. De forventes at 
vare det meste af dagen, og Retten i Lyngby har valgt at afvikle retsmøderne 
i tre retssale samtidigt.
</p>	
</div>
</div></body></html>
