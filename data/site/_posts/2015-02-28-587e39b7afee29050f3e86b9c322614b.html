---
layout:     post
title: 	    "Ældres druk sker om dagen"
post_author:	    
post_date:	    Sat, 28 Feb 2015 07:39:21 +0100
post_site:	    politiken.dk 
post_link:	    http://politiken.dk/fasttrack/ECE2567360/aeldres-druk-sker-om-dagen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Unge og ældes alkoholvaner</h4>
<div class="fakta-body" data-buildingblock="embedded_factboxlink">
<p><b>Unge 15-29 år: 
</b></p><p>
Drikker i hverdagen: 15 pct.
</p><p>
Drikker i weekenden: 85 pct.
</p><p>
Drikker mellem kl. 12-14: 3 pct.
</p><p>
Drikker til måltid: 7 pct.
</p><p>
Drikker oftest hjemme: 21 pct.
</p><p><b>Ældre over 65 år:
</b></p><p>
Drikker i hverdagen: 40 pct.
</p><p>
Drikker i weekenden: 60 pct.
</p><p>
Drikker mellem kl. 12-14: 21 pct.
</p><p>
Drikker til måltid: 52 pct.
</p><p>
Drikker oftest hjemme: 55 pct.
</p><p class=" bl-elem">
Kilde: Rusmidler i Danmark, Aarhus Universitet
</p>
</div>
</div><p>
Hvis unge og ældres alkoholvaner er hver sin drink, minder de unge om en 
hæsblæsende tequila slammer; voldsom og intens, mens de ældre minder om en 
veltilberedt Dry Martini i fint cocktailglas med oliven, der nippes til. 
</p><p>
Alkoholkulturen hos de unge og ældre er som nat og dag. 
</p><p>
Unge drikker stort set aldrig midt på dagen, det gør hver femte ældre. De unge 
drikker meget sjældent i hverdagen, det gør de ældre ofte. De unge drikke 
sjældent hjemme, det gør de ældre for det meste. De ældre drikker, når der 
er en tallerken foran dem – det gør få unge. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2566486/aeldre-akademikere-drikker-mere-end-teenagere-og-kortuddannede/">Ældre akademikere drikker 
mere end teenagerne og kortuddannede</a></p><p>
Det fremgår af rapporten ’Rusmidler i Danmark’ fra 2013, hvor flere pointer 
gengives i ’Alkoholstatistik 2015’, som offentliggøres i dag. 
</p><p>
»Unge drikker alkohol, fordi de vil feste og være sociale i weekenderne. 
Danske unge har en lang historie med udtalt binge-drinking (mere end fem 
genstande på en gang, red.). De ældre derimod sidder derhjemme og hygger sig 
med lidt at drikke. De drikker mindre alkohol per gang – men langt, langt 
mere regelmæssigt«, siger professor på Aarhus Universitet og social 
epidemiolog Kim Bloomfield, en af forfatterne til undersøgelsen. 
</p><p>
Hun understreger, at de vidt forskellige alkoholmønstre ikke er et typisk 
dansk fænomen. 
</p><p>
»Sådan ser det ud i hele Europa. Ældre drikker dagligt, men ikke så meget per 
gang, mens de unge samler det hele til weekenderne«, siger hun. 
</p><p>
Generelt hænger udbredelsen af alkohol i Danmark også hænger nøje sammen med 
folks sociale netværk, pointerer professoren. 
</p><p>
»Det er de mobile og dem med et stort socialt netværk, der ofte drikker. Det 
gælder både for de ældre og unge. Alkohol er en social ting. Udbredelsen 
hænger meget sammen med, om du har nogen at drikke med eller ej«. 
</p><p class=" bl-elem"><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2566582/saadan-virker-alkohol-paa-din-krop/">Sådan virker alkohol på din 
krop</a></p>	
</div>
</div></body></html>
