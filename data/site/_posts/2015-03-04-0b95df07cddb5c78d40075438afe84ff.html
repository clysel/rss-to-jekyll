---
layout:     post
title: 	    "Tidligere borgmester river byen ned: Det, man elsker, elsker man ihjel"
post_author:	    
post_date:	    Wed, 04 Mar 2015 13:12:14 +0100
post_site:	    politiken.dk 
post_link:	    http://politiken.dk/ibyen/byliv/ECE2572971/tidligere-borgmester-river-byen-ned-det-man-elsker-elsker-man-ihjel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ny Ibyen-serie</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Hvilke tre bygninger ville du få revet ned i København, hvis du selv kunne 
bestemme?</li><li>I dag og de kommende uger sætter Ibyen kritisk fokus på hovedstadens 
arkitektur. Hvad fungerer ikke, og hvorfor ikke.</li><li class=" bl-elem">Vi spørger en række personer med sans for byliv og æstetik om, hvilke 
bygninger eller særlige områder, der generer dem mest i København. </li></ul></div>
</div><div class="art-fakta article-box">
<h4 class="">
Gunna Starck</h4>
<div class="fakta-body" data-buildingblock="embedded_factboxlink">
<p>
Dansk politiker. Født 1943. Begyndte i 1967 på sociologistudiet ved Københavns 
Universitet men færdiggjorde det først i 1996. 
</p><p>
Hun var aktiv i rødstrømpebevægelsen i 1970’erne og blev i 1978 medlem af 
Venstresocialisterne. I 1986 blev hun valgt til Københavns 
Borgerrepræsentation og udpeget til byplanborgmester - en post som hun 
bestred til 1989, hvorefter hun fortsatte otte år i Borgerrepræsentationen. 
</p><p>
Gunna Starck stillede første gang op til Folketinget i 1990 for Enhedslisten 
og er også kandidat til det kommende folketingsvalg. Har været sekretær for 
Enhedslisten i København og arbejder nu frivilligt for partiet, ligesom hun 
er kontaktperson til partiets kvindepolitiske udvalg.
</p><p class=" bl-elem"><i class=" bl-elem">Research: Politikens Bibliotek</i></p>
</div>
</div><p>
Hvilke bygninger i København ville jeg rive ned, hvis jeg fik chancen. 
</p><p>
For år tilbage ville det være HK-bygningen ved Langebro, der kandiderede til 
bulldozeren, men der er kommet værdige konkurrenter til. 
</p><p>
Øverst på listen står <b>DI’s svulstige hus på Rådhuspladsen</b>. </p><p>
Hvis det skal være et eksempel på, hvad Dansk Industri kan frembringe … 
</p><p>
Historien er nærmest pinlig. DI søgte hos Københavns Kommune om en ombygning 
af den eksisterende bygning i stedet for et nyt hus. 
</p><p>
Ombygninger forpligter ikke til at gå op til nutidens miljøkrav, så det er 
altid fedt at få et nybyggeri anerkendt som en ombygning - hvis ambitionen 
er at spare penge og ikke vise, hvad dansk industri kan energi- og 
materialemæssigt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/Dansk_Industri__R_d_917957y.jpg" alt="" border="0"/><span class="caption"><span class="f-img-caption">Foto: 
</span>Per Folkver</span></span></p><p>
Politikerne på Rådhuset må have følt sig til grin, mens de kunne iagttage, 
hvordan huset bag stillads og plastikafdækning blev revet ned. 
</p><p>
Det næste, der burde ryge, er <b>de to tarvelige huse i St. Kongensgade 
og på Halmtorvet</b>, hvor politiet har huseret/huserer. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Vi_river_byen_ned_917953y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><p>
I St. Kongensgade lå Station 2, og på Halmtorvet lå Station 1 - nu Station 
City. Mon det er ud fra en devise om, at det gælder om at bo i de grimme 
huse, så kan man ikke se dem? Men hvad så med os andre? 
</p><p>
Eller er der tale om en nedvurdering af politiet? Triste facader, billigt 
materialevalg, dårligt vedligeholdt, lige så trist og grimt indenfor, hvor 
det hele på en eller anden måde er for småt - næsten klaustrofobisk. 
</p><p>
Det sidste er <b>udvidelsen af Zahles skole</b> på Nørrevold. 
</p><p>
De færreste tør løfte hovedet i det kryds - hvem vil køres ned? - så jeg 
opdagede det først, da jeg lå i tandlægestolen på tredje sal i Nørregade 40, 
og nu ærgrer jeg mig, når jeg dagligt passerer. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00917/Vi_river_byen_ned_917954y.jpg" alt="" border="0"/><span class="caption"><span class="f-img-caption">Foto: 
</span>Peter Hove Olesen</span></span></p><p>
Det arme hus er fladmast under den overdimensionerede husblaskalot, Hvis nogen 
skulle have glemt, hvordan det har set ud, så tag over og kig på 
Vajsenhusets skolebygning i Farimagsgade. 
</p><h3>
Hvorfor bygger arkitekter monumenter? 
</h3><p>
I det hele taget er dette tilbygningernes æra. Intet må stå, som det var 
tænkt. Der skal klaskes en ostemad uden på SMKs bygning. Det fungerer fint 
indefra, men udefra er afstandene mellem SMK, Den Hirchsprungske Samling og 
Stockholmsgade nu så lille, at oplevelsen af park er væk. 
</p><p>
Og det smukke Kgl. Bibliotek der dannede en helhed med Proviantgården og 
Tøjhuset er nu skjult bag en fortænkt 'sort diamant', som lige åd endnu en 
bid af vandet - lige som Operaen, Skuespilhuset, Enghave Brygge, Realdanias 
byggeri på Bryghusgrunden - find selv på mere. 
</p><p>
Det man elsker (vandet), elsker man ihjel, og en dag er der ikke mere. 
</p><p>
Hvorfor bygger arkitekter monumenter? Slagordene er 'markant' og 'vartegn', og 
kommunen gentager ukritisk banaliteterne, når byggerierne skal sælges til de 
prøvede borgere. 
</p><p>
Hvis alt er markant, er intet jo markant. Hvis alt er vartegn, er der ingen 
retning. 
</p><p class=" bl-elem">
Det passer fint ind i tidens individualisme og nyliberale narcissisme: Se mig 
jeg har bygget stort, BIG, markant hus. 
</p>	
</div>
</div></body></html>
