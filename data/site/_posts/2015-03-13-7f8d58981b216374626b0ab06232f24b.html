---
layout:     post
title: 	    "Alternativet er godkendt: Får Liste Å på valgsedlen"
post_author:	    
post_date:	    Fri, 13 Mar 2015 09:08:56 +0100
post_site:	    politiken.dk 
post_link:	    http://politiken.dk/indland/politik/ECE2585615/alternativet-er-godkendt-faar-liste-aa-paa-valgsedlen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alternativet er nu officielt blevet opstillingsberettiget til det kommende 
valg til Folketinget, oplyser partiet på sin hjemmeside. 
</p><p>
Det er sket, efter at Økonomi- og Indenrigsministeriet over de seneste dage 
har optalt alle vælgererklæringerne og altså er kommet frem til, at der er 
20.260 gyldige. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Alternativet_afleve_920393y.jpg" alt="" border="0"/><span class="caption"><span class="f-img-caption">Opstilling. 
</span>Forleden afleverede Alternativet de mange vælgererklæringer, der kræves for at stille op til folketingsvalget. Nu har Indenrigsministeriet godkendt erklæringerne. Foto: Jens Dresling (arkiv)</span></span>
Partiet får listebogstavet Å, som altså betyder, at partiet kommer til at stå 
nederst blandt partierne på stemmesedlen, ligesom det kommer til at pryde 
valgplakaterne, når først valgkampen går i gang. 
</p><p><b class="ext-link">LÆS PARTIERKLÆRING I KRONIKEN</b><a class="embeddedlink" href="http://politiken.dk/debat/kroniken/ECE2585556/alternativet-vil-forandre-danmark/">Alternativet 
vil forandre Danmark </a></p><p>
Der skal være valg til Folketinget senest 15. september i år. 
</p><h3>
To procent af stemmerne for at komme i Folketinget 
</h3><p>
I en meningsmåling, Voxmeter har lavet for Ritzau i uge 10, står Alternativet 
til 1,5 procent af stemmerne, hvis der var valg i dag. 
</p><p>
Med til historien hører det, at målingen er forbundet med en statistik 
usikkerhed på 0,7 procentpoint i såvel opadgående som nedadgående retning. 
</p><p class=" bl-elem">
I andre målinger har partiet fået helt op til 1,7 procent af stemmerne. Det 
kræver mindst 2,0 procent af stemmerne at komme forbi spærregrænsen. 
</p>	
</div>
</div></body></html>
