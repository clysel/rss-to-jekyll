---
layout:     post
title: 	    " Anne og Fabian fik hjælp til at komme uden om alle mægler-trickene"
post_author:	    
post_date:	    Mon, 09 Mar 2015 14:47:51 +0100
post_site:	    politiken.dk 
post_link:	    http://politiken.dk/oekonomi/bolig/ECE2576579/anne-og-fabian-fik-hjaelp-til-at-komme-uden-om-alle-maegler-trickene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Ejendomsmægleren er på sælgers side, og så var det rart at have én på vores 
side, der kender alle trickene. Han kunne sige 'bullshit' til 
ejendomsmægleren, når der var noget
</p>
<p class="sender">
Fabian Petersen 
</p>
</blockquote>
</div><p>
Kaos hersker på adressen på Amager Strand. 
</p><p>
Parret Anne Arve og Fabian Petersen fik nøglen til huset sidste weekend, og nu 
er den helt store renovering begyndt at tage fart. Flere vægge er allerede 
væltet, så de endelig kan få det store køkken-alrum, de længe har drømt om. 
Endelig fandt de deres drømmehus, på trods af et uoverskueligt boligmarked. 
</p><p>
Det københavnske boligmarked buldrer nemlig af sted. Det er godt nyt for 
sælgerne, men mindre godt for køberne. Mange af de attraktive boliger i 
København går som varmt brød, og hvor klækkelige rabatter var en naturlig 
del af bolighandlen for bare et år siden, handles en del boliger nu til 
prisen. 
</p><p><b class="ext-link">BOLIGMARKEDET </b><a class="embeddedlink" href="http://politiken.dk/oekonomi/bolig/ECE2576588/nu-slaar-boligpriser-i-koebenhavn-rekord-men-ny-boble-er-ikke-paa-vej/">Nu slår boligpriser i København 
rekord, men ny boble er ikke på vej</a></p><div class="art-fakta article-box">
<h4 class="">
Serie </h4>
<h5>
Det delte land</h5>
<p class="fakta-body" data-buildingblock="embedded_factboxlink">
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p>
</div><p/><p>
Derfor kan jagten på drømmeboligen ofte være op ad bakke, og når 
salgsopstillinger, lånetilbud og bankbudgetter også skal gennemtrawles, kan 
det være svært at bevare overblikket. Det får et stigende antal boligkøbere 
- op mod halvdelen af alle boligkøbere i Danmark - til at søge professionel 
rådgivning, vurderer Danmarks ejendomsmæglerforening. 
</p><p>
Flere begynder også at benytte sig at deciderede købermæglerer, som man kender 
dem fra udlandet. 
</p><h3>
Uoverskueligt 
</h3><p>
Det kender Anne Arve og Fabian Petersen alt til. De er begge 34 år gamle, og 
boede indtil for få dage siden i en stor lejlighed på Vesterbro med deres 
datter Penelope på godt og vel halvandet år. Men parret gik med tanker om at 
få flere børn på et tidspunkt, og derfor besluttede de sig for at finde et 
mere egnet sted at slå sig ned. 
</p><p>
Boligjagten startede på internettet, hvor Anne og Fabian brugte en måned på at 
gennemsøge forskellige boligsider. Men efterhånden måtte de indse, at det 
var svært at få et fuldtidsjob til at hænge sammen med jagten på 
drømmehuset. 
</p><p><b class="ext-link">GRAFIK:</b><a class="embeddedlink" href="http://politiken.dk/oekonomi/bolig/ECE2578372/grafik-se-prisudviklingen-paa-adresser-i-hovedstaden/">Se prisudviklingen på adresser i 
hovedstaden</a></p><p>
»Vi var begge helt nye på boligmarkedet, og det var helt uoverskueligt at 
skulle sætte sig ind i alting. Der er jo mange faktorer, man skal holde øje 
med – hvad koster huset, hvilken stand er det i, hvad står der i 
tilstandsrapporter og så videre. Det er næsten et fuldtidsjob i sig selv at 
sætte sig ind i, så vi mistede hurtigt modet«, siger Anne Arve og tilføjer: 
</p><div class="art-quote article-box">
<p class="quote"/>
<blockquote>
<p class="quote-txt">
Han var aggressiv, men på en positiv måde. Hans salær var ti procent af 
prisnedslaget, så han kæmpede virkelig sin kamp for os. Og det vil man jo 
gerne have som køber
</p>
<p class="sender">
Fabian Petersen 
</p>
</blockquote>
</div><p/><p>
»At købe et hus er jo ikke noget, man bare gør for sjov. Man skal kunne se sig 
selv i det i mange år«. 
</p><h3>
Svært at finde huse med X-faktor på internettet 
</h3><p>
Efter at have set en annonce på Facebook, besluttede parret sig for at 
kontakte en købermægler, som skulle repræsentere deres interesser i 
boligsøgningen frem for sælgers. Han var tidligere ejendomsmægler, og vidste 
derfor, hvad de skulle være opmærksomme på undervejs. 
</p><p>
»Vi opgav lidt at finde det selv. Det er svært at filtrere X-faktor ind i 
søgninger på internettet, for man vil gerne have et hus med sjæl og kant. 
Jeg havde nogle helt specifikke ønsker, og så var det rart at kunne ansætte 
en, der kunne finde frem til lige præcis det«, siger Fabian Petersen, som 
brugte firmaet KØBERSMÆGLER.DK. 
</p><p>
En række større ejendomskæder tilbyder også køberrådgivning, herunder Home og 
Nybolig. 
</p><p><b class="ext-link">UDVIKLING </b><a class="embeddedlink" href="http://politiken.dk/oekonomi/bolig/ECE2576595/de-dyre-omraader-bliver-dyrere/">De dyre områder bliver dyrere</a></p><p>
Anne og Fabian fandt sammen med mægleren frem til deres drømmehus på Amager 
Strand, et hus på 149 kvadratmeter med stor have og søde naboer. De fik 
forhandlet en god pris, og selv mener de ikke, at det kunne lade sig gøre 
uden hjælp udefra. 
</p><p>
»Han var aggressiv, men på en positiv måde. Hans salær var ti procent af 
prisnedslaget, så han kæmpede virkelig sin kamp for os. Og det vil man jo 
gerne have som køber«, siger Fabian Petersen. 
</p><h3>
Ejendomsmægleren er kun på sælgers side 
</h3><p>
Fra 1. januar i år fik danskerne en ny ejendomsmæglerlov, der gjorde det 
tydeligere end før, at ejendomsmægleren er på sælgers – og kun sælgers – 
side i en ejendomshandel. Derfor er det i loven også pålagt en 
ejendomsmægler at underrette en eventuel køber om, at det er en god idé at 
få en rådgiver til at se på handlen. 
</p><p>
Alligevel er det ifølge Dansk Ejendomsmæglerforening kun cirka halvdelen af 
køberne, der benytter sig af køberrådgivning inden en handel. Men oplevelsen 
er, at kurven går i én retning. 
</p><p>
»Køberrådgivning bliver mere og mere udbredt i takt med at boligmarkedet 
vender, og det er der en grund til. Der er mange ting, man som køber slet 
ikke ved, man skal tage forbehold for under en bolighandel. Derfor kan vi 
kun anbefale, at man bruger en køberrådgiver«, siger Anders Palmkvist, 
juridisk og mæglerfaglig chef i Dansk Ejendomsmæglerforening. 
</p><p><b class="ext-link">PORTRÆT:</b><a class="embeddedlink" href="http://politiken.dk/oekonomi/bolig/ECE2578364/portraet-saadan-er-koebenhavneren/">Portræt: Sådan er københavneren</a></p><p>
Parret på Amager Strand er i hvert fald ikke i tvivl om, at det var 
købermæglerens skyld, at de fandt deres nye hjem. 
</p><p class=" bl-elem">
»Ejendomsmægleren er på sælgers side, og så var det rart at have én på vores 
side, der kender alle trickene. Han kunne sige ’bullshit’ til 
ejendomsmægleren, når der var noget. Det havde vi ikke selv kunnet gøre. Jeg 
er ikke sikker på, at vi havde fået huset uden mægleren. Jeg tror slet ikke, 
vi havde opdaget det uden ham«, siger Fabian Petersen. 
</p>	
</div>
</div></body></html>
