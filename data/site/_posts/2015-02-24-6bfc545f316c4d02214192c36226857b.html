---
layout:     post
title: 	    "Den gamle Ronaldo gør comeback"
post_author:	    
post_date:	    Tue, 24 Feb 2015 19:10:47 +0100
post_site:	    politiken.dk 
post_link:	    http://politiken.dk/sport/fodbold/ECE2561682/den-gamle-ronaldo-goer-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det kommer til at ske!«, siger den brasilianske fodboldlegende Ronaldo til 
magasinet 'Lance!'. 
</p><p>
Og med 'det' mener den tredobbelte årets fodboldspiller i Fifa-regi, at han 
som 38-årig vil gøre comeback på grønsværen for den amerikanske klub, Fort 
Lauderdale Strikers. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2511927/gamle-ronaldo-poenser-paa-comeback-i-usa/">Gamle Ronaldo pønser på 
comeback i USA</a></p><p>
Ronaldo, som nåede at spille for storklubber som Barcelona, Milan og Real 
Madrid, har en stor aktieandel i Fort Lauderdale Strikers og ligeledes i 
NASL, der er at regne som den næstbedste række i fodbold i USA. 
</p><h3>
Skal ramme en anden kampvægt 
</h3><p>
Den dobbelte verdensmester med Brasilien er da også godt i gang med et hårdt 
træningsprogram, og da Ronaldo siden karrierestoppet i 2011 har taget en del 
på i vægt, skal han også følge en skrap diæt. 
</p><p>
»Vi er lige nu ved at forberede det hele, men jeg skal også have et mål for 
min kampvægt«, siger Ronaldo. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/vmkval/ECE2101000/ronaldo-brasilien-har-brug-for-en-messi/">Ronaldo: Brasilien har brug 
for en Messi</a></p><p>
Brasilianeren købte en stor aktiedel i Fort Lauderdale Strikers i december 
sidste år, hvilket han fulgte op med at investere i den division, NASL, hvor 
klubben spiller. 
</p><p class=" bl-elem">
Ronaldo er den mest scorende spiller for Brasilien, som han scorede 62 mål for 
i 98 kampe. 
</p>	
</div>
</div></body></html>
