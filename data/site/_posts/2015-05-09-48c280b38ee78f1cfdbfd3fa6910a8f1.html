---
layout:     post
title: 	    "Beredskab: Nej, selvfølgelig skulle vi ikke have sendt en ambulance"
post_author:	    
post_date:	    Sat, 09 May 2015 20:22:02 +0200
post_site:	    politiken.dk 
post_link:	    http://politiken.dk/indland/ECE2662818/beredskab-nej-selvfoelgelig-skulle-vi-ikke-have-sendt-en-ambulance/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi er i et gråzone-tilfælde her
</p>
</blockquote>
</div><p>
At køre ud med en ambulance til en person, der har takket nej, kolliderer med 
borgerens ret til selv at bestemme, forklarer enhedschef Jan Nørtved fra 
Region Hovedstadens akutberedskab om overvejelserne ved en alarm.
</p><p><i class=" bl-elem">Har I på baggrund af sagen om Jørgen Kihle Christensens død haft interne 
diskussioner af, om I kan være lidt skarpere i vurderingen af borgeres egen beslutningskompetence?</i></p><p>
»Det er en dybt ulykkelig sag, men vi er inde ved kernepunktet af den 
grundlæggende værdi i vores samfundsetik: Hvor går grænsen for, hvornår man 
underkender folks egen vurdering af, om de kan beslutte over eget liv? Det 
skal man være meget forsigtig med at overskride. Vi er i et gråzonetilfælde 
her. I den slags situationer vurderer vi bagefter gentagne gange, om der er 
ting, vi skal ændre i vore procedurer. Det har vi ikke fundet anledning til. 
Ikke endnu i hvert fald. Det er svære sager for os. Men også for dem, der 
ringer efter hjælp. Og for de pårørende, der nogle gange kommer til at stå 
med konsekvenserne af en beslutning, som i bakspejlet viste sig ikke at være 
fornuftig«.
</p><p><b class="ext-link">LÆS INTERVIEW MED SØNNEN</b><a class="embeddedlink" href="http://politiken.dk/indland/ECE2662809/politiet-frikender-ambulanceberedskab-efter-doedsfald/">Politiet 
frikender ambulanceberedskab </a></p><p><i class=" bl-elem">Men har I nærstuderet præcis denne samtale, hvor to kvinder vil hjælpe 
en mand, der bløder og er konfus?</i></p><p>
»Ja, mange gange og af flere forskellige personer. Det gør vi hver gang, vi 
nærmer os grænsen for, om vi skal mere eller mindre umyndiggøre en borger. 
Det er aldrig rutine. Slet ikke i en ulykkelig sag som denne«.
</p><p><i class=" bl-elem">En kvinde, der var til stede den aften, sagde angiveligt til jeres 
operatør, at Jørgen Kihle Christensen måske ikke umiddelbart ville 
med en ambulance, men hun var overbevist om, at hvis I kom til stedet, så 
vil han godt følge med alligevel?</i></p><p>
»Ja, men den beslutning kan andre bare ikke tage på hans vegne. Det er stadig 
ham, der bestemmer«. 
</p><p><i class=" bl-elem">Manden havde flækket eller knust et kindben og må have fået et kæmpe slag i 
hovedet … tror du ikke, han var konfus?</i></p><p>
»Der skal ikke så meget til netop den læsion … det er en af de sprødeste, 
spinkleste knogler, vi har i kraniet. Det er ikke umiddelbart livsfarligt. 
Vi har ikke set obduktionsrapporten, for det har vi ikke adkomst til, men vi 
har hørt, at det var ikke en læsion, der kostede ham livet«.
</p><h3>
Borgerrettigheder
</h3><p><i class=" bl-elem">Nej, det ved vi godt, han druknede jo. Men spørgsmålet er, om han havde 
fået et kranietraume, så han ikke vidste, hvad han sagde og gjorde. Set 
i bakspejlet skulle I vel være kørt ud til ham, men i situationen mente I, 
at han selv kunne vurdere situationen?</i></p><p>
»Ja, det mente vi. Men når du siger, at vi skulle være kørt ud til ham, siger 
jeg nej, selvfølgelig skulle vi ikke det. For så havde vi overtrådt hans 
borgerrettigheder«. 
</p><p><i class=" bl-elem">Men det ville da kun have været godt, hvis I havde overtrådt hans 
borgerrettigheder?</i></p><p>
»Ja, i den forstand, at så havde han overlevet formentlig. Men det havde så 
været en ulovlighed«.
</p><p><i class=" bl-elem">I var nok ikke kommet i spjældet for det. De folk, der var omkring ham, har 
jo givet udtryk for, at han nok var fulgt med, hvis der holdt en ambulance.</i></p><p>
»Måske ja, det er fuldstændig korrekt. Men tænk dig en anden person i en 
situation, som han absolut ikke synes gør krav på sundhedsvæsnets eller 
andres interesse. Og man alligevel tager ud til ham og påtvinger ham en 
konkret stilling på stedet til, om han ønsker vores hjælp eller ej. Så står 
vi med helt andre problemer, som vi normalt ikke ønsker i vores retssamfund. 
Politiet er de eneste, der har lov at køre ud uanset hvad«.
</p><p><b class="ext-link">OVERBLIK</b><a class="embeddedlink" href="http://politiken.dk/forbrugogliv/sundhedogmotion/ECE2534018/fem-gange-kom-ambulancen-ikke---fem-mennesker-doede/">Fem gange kom ambulancen ikke - fem 
mennesker døde</a></p><p><i class=" bl-elem">I ringede efter hjælp i hjemmet, efter at I havde afslået en ambulance, og 
talte med mandens søn. Hvorfor?</i></p><p>
»Det var ment som en serviceforanstaltning. Vi spurgte i telefonen manden, om 
der var nogen hjemme, og det svarede han, at hans søn var. Der var fælles 
enighed om, at sønnen nok sov på det sene tidspunkt. I forlængelse af det 
opfordrede vi manden til at vække sønnen, når han kom hjem, for at få kigget 
på de sår, han havde. Fordi den beskrivelse, der kom fra de personer, der 
var sammen med ham, var rimelig dramatisk. Men han syntes jo ikke selv, det 
var noget at tale om. For at sikre, at han ikke bare luskede hjem i seng, 
ringede vi hjem til sønnen og fortalte om den beslutning, faderen havde 
taget«.
</p><p><i class=" bl-elem">Men I bad altså ikke sønnen om at lede efter faderen?</i></p><p>
»Nej, vi fortalte ham, hvor faderen var, og det var såre fornuftigt af sønnen 
at køre ud og lede. Men i og med at vi ringer til sønnen, er vi allerede i 
en gråzone med hensyn til, hvem vi informerer om, hvor manden er og i 
hvilken situation. Men da han selv havde fortalt, at sønnen var derhjemme, 
og han ville møde ham om lidt, mente vi, at vi var på juridisk 
tilstrækkeligt solidt grundlag«.
</p><p><i class=" bl-elem">Hvad siger du til, at familien nu går videre med en klage over jeres 
indsats?</i></p><p class=" bl-elem">
»Jeg kan sagtens sætte mig ind i deres frustration. De står med en start og et 
slut, hvor manden er død, og de får tanken: Kunne dette være håndteret 
anderledes? Så jeg har fuld forståelse for, at de trækker i alle tråde for 
at få en så gennemgribende analyse som muligt«.
</p>	
</div>

</div></body></html>
