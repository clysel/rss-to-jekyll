---
layout:     post
title: 	    "Rune Lykkeberg: Rifbjerg gjorde Danmark moderne - og blev selv gammeldags"
post_author:	    
post_date:	    Tue, 07 Apr 2015 14:56:27 +0200
post_site:	    politiken.dk 
post_link:	    http://politiken.dk/kultur/kultur780px/ECE2618013/rune-lykkeberg-rifbjerg-gjorde-danmark-moderne---og-blev-selv-gammeldags/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark havde brug for en forfatter som Klaus Rifbjerg for at blive et moderne 
samfund, og Rifbjerg brugte Danmark til at blive en stor forfatter. 
</p><p>
Der er ikke noget forkert ved at have magt, man kan også kalde det at øve 
indflydelse og ville sine medmennesker noget. Og Rifbjerg ville noget stort 
med det danske samfund på et tidspunkt, hvor det gamle samfund var gået 
under, og det nye samfund kke var bygget op endnu. 
</p><p><b class="ext-link">LÆS NEKROLOG </b><a class="embeddedlink" href="http://politiken.dk/kultur/boger/ECE2616661/danmarks-roterende-dreng-nummer-eet/">Danmarks roterende dreng nummer 
eet</a></p><p>
Danmark var i 1910 stadig et bondesamfund, hvor landbruget definerede 
fællesskabet kulturelt og økonomisk. Allerede i 1960, få generationer efter, 
var Danmark blevet et moderne industrisamfund. Det krævede en ny kultur, en 
ny moral, en ny pædagogik og en ny opfattelse af mennesker at flytte 
fællesskabet ind i den moderne verden. 
</p><h3>
Optimismen 
</h3><p>
Klaus Rifbjerg blev født i krisen før Anden Verdenskrig, og han voksede op med 
undergangsstemningen efter krigen. Han insisterede på det gode humør, den 
glade leg, det sjove liv og optimismen som et radikalt brud med pessimismen 
og den tunge alvor, der med hans eget udtryk viste sig som de gamles 
selvhøjtidelighed. </p><p>
Det store før og efter, som blev bestemmende for historieopfattelsen i 
Danmark, blev i høj grad defineret af Klaus Rifbjerg. Hans 
barndomserindringer blev for en generation til tidsbilledet af den gamle 
verden, og hans forhåbninger til den moderne verden blev til fælles drømme 
om friere og bedre fremtid: 
</p><p>
»Men i glæde skal vi gå foran/ ikke besvære de trætte/ ikke genere de 
søvnige./ Mod lysere kyster bærer vi den sande optimismes blå flag!«. 
</p><p>
Der udkastes Rifbjergs livsglæde i digtet ’Engagement’ fra 1960, og i næste 
strofe viser han vejen: 
</p><p>
»(Der lykkedes det) I radioens, tirsdagspressens og de samlede danske 
filmselskabers navn. Amen!«. 
</p><h3>
Karakterbøger 
</h3><p>
Rifbjerg kom til at præge de institutioner afgørende, som prægede 
velfærdsstaten kulturelt og moralsk. 
</p><p>
Han gjorde sig gældende i institutioner som Gyldendal, Louisiana, Information 
og Politiken, der bestemte den moderne gode smag. Og han var venner med 
kritikere og professorer som Torben Brostrøm, Per Øhrgaard og Thomas 
Bredsdorff, som satte pensum i det uddannelsessystem, uddannede næste 
generation af undervisere og skrev litteraturhistorie. 
</p><p>
Ingen er vel i de sidste årtier blevet student uden at have læst tekster af 
Klaus Rifbjerg, og ingen er vel vokset op uden at have hørt Rifbjerg i 
radioen, set ham på tv eller læst ham i avisen. Han var både den 
intellektuelle, man ikke kunne overhøre, og som provokerede konservative som 
Søren Krarup, og den forfatter, man skulle til eksamen i. 
</p><div class="art-quote article-box">
<p class="quote"/>
<blockquote>
<p class="quote-txt">
»Men i glæde skal vi gå foran / ikke besvære de trætte / ikke generere de 
søvnige. /Mod lysere kyster bærer vi den sande optimismes blå flag!«. 
</p>
</blockquote>
</div><p>
Klaus Rifbjerg blev den store stemme i den danske velfærdsstat, som selv udgav 
’karakterbøger’, hvor han dømte folk ude eller inde. </p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2617716/rifbjerg-var-paa-det-menneskelige-faellesskabs-side/">Rifbjerg var på det 
menneskelige fællesskabs side</a></p><p>
Derfor blev opgøret med velfærdsstatens pædagogik og kultursyn også til et 
opgør med Klaus Rifbjerg, der fastholdt sine gamle standpunkter som svar til 
alle kritikere og insisterede på, at humoren, legen, kunsten og 
seksualiteten var argumenter for hans position. 
</p><p>
Det blev ham, som vi i de næste generationer gjorde op med, efterhånden som 
velfærdsstaten blev det gamle samfund, og det moderne Danmark blev sit eget 
største problem. Kampen om Danmark blev selvfølgelig også en kamp om Klaus 
Rifbjerg. 
</p><p class=" bl-elem">
Det lille, ironiske »Amen!« i digtet ovenfor viser, at han godt selv vidste, 
at han selv som antiautoritær var ved at blive en paradoksal og problematisk 
autoritet. 
</p>	
</div>

</div></body></html>
