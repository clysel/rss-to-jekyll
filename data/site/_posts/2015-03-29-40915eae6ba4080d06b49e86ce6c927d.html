---
layout:     post
title: 	    "Boligejer: Det er helt rimeligt, at vi skal betale mere i skat for vores huse"
post_author:	    
post_date:	    Sun, 29 Mar 2015 17:12:30 +0200
post_site:	    politiken.dk 
post_link:	    http://politiken.dk/oekonomi/bolig/ECE2608879/boligejer-det-er-helt-rimeligt-at-vi-skal-betale-mere-i-skat-for-vores-huse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fastfrysning </h4>
<h5>
FAKTA</h5>
<div class="fakta-body" data-buildingblock="embedded_factboxlink">
<p><b>Ejendomsværdiskatten</b> udgør som udgangspunkt 1 procent af 
ejendomsværdien op til 3.040.000 kroner og 3 procent af resten. 
</p><p><b>Men da der med</b> skattestoppet i 2001 er loft over ejendomsværdiskatten, 
beregnes den i dag ud fra den laveste af disse tre værdier: 
</p><ul class=" bl-elem"><li>Værdien per 1. oktober 2011 minus 2,5 procent.</li><li>Værdien per 1. januar 2002. </li><li class=" bl-elem">Værdien per 1. januar 2001 plus 5 procent. </li></ul></div>
</div><div class="art-quote article-box">
<p class="quote"/>
<blockquote>
<p class="quote-txt">
</p><p>Selvfølgelig skal skatterne stige, når </p><p>boligens </p><p>værdi stiger</p><p/><p/><p class=" bl-elem"/>

<p class="sender">
</p><p>Lone </p><p>Kjærgaard, </p><p class=" bl-elem">cheføkonom</p> 

</blockquote>
</div><p>
De har fat i noget der. Jeg synes, det er en rigtig god ide«. 
</p><p>
59-årige Jørgen Abildgaard er ved at gøre den lille forhave til sit 
gulstenshus i Kartoffelrækkerne ved Søerne i København klar til foråret. 
</p><p>
Han har læst Politikens lørdagsudgave, hvor de radikales leder, Morten 
Østergaard, lufter sine ideer om en ny skattereform, der blandt andet skal 
gøre op med den nuværende fastfrysning af ejendomsværdiskatten. En 
fastfrysning, der for langt de fleste boligejere betyder, at de betaler 
betydeligt mindre i skat af deres ejendoms værdi, end de skulle have gjort, 
hvis skatterne havde fulgt det seneste årtis markante prisstigninger. 
</p><p><b class="ext-link">REFORMTANKER:</b><a class="embeddedlink" href="http://politiken.dk/indland/politik/ECE2607902/radikale-vil-have-lavere-topskat-i-ny-skattereform/">Radikale vil have lavere topskat i 
ny skattereform</a></p><p>
Men selv om Jørgen Abildgaard er en af dem, der vil blive hårdt ramt, hvis 
ejendomsværdiskatten begynder at stige igen, ligesom grundskylden gør det, 
er ideen glimrende, mener han. 
</p><p>
»De sidste ti år har det bedre kunnet betale sig at have en bolig i København, 
end det kan at gå på arbejde. Det er helt rimeligt, at vi skal betale mere i 
skat for vores huse. Så kan vi få flere penge til velfærdsstaten«, siger 
Jørgen Abildgaard, der har boet i sit hus i 35 år. 
</p><p>
Under skattestoppet i 2001 blev loftet på ejendomsværdiskatterne indført. Et 
bredt politisk flertal stemte i 2012 for at bevare fastfrysningen til og med 
2020. For Jørgen Abildgaard betyder det, at han betaler skat af de omkring 3 
millioner kroner, hans hus var værd i 2001, og ikke af de 10 millioner, det 
er vurderet til i dag. 
</p><h3>
Økonomer ønsker opgør med boligskatter 
</h3><p>
Økonomer, vismænd og Nationalbanken har ad flere omgange talt dunder mod de 
lave skatter. Dels fordi de er med til at skrue priserne på boliger i 
vejret, især i de store byer, og på den måde kan være med til at skabe en ny 
boligboble. Dels fordi de er med til at skabe ulighed i samfundet, når de, 
der har tjent godt på deres bolig, slipper relativt billigere i skat end de 
boligejere, der har et hus eller en lejlighed, der ikke er steget i værdi 
siden 2001. 
</p><p>
En af kritikerne er cheføkonom i Arbejdernes Landsbank Lone Kjærgaard, der 
bakker fuldt op om de radikales nye udmelding. 
</p><p>
»Det er godt, at nogen endelig vil gøre noget, så vi kan få de mekanismer 
tilbage, der er sunde for boligmarkedet og for økonomien«, siger hun. 
</p><p><b class="ext-link">ANALYSE</b><a class="embeddedlink" href="http://politiken.dk/indland/politik/ECE2608046/oestergaards-plan-er-ubelejlig-for-thorning/">Østergaards plan er ubelejlig for Thorning</a></p><p>
Hun ærgrer sig dog over, at Morten Østergaard først vil ændre på boligskatten 
fra 2020, og hæfter sig ved, at han ikke har meldt noget konkret ud om 
hvordan. Står det til hende, bør hele boligskatteområdet gentænkes. 
</p><p>
»Selvfølgelig skal skatterne stige, når boligens værdi stiger. Jeg har ikke en 
færdig løsning klar, men jeg synes, det er vigtigt, at det bliver mere 
gennemskueligt for den enkelte, hvor meget han eller hun skal betale i 
skat«, siger Lone Kjærgaard. 
</p><p>
Hun afviser derfor den ’lappeløsning’ som flere økonomer har foreslået, hvor 
man vil beskatte værdien af boligen i 2001 plus den prisstigning, der 
eventuelt kommer, efter at skattestoppet er ophævet. I stedet mener hun, vi 
bør skele til Sverige, hvor der er en mindre, løbende beskatning af boliger, 
og hvor ejeren først for alvor beskattes af værdien og eventuelle 
prisstigninger, når boligen bliver solgt. 
</p><p>
»Jeg synes, vi skal gå i gang med at se på det her allerede nu og ikke vente 
til 2020. Det er vigtigt, at vi får diskuteret, hvordan vi kan gøre systemet 
bedre, end det er i dag«. 
</p><h3>
Vil ikke betale mere 
</h3><p>
Mortens Østergaards ønske om at pille ved boligejernes beskatning ser dog ud 
til at have lange udsigter. 
</p><p>
Finansminister Bjarne Corydon (S) siger, at han er rigtig godt tilfreds med 
aftalen om fastfrysning af boligskatten, mens Venstres finansordfører, Peter 
Christensen, har sagt, at partiet »ingen ambitioner« har om at øge skatten 
på boliger. 
</p><p>
Det passer 65-årige Marianne Jensen rigtig godt. Hun er nemlig »ikke vildt 
begejstret« for udsigten til at skulle betale mere af sin pension i skat for 
sin ejerlejlighed på Frederiksberg. 
</p><p>
»Jeg skulle da være idiot, hvis jeg gerne ville betale mere, end jeg gør nu«, 
siger hun med et grin, da vi møder hende i Torvehallerne i København. 
</p><p>
På Frederiksberg, hvor hun bor, er den gennemsnitlige kvadratmeterpris steget 
fra 15.500 kroner til 34.200 kroner siden skattestoppet i 2001. Her ville 
ejendomsværdiskatten på en gennemsnitslejlighed på 100 kvadratmeter i dag 
være godt 40.000 kroner om året, hvis skatten havde fulgt prisudviklingen. 
Men fastfrysningen af skatterne betyder, at skatten ligger på godt 16.000 
kroner om året. 
</p><p>
Boligejere som Marianne Jensen betaler altså i gennemsnit kun knap en halv 
procent af deres boligs værdi i skat. Ser man på boliger i for eksempel 
Guldborgsund Kommune, der i gennemsnit ikke er steget i værdi siden 2001, er 
skatteprocenten på 1 – altså den dobbelte. Men den forskel rører ikke 
Marianne Jensen. 
</p><p>
»Jeg er nok blandt de mere privilegerede og skal ikke vende hver en femøre, 
men det er ikke ensbetydende med, at jeg vil betale mere end højst 
nødvendigt«, siger hun. 
</p><p>
41-årige Kåre Forsingdal har fulgt sporadisk med i debatten om skatten på 
boliger. Han har selv en lejlighed i København K, hvor priserne ligesom på 
Frederiksberg er steget med over 100 procent siden 2001, så en optøning af 
de fastfrosne skatter vil formentlig få stor betydning for ham. 
</p><p>
»Men lad os nu se«, siger han. 
</p><p class=" bl-elem">
»Lige nu er der gået valgkamp i den, og så bliver der fremsat alle mulige 
skøre forslag. Jeg tror ikke, der kommer til at ske det helt store«. 
</p>	
</div>
</div></body></html>
