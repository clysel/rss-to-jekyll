---
layout:     post
title: 	    "Modesalon på Vesterbro er en af Københavns bedst bevarede hemmeligheder"
post_author:	    
post_date:	    Mon, 06 Apr 2015 12:20:34 +0200
post_site:	    politiken.dk 
post_link:	    http://politiken.dk/kultur/mode/ECE2617337/modesalon-paa-vesterbro-er-en-af-koebenhavns-bedst-bevarede-hemmeligheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I en baggård på Vesterbro ligger en af Københavns bedst bevarede 
modehemmeligheder. Det er et showroom med en kombination af værksted og 
butik, der hedder Miss Dotty. Stedet holder kun åbent for kunder to gange om 
året og skilter ikke med sin eksistens. Man skal være kunde eller kende en, 
der er det, for at få at vide, at nu er det igen ved den tid, hvor Miss 
Dotty kalder. 
</p><p>
Beskeden kommer i et smukt udformet brev eller som en kulørt e-mail, og der 
står intet om, hvem den egentlige afsender er. Alt er underskrevet Miss 
Dotty og gerne fulgt af et digt eller en lille historie. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2589337/beroemt-trendraadgiver-har-faaet-nok-modebranchen-er-uden-kontakt-til-omverdenen/">Berømt trendrådgiver har fået 
nok: Modebranchen er uden kontakt til omverdenen</a></p><p>
Sådan er det også, når man træder ind i de lyse hvidmalede lokaler. Forårs- og 
sommertøjet byder sig til på bøjler langs væggene. På hvert stykke tøj 
hænger en papirlap med en historie om den mystiske Miss Dotty, der lever et 
vildt liv med sømænd og romancer. Den aktuelle fortælling handler om hendes 
ni søstre. 
</p><p>
Ved en hvidmalet disk står Line Watt. Det er hende, der er Miss Dotty, selv om 
hun understreger, at hendes eget liv er mindre udsvævende end figuren, hun 
har skabt til at være systuens ansigt mod verden. Altså i det omfang, at 
verden kan få øje på hende, for Dotty/Line lever diskret. 
</p><p>
»Jeg vil gerne skabe stemningen af en gammeldags modesalon. Man kommer og får 
kollektionen præsenteret, prøver tøjet, det bliver rettet til, så det 
passer, og så kan man hente det senere«, forklarer designeren. 
</p><h3>
Tæt på kunderne 
</h3><p>
Line Watt har fremstillet og solgt tøj på denne personlige facon, siden hun 
blev færdiguddannet i 2000. Da hun præsenterede sin afgangskollektion, var 
der straks kvinder, som ville købe tøjet. Det gentog sig efter et show i 
modeugen i 2001, og sådan gik det til, at Line Watt skabte sig en karriere 
uden at handle med butikker. 
</p><p>
De første år inviterede hun kunderne hjem i sin lejlighed, men i 10 år har hun 
haft base i designstudiet på Vesterbro. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har aldrig kunnet se mig selv i modebranchen - der er en hurtighed og en 
overflade, jeg ikke bryder mig om
</p>
</blockquote>
</div><p>
»Jeg har aldrig kunnet se mig selv i modebranchen. Der er en hurtighed og en 
overflade, jeg ikke bryder mig om. Jeg læser heller ikke modeblade eller 
tager på modemesser. Jeg hører musik og følger med på andre måder. 
Inspirationen må ikke blive for konkret, så risikerer mit tøj at ligne alt 
andet, man ser på gaden«, siger Line Watt, 42. </p><p>
Hun beskriver sin stil som <i>ladylike</i>, grafisk og poetisk. Der er desuden 
et touch af retro over det. 
</p><p>
»Det begyndte, mens jeg gik på designskolen. Jeg kan lide stilen fra 
1940’erne, 1950’erne og 1960’erne. Men det er ikke kostumer, jeg laver. Det 
er nyt og moderne tøj. Kunderne kan mikse det og få forskellige udtryk frem. 
En direktør kan finde et marineblåt sæt og se nobel ud til møder, men man 
kan også kombinere det med gummisko og sjovt tilbehør og style sig i en helt 
andet retning«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2556813/moderedaktoer-det-er-et-ekstremt-billede-i-dansk-sammenhaeng/">Moderedaktør: »Det er et 
ekstremt billede i dansk sammenhæng«</a></p><p>
Kunderne er typisk mellem 30 og 55 år, den ældste er 84, og de kan i den 
aktuelle kollektion finde såvel sommerskjorter med flæser som figursyede 
denimsæt og draperede kjoler. 
</p><p>
I begyndelsen kunne Line Watt overkomme at sy alt selv, men efterhånden som 
kundekredsen er vokset, har hun lagt produktionen ud. I en periode løste en 
systue i Frederikssund opgaven, men stedet lukkede, da indehaveren gik på 
pension. Det er et mønster, man ser tit i den danske tekstilbranche. 
Håndværket er ved at dø ud. 
</p><p>
»Det er sørgeligt. Jeg er klar til at betale ekstra for at få produceret i 
Danmark, men kompetencerne er væk«. 
</p><h3>
Skal passe rigtigt 
</h3><p>
I dag laver hun grundkollektionens 25-30 <i>styles</i> selv, hvorefter den sys 
op i Litauen. 
</p><p>
»Jeg får produceret lidt af tøjet på forhånd, men jeg ved jo ikke, om der 
bliver efterspørgsel på small, medium eller large«. 
</p><div class="art-fakta article-box">
<h4 class="">
Fakta </h4>
<h5>
Miss Dotty </h5>
<div class="fakta-body" data-buildingblock="embedded_factboxlink">
<p><b>Designeren Line Watt</b> er uddannet på Danmarks Designskole i 2000. Lige 
siden har hun solgt sit design privat. 
</p><p><b>Butikken i København</b> er kun åben 14 dage hvert forår og 
efterår. Den aktuelle Miss Dotty-kollektion præsenteres frem til 18. april. 
</p><p><b>Tøjet ledsages</b> altid af historier og digte om Miss Dotty: »Det 
er et godt arbejdsredskab og et kreativt benspænd. Jeg begynder altid med en 
historie og bygger kollektionen op omkring den«, forklarer Line Watt.
</p><p class=" bl-elem">
Man kan læse mere på <a class=" bl-elem" target="_blank" href="http://www.missdotty.dk">www.missdotty.dk</a></p>
</div>
</div><p>
Tøjet skal passe rigtigt. Vi har vænnet os til, at modetøj kan købes billigt, 
og de fleste er klar til at bære over med, at ryggen flagrer lidt, eller 
ærmerne på en kjole er for korte.Hos Miss Dotty bliver alt tilpasset hver 
enkelt kvinde. Derfor sælges tøjet heller ikke via internettet. </p><p>
Det ligger en vigtig pointe i den arbejdsmetode. Den traditionelle modebranche 
er præget af et enormt spild. Hvis man besøger et lagersalg eller en 
outletmesse, ser man kolossale mængder tøj, som aldrig finder købere, og som 
i mange tilfælde ender som affald. 
</p><p>
Line Watt forsøger at undgå spild. Passer kjolen rigtigt, fremmer det lysten 
til at bruge den og mindsker risikoen for, at tøjet ender bagest i 
garderoben. 
</p><p>
»Jeg lever mit eget liv med så lidt spild som muligt. Vi må videre fra den 
meningsløse masseproduktion. Man kan mene, at min måde at arbejde på er 
gammeldags, men jeg mener, at ideen om at passe på tingene, spare på 
materialerne og lave ting, der holder, er meget moderne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE2600457/en-raekke-modedesignere-omfavner-cykel-moden/">En række modedesignere 
omfavner cykel-moden</a></p><p>
Med den filosofi i baghovedet kan det være svært at forestille sig, at Miss 
Dotty vokser yderligere. Line Watt fortæller, at økonomien har det godt, men 
hun frygter, at det vil ødelægge hendes kreative proces, hvis modesalonen 
skulle holde åbent hele året. 
</p><p class=" bl-elem">
»En mulighed er at blive mobil og f.eks. tage systuen til Jylland en uge. En 
slags ’Miss Dotty kommer til byen’. Det kunne være en turné med tøj og 
historier«. 
</p>	
</div>

</div></body></html>
