---
layout:     post
title: 	    "Arbejdsgivere binder medarbejdere med klausuler - selv kontoreleven kan ikke skifte job"
post_author:	    
post_date:	    Fri, 08 May 2015 10:47:34 +0200
post_site:	    politiken.dk 
post_link:	    http://politiken.dk/oekonomi/ECE2659370/arbejdsgivere-binder-medarbejdere-med-klausuler---selv-kontoreleven-kan-ikke-skifte-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tusindvis af lønmodtagere er bundet af ansættelsesklausuler, der forhindrer 
dem i at søge nye job hos arbejdsgiverens konkurrenter eller kunder. Målet 
er at forhindre betroede medarbejdere i at afsløre forretningshemmeligheder 
eller andre fortrolige firmaoplysninger. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan simpelthen ikke se, at loven begrænser den kreds af funktionærer, der 
risikerer at blive pålagt en eller anden form for klausul, og det kan vi 
ikke leve med
</p>
<p class="sender">
Simon Tøgern, HK/Privat 
</p>
</blockquote>
</div><p/><p>
Men klausulerne har taget et sådant omfang, at de stavnsbinder lønmodtagerne 
urimeligt, mener en lang række fagforbund. Det samme mener regeringen, der 
er klar med et lovforslag, der skal begrænse klausulerne. Et lovforslag, der 
oven i købet er baseret på en aftale mellem LO og Dansk 
Arbejdsgiverforening. 
</p><p>
Alligevel trækker flere fagforbund nu hårdt i nødbremsen. 
</p><h3>
Funktionærer ladt i stikken 
</h3><p>
Lovforslaget hjælper slet ikke arbejdsmarkedets funktionærgrupper, ansatte i 
butikker og kontorer, og det er først og fremmest dem, der døjer med 
klausulerne, tordner blandt andre HK/Privat og HK Handel, der til sammen 
repræsenterer op mod 180.000 privatansatte funktionærer. 
</p><div class="art-fakta article-box">
<h4 class="">
MANGE SLAGS JOBKLAUSULER</h4>
<div class="fakta-body" data-buildingblock="embedded_factboxlink">
<p/><p><b>Konkurrenceklausul</b>: Her må den ansatte ikke lade sig ansætte hos 
virksomhedens konkurrenter.
</p><p><b>Kundeklausul</b>: her må den ansatte ikke lade sig ansætte hos 
virksomhedens kunder.
</p><p><b>Jobklausul</b>: Her aftaler flere arbejdsgivere, at de ikke må ansætte 
hinandens medarbejdere.
</p><p class=" bl-elem"><b>Uddannelsesklausul</b>: Her skal en medarbejder betale udgifterne til en 
uddannelse tilbage, hvis vedkommende forlader sit jobbet inden for en vis 
periode.
</p>
</div>
</div><p/><p>
»Vi kan simpelthen ikke se, at loven begrænser den kreds af funktionærer, der 
risikerer at blive pålagt en eller anden form for klausul, og det kan vi 
ikke leve med. Disse klausuler hæmmer arbejdskraftens frie bevægelighed, og 
det er et samfundsproblem. Samtidig bliver vores medlemmer hæmmet i at søge 
nye og bedre aflønnede job«, siger formanden for HK/Privat, Simon Tøgern. 
</p><p>
Han understreger, at også regeringens Produktivitetskommission har anbefalet, 
at brugen af konkurrenceklausuler begrænses. 
</p><h3>
Klausuler stanget ud per automatik 
</h3><p>
»Jeg tror desværre, det er blevet en kultur på mange arbejdspladser, at man 
nærmest per automatik stanger klausuler ud til nye ansatte. Jeg har selv som 
afdelingsformand fået forelagt elev- og lærlingekontrakter, hvor 
arbejdsgiveren per automatik – og muligvis uden at tænke nærmere over det – 
får skrevet sådan noget ind i teksten. Og der er jo nok ingen fare for at 
eleven stikker af med forretningshemmelighederne«, siger han. 
</p><p><b class="ext-link">LÆS OGSÅ </b><a class="embeddedlink">LO: Brug for lov mod 
jobklausuler</a></p><p>
Med den nye lov kan arbejdsgiveren fortsat pålægge »helt særligt betroede 
medarbejdere« de omstridte klausuler. Problemet er bare, at loven ikke 
opstiller nogen retningslinjer for, hvilke medarbejdere der falder ind under 
dén betegnelse. Og dermed er der åbnet en ladeport for fortolkninger, mener 
de to HK-forbund, der blandt andre bliver bakket op i kritikken af 
hovedorganisationen FTF. 
</p><p>
»Vi frygter, at mange arbejdsgivere på den konto fortsætter med at bruge 
klausuler i metermål, uden at man rigtig kan stoppe dem, for definitionen på 
betroede medarbejdere er i virkeligheden lige så bred og ukonkret, som den 
hele tiden har været. Og så får man jo ikke begrænset klausulerne«, siger 
Klara Hoffritz, advokat i HK/Privat. 
</p><h3>
Efterlyser nyt klagenævn 
</h3><p>
Står det til HK-forbundene, er det udelukkende ledere og medarbejdere på 
allerhøjeste niveau, der kan pålægges en konkurrenceklausul. 
</p><p>
Og der stopper kritikken ikke. 
</p><p>
Det er nemlig også for nemt og for billigt for en arbejdsgiver at trække 
tvivlsomme og måske endda ulovlige klausuler ned over de ansatte, mener 
HK-forbundene. Som reglerne fungerer i dag må de ansatte gå til domstolene, 
hvis de mener at arbejdsgiveren er gået over stregen. Men her er 
sagsbehandlingstiderne så lange, at klausulerne er løbet ud længe inden 
dommeren har talt. 
</p><div class="art-quote article-box">
<p class="quote"/>
<blockquote>
<p class="quote-txt">
Vi finder ikke, at det på noget tidspunkt er dokumenteret, at der er et behov 
for at stramme reglerne, eller at arbejdsgiverne skulle anvende klausuler i 
flæng, eller at danske lønmodtagere er bundet på hænder og fødder, eller at 
jobmobiliteten i Danmark er hæmmet af brugen af klausuler
</p>
<p class="sender">
Lise Bardenfleth, Dansk Arbejdsgiverforening 
</p>
</blockquote>
</div><p/><p>
Dermed bliver de ansatte i praksis omfattet af klausulerne, uanset om de er 
lovlige eller ej, fastslår Klara Hoffritz. 
</p><p>
HK/Privat skønner, at omkring 11 procent af medlemmerne er omfattet af 
ansættelsesklausuler. Men kun 16 procent af denne gruppe sidder i egentlige 
lederjob, resten er almindelige lønmodtagere og funktionærer. 
</p><h3>
DA: Nye regler unødvendige 
</h3><p>
Det har ikke været muligt at få en kommentar fra beskæftigelsesminister Henrik 
Dam Kristensen (S), der i går var på vej hjem fra Kina. Til gengæld afviser 
Dansk Arbejdsgiverforening enhver tale om, at arbejdsgiverne i stor stil 
kaster klausuler ud over de ansatte. 
</p><p>
»Vi er gået med til at lave denne her aftale med LO, fordi der er et politisk 
flertal, der ønsker at stramme reglerne for klausuler. Men det har aldrig 
været vores tanke, at der var behov for det. Vi finder ikke, at det på noget 
tidspunkt er dokumenteret, at der er et behov for at stramme reglerne, eller 
at arbejdsgiverne skulle anvende klausuler i flæng, eller at danske 
lønmodtagere er bundet på hænder og fødder, eller at jobmobiliteten i 
Danmark er hæmmet af brugen af klausuler. Altså vi er et af de lande i 
verden, der har den største jobmobilitet«, siger Lise Bardenfleth, 
chefkonsulent i Dansk Arbejdsgiverforening. 
</p><p>
»Arbejdsgiverne har i nogle tilfælde et behov for at værne om sine kunder og 
sit produkt. Her har de gældende regler på en relativt afbalanceret måde 
tilgodeset både arbejdsgivere og lønmodtagere«. 
</p><h3>
Ikke gratis for arbejdsgiverne 
</h3><p>
»Og så koster det i udgangspunktet arbejdsgiveren tre måneders løn at pålægge 
en medarbejder en konkurrenceklausul, herefter skal arbejdsgiveren betale 50 
procent af lønnen i klausul-perioden med mindre den ansatte får et nyt job. 
Så det er ikke gratis«, siger hun. 
</p><p>
Men i følge HK/Privats advokat Klara Hoffritz bliver det i de fleste 
situationer billigere for arbejdsgiverne at bruge klausulerne, hvis loven 
går igennem. 
</p><p><i class=" bl-elem">Men hvordan kan en aftale, der er underskrevet af LO, ramme så meget ved 
siden af skiven i forhold til HK’s funktionærer? </i></p><p>
»Vi ved, at arbejdsgiverne er meget interesserede i fortsat at bruge 
klausulerne, selvom det jo ikke har meget at gøre med et frit og liberalt 
arbejdsmarked«, siger HK/Privats formand, Simon Tøgern: 
</p><p class=" bl-elem">
»Og så anerkender vi fuldt ud, at aftalen ser fornuftig ud for de timelønnede 
LO-medlemmer, men vi har altså meget svært ved at se at der her skulle være 
en forbedring for vore medlemmer, det er desværre ikke i nærheden«. 
</p>	
</div>

</div></body></html>
