---
layout:     post
title: 	    "Lykketoft: Folketinget må have mulighed for at få fortrolige oplysninger"
post_author:	    
post_date:	    Fri, 08 May 2015 15:41:01 +0200
post_site:	    politiken.dk 
post_link:	    http://politiken.dk/indland/politik/ECE2661444/lykketoft-folketinget-maa-have-mulighed-for-at-faa-fortrolige-oplysninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg kan kun sige, at jeg kan i hvert fald erindre fra min tid som 
finansminister en række sager med høj grad af fortrolighed, som blev 
håndteret uden lækager
</p>
<p class="sender">
Mogens Lykketoft 
</p>
</blockquote>
</div><p>
Kritikken af finansminister Bjarne Corydon (S) for hemmelighedskræmmeri i 
Dong-sagen er hård fra Folketingets præsidium. 
</p><p>
Men hvad der videre bør ske i sagen, vil Folketingets formand, Mogens 
Lykketoft (S), ikke tage stilling til. 
</p><p>
Det er en klage fra Dansk Folkepartis formand, Kristian Thulesen Dahl, over, 
at finansminister Bjarne Corydon (S) har nægtet at fremlægge alle 
oplysninger om det omdiskuterede salg af Dong-aktier til den amerikanske 
investeringsbank Goldman Sachs, der har fået præsidiet til i et otte sider 
langt svar blandt andet at fastslå, at: 
</p><p>
»Præsidiet finder det utilfredsstillende, hvis en almindelig mistro til 
folketingsmedlemmers evne eller vilje til at iagttage fortrolighed generelt 
fører til en uvilje i regeringen og forvaltningen mod at give medlemmerne 
adgang til fortrolige oplysninger«. 
</p><h3>
Kan holde på hemmeligheder 
</h3><p>
Da Lykketoft i formiddags har overstået dagens tjans i formandsstolen med at 
at lede lovbehandlinger om dette og hint i folketingssalen, bliver han uden 
for salen bedt om at uddybe præsidiets kritik. 
</p><p>
»Vi har i virkeligheden sagt to ting. Vi har sagt, at det, som Kristian 
Thulesen Dahl efterspørger, det er da selvfølgelig relevant materiale. 
Indvendingen om, at fortroligheden kan blive brudt, det må man så tage højde 
for og lave omhyggelige procedurer for, hvis det er meget, meget følsomt 
materiale af hensyn til statens økonomiske interesser, eller hvad det nu kan 
være«, forklarer Lykketoft og fortsætter: 
</p><p>
»Men Folketingets ledelse og et flertal i Folketinget kan jo ikke acceptere en 
argumentation, der siger, at vi kan ikke holde på en hemmelighed. Det er 
klart, at så må vi indskærpe fortroligheden, hvis det er sager af den art. 
Men jeg skal bare gøre opmærksom på, at det her folketing jo til alle tider 
- både i Udenrigspolitisk Nævn og i Finansudvalget - har modtaget fortrolige 
oplysninger. Det er man nødt til at have en mulighed for«. 
</p><h3>
Nu er det op til folketingets flertal 
</h3><p><i class=" bl-elem">Har han begået nogen fejl, Corydon?</i></p><p>
»Vi siger jo også, at det er ministeren, der bestemmer det her. Vi siger bare, 
hvad vi synes, er den rigtige adfærd, og det må Folketingets flertal jo så 
forholde sig til. Præsidiet foretager sig ikke yderligere i den her sag. Nu 
har vi har lagt synspunktet om, hvordan sagerne bør behandles, meget klart 
frem«. 
</p><div class="art-quote article-box">
<p class="quote"/>
<blockquote>
<p class="quote-txt">
Det, som Kristian Thulesen Dahl efterspørger, det er da selvfølgelig relevant 
materiale
</p>
<p class="sender">
Mogens Lykketoft 
</p>
</blockquote>
</div><p/><p><i class=" bl-elem">Hvor alvorligt synes du, det er?</i></p><p>
»Jeg har ikke lyst til hverken at trække noget fra eller lægge noget til det, 
som præsidiet har lagt frem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2661048/corydon-er-meget-tilfreds-med-det-andre-kalder-en-alvorlig-kritik-af-ham/">Corydon er »meget tilfreds« 
med det, andre kalder en »alvorlig kritik« af ham</a></p><p><i class=" bl-elem">Bjarne Corydon opfatter ikke, at han bliver kritiseret i det, I har skrevet?</i></p><p>
»Nej, men når vi har brugt otte sider på at lave svaret, så synes jeg ikke, at 
jeg har behov for hverken at lægge noget til eller trække noget fra. Eller 
komme med yderligere kommentarer. Resten af det her er op til Folketingets 
partier og Folketingets flertal at udkæmpe med de respektive ministre«. 
</p><h3>
Vil ikke deltage i politisk diskussion 
</h3><p><i class=" bl-elem">Du har selv været finansminister, kommer det bag på dig, at den nuværende 
finansminister har så lidt tillid til folketingsmedlemmerne?</i></p><p>
»Jeg tror, jeg har forklaret, hvorfor jeg synes, vi i skriftlig form har 
redegjort udtømmende på den her sag«, lyder det fra Lykketoft, der tilføjer: 
</p><p>
»Jeg har ikke nogen intension om at deltage i en <i>politisk</i> 
diskussion om det her. Det, jeg har stået for som formand for Folketinget og 
med et enigt præsidium bag mig, det er at svare på det, der er juraen og det 
der er rimeligheden i håndtering af den slags sager. Resten er et anliggende 
mellem de respektive udvalg og de respektive ministre. Og der synes jeg, de 
skal bruge den håndbog, vi har udgivet på otte sider«. 
</p><div class="art-quote article-box">
<p class="quote"/>
<blockquote>
<p class="quote-txt">
Det, som Kristian Thulesen Dahl efterspørger, det er da selvfølgelig relevant 
materiale
</p>
<p class="sender">
Mogens Lykketoft 
</p>
</blockquote>
</div><p/><p><i class=" bl-elem">Synes du, at udvalget skulle have haft lov til at komme over i 
Finansministeriet og se det andet bud?</i></p><p>
»Der har jo været andre af den type oplysninger, der er blevet håndteret på 
den måde, så det havde været en mulighed, ja«. 
</p><h3>
God eller dårlig dag for finansministeren? 
</h3><p><i class=" bl-elem">Hvad kan Folketinget reelt gøre nu, for I siger jo, at I ikke vil gøre 
yderligere i sagen?</i></p><p>
»Det er fordi, det faktisk ikke er vores opgave at tage stilling til, om 
ministre har Folketingets tillid. Vi har forklaret juraen, og hvad vi synes, 
er en rimelig håndtering. Resten er op til Folketinget, Folketingets partier 
og Folketingets flertal«. 
</p><p><i class=" bl-elem">Er det eneste, der reelt er i spil, at pålægge ministrene at fremlægge det?</i></p><p>
»Det må du spørge dem (partierne, red.) om, hvad de har tænkt sig at gøre«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2660890.ece">Folketingets præsidie sætter 
spørgsmålstegn ved Corydon.</a></p><p><i class=" bl-elem">Hvis du havde siddet som socialdemokratiske finansminister og havde fået 
det her brev (præsidiets kritik, red.) ind ad brevsprækken, havde det så 
været en god dag eller en dårlig dag?</i></p><p>
»Hvad synes du selv?«
</p><p><i class=" bl-elem">Det er dig, der har været finansminister?</i></p><p>
»Ja, men jeg kan kun sige, at jeg kan i hvert fald erindre fra min tid som 
finansminister en række sager med høj grad af fortrolighed, som blev 
håndteret uden lækager«. 
</p><h3>
Talte med Corydon før kritik 
</h3><p>
Mens Lykketoft uden for Folketingssalen bliver udspurgte af en håndfuld 
journalister, dukker først Finansministeriets pressechef op og lytter med i 
baggrunden, og lidt efter såmænd også finansminister Corydon selv. Corydon 
stopper op og lytter med på Lykketoft-interviewet. 
</p><p><i class=" bl-elem">Lykketoft, nu står Bjarne Corydon her i baggrunden, har I fået jer en snak 
om den her sag?</i></p><p>
»Ja, jeg har talt med finansministeren, da vi offentliggjorde det - eller lige 
før - om, hvad det er, der efter min mening står, og hvad der ikke står«. 
</p><p><i class=" bl-elem">Hvad var hans reaktion på det?</i></p><p>
»Det må han selv forklare«. 
</p><h3>
Resten må udvikle sig, som det gør 
</h3><p><i class=" bl-elem">Hvordan vil du selv stemme, hvis der bliver en afstemning, hvor man 
forsøger at pålægge ministeren at fremlægge de her informationer?</i></p><p>
»Det vil jeg slet ikke forholde mig til. Det er ikke tilfældigt, at vi slutter 
brevet med, at det her er, hvad præsidiet finder anledning til at gøre, og 
det er det, jeg svarer på her. Og resten må udvikle sig, som det nu gør«. 
</p><p><i class=" bl-elem">Folketingets Præsidium er jo den øverste ledelse. Sådan et skuldertræk fra 
finansministeren er det respekt?</i></p><p>
»Vi har jo sagt, at vi mener, at det her materiale havde været relevant for 
Finansudvalgets beslutning. Vi har sagt, at juraen er sådan, at det ikke er 
os, der kan pålægge finansministeren at fremlægge det, hvis man mener, at 
der er meget, meget usædvanlige og tungtvejende grunde til ikke at gøre det. 
Men vi har også sagt, at vi synes, man skal gøre sig yderste umage for at 
finde de proocedurer i sådanne sager, der gør, at dem ,der skal være med til 
at træffe beslutninger i Folketinget - her ind casu Finansudvalget - har det 
beslutningsgrundlag, de har krav på. 
</p><p><i class=" bl-elem">Du havde aldrig selv som finansminister gjort det på den her måde?</i></p><p>
»Det kan jeg sådan set ikke erindre, nej. Men det er muligt du kan fange mig 
på det, men jeg kan ikke huskle, at vi har haft en tilsvarende sag«. 
</p><p><i class=" bl-elem">Hvad så hvis du bliver finansminister igen?</i></p><p class=" bl-elem">
»Det kan jeg dementere muligheden for. Tak skal I have«, slutter Mogens 
Lykketoft. 
</p>	
</div>

</div></body></html>
