---
layout:     post
title: 	    "Stor dansk fond sætter flere penge i klima og miljø"
post_author:	    
post_date:	    Mon, 06 Apr 2015 21:28:48 +0200
post_site:	    politiken.dk 
post_link:	    http://politiken.dk/oekonomi/2050/ECE2614124/stor-dansk-fond-saetter-flere-penge-i-klima-og-miljoe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Villum Fonden for tre år siden proklamerede, at den og dens søsterfond 
Velux Fonden i løbet af nogle år ville hæve deres bevillinger til miljø og 
bæredygtighed til 100 millioner kroner om året, slog de allerede alle andre 
fonde i landet med flere længder. 
</p><p>
Der er ganske enkelt ikke andre store fonde i Danmark, som arbejder med de 
emner. Nu er målet ikke alene nået: det er hævet med 50 procent. 
</p><p>
De to fonde regner med at bruge omkring 150 millioner kroner om året i de 
kommende år til klima og miljø. Villum Fonden leverer broderparten med 125 
millioner kroner om året, mens resten kommer fra Velux Fonden. 
</p><p>
Samtidig har tredje generation af Kann Rasmussen-familien i skikkelse af 
45-årige Jens Kann-Rasmussen i marts overtaget formandsposten i Villum 
Fonden. 
</p><h3>
Eksperimenter og ekspertudtalelser 
</h3><p>
Han henviser til et af sin farfars, Velux-grundlæggeren Villum Kann Rasmussen, 
udtryk, når han skal forklare, hvordan Villum Fondens miljøsatsning har 
fundet sin form: 
</p><p>
»Vi har været relativt eksperimenterende, jævnfør min farfars saying »Et 
eksperiment er bedre end tusind ekspertudtalelser«. Nu har det så 
udkrystalliseret sig i nogle mere faste retninger«. 
</p><p>
Eksperimenterne har haft form af bevillinger til andre fonde og tænketanke som 
European Climate Foundation og Concito samt til en lang række 
enkeltprojekter indenfor miljø og natur fra forskning til støtte af 
udsætning af seks bisonokser på Bornholm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/klima/ECE2402746/ny--naturfond-er-en-realitet/">Ny naturfond er en realitet</a></p><p>
Nu bliver formen anderledes. Naturprojekter skal i fremtiden varetages af Den 
Danske Naturfond, som Villum Fonden med en bevilling på 250 millioner kroner 
har etableret sammen med staten og Aage V. Jensen Naturfond. 
</p><p>
Klima og internationale miljøspørgsmål skal tilgodeses af en ny fond, KR 
Foundation, som med tidligere klimakommissær Connie Hedegaard som formand 
tænkes tildelt 100 millioner kroner om året i ti år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2545796/connie-hedegaard-lav-oliepris-kan-vise-sig-at-vaere-godt-for-klimaet/">Connie Hedegaard: Lav oliepris 
kan vise sig at være godt for klimaet</a></p><p>
»Vi bilder os ind, at vi er blevet klogere. Vi lægger om for populært sagt at 
’få mere miljø for pengene’. Vi overlader nogle områder til folk, der er 
skarpere og dygtigere, end vi er blevet. Bestyrelsen for Den Danske 
Naturfond ved mere om dansk natur, end vi gør, og kan være endnu mere 
målrettede. Det samme er tilfældet med KR Foundation på klima, miljø og 
bæredygtighed«. 
</p><p>
Til gengæld vil bevillinger til miljøområdet i Danmark, 50 millioner kroner om 
året, fortsat blive styret direkte fra Villum og Velux fondenes kontor i 
Søborg. Også det vil blive mere målrettet. 
</p><p>
»Vi vil være mere aktivistiske og indkalde ansøgninger indenfor nogle bestemte 
områder. På den måde tror vi, at vi kan blive mere slagkraftige«, siger Jens 
Kann-Rasmussen. 
</p><div class="art-quote article-box">
<p class="quote"/>
<blockquote>
<p class="quote-txt">
Målet er at hjælpe samfundet med at finde ud af, hvilken vej vi skal gå for at 
løse de problemer, vi står overfor
</p>
<p class="sender">
Jens Kann-Rasmussen, fondsformand 
</p>
</blockquote>
</div><p/><p>
De områder, miljøpengene fremover skal koncentreres om, er i første omgang 
’brug af land’, herunder mere bæredygtig landbrugsdrift. Samt ’det danske 
hav’ med fokus på de kystnære områder. 
</p><h3>
Miljø krævede fundatsændring 
</h3><p>
»Vi giver selvfølgelig også en lille smule slip ved at sætte nogle skibe i 
søen, hvor vi ikke har direkte indflydelse. Men vi håber, at de ideer, der 
kommer fra de nye fonde og fra vores eget program kan være med til at løse 
de enorme problemer, vi står overfor miljømæssigt. Det er der i den grad 
behov for«. 
</p><p>
Villum Fonden har haft brug for en læringsperiode. Miljø er en forholdsvis ny 
disciplin for fonden, som først fik mulighed for at støtte miljøformål efter 
en ændring af sin fundats for fem år siden. 
</p><p>
»Det er et problem, der er blevet mere og mere presserende i de seneste år. 
Jeg gætter på, at de andre fonde simpelthen ikke har miljø med i fundatsen. 
Det har vi været heldige at få mulighed for. Jeg tror også, at hvis min 
farfar havde levet, så ville han have været helt enig i, at det var 
vigtigt«. 
</p><p><b class="ext-link">SE OGSÅ</b><a class="embeddedlink" href="http://politiken.dk/indland/politik/ECE2436321/connie-hedegaard-bliver-formand-for-ny-miljoefond/">Connie Hedegaard bliver formand for 
ny miljøfond</a></p><p><i class=" bl-elem">Når I vælger at etablere en ny fond som KR Foundation, bliver der udgifter 
til endnu en bestyrelse og administration. Kunne I ikke spare de 
omkostninger ved at dele ud direkte fra Villum Fonden?</i></p><p>
»Noget af det er historisk betinget. Vores fundats fastsætter nogle 
procedurer, som betyder, at vi ikke kan reagere specielt hurtigt. Vi er ikke 
sat op til at servicere klimaområdet. Det er kommet ind efterfølgende, og 
det er en af grundene til, at vi mener, at vi kan gøre det endnu bedre ved 
at skille det ud. Til nogen, der ved endnu mere om det, for det er så 
utrolig komplekst. Jeg har også personligt svært ved at gennemskue, hvad der 
er vigtigt: er det at lade være med at flyve? Er det at bestille solceller 
til sit tag? Det er ikke bare lige. Det har vi erkendt. Så kan det godt 
være, at vi bruger flere penge på administration, men samlet set får vi mere 
ud af det«, siger Jens Kann-Rasmussen, der som sin far og farfar er uddannet 
ingeniør. 
</p><h3>
Pengene skal behandles med respekt 
</h3><p>
Fondens direktør, Lars Hansen, supplerer: 
</p><p>
»Det er nemt nok at have gode nøgletal for, hvor meget man deler ud i forhold 
til, hvor meget man bruger, hvis man bare har en deltidssekretær til at 
sidde og åbne konvolutter og så deler penge ud engang imellem. Men der er 
folk, der er stået tidligt op og gået på arbejde for at tjene de penge, vi 
deler ud. De skal sørme behandles respektfuldt. Så vi skal gøre os umagefor 
at dele dem ud til noget, der virker«. 
</p><p>
Villum Fonden er tættere knyttet til dem, der står tidligt op og tjener 
pengene, end de fleste andre almennyttige fonde er. Fonden deler nemlig ikke 
alene ud af afkastet fra sin grundkapital på knap 6,5 milliarder kroner. De 
fleste år får fonden også dividende på sine aktier i firmagruppen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2173485/fond-forgyldes-velux-vinduerne-giver-36-milliarder-til-velgoerende-formaal/">Fond forgyldes: 
Velux-vinduerne giver 3,6 milliarder til velgørende formål </a></p><p>
»Det betyder, at vores uddelingsniveau er mere hængt op på resultaterne i 
firmagruppen end andre almennyttige fondes«, siger Lars Hansen. 
</p><p>
Det er ikke et dårligt sted at være afhængig af. VKR Holding afleverer årligt 
omkring en milliard kroner til Villum Fonden og dens søsterfonde. VKR 
Holdings virksomheder, først og fremmest Velux Gruppen, beskæftiger 13.500 
mennesker. En solid forretning, bygget på de kendte ovenlysvinduer. VKR 
Gruppen havde sidste år en omsætning på 16,4 milliarder kroner og et 
resultat før skat på 1,9 milliarder kroner. 
</p><h3>
Diskrete holdninger 
</h3><p>
Samtidig med etableringen af KR Foundation og Den Danske Naturfond har Villum 
Fonden lagt mere sordin på holdningerne. Hvor fondenes daværende direktør 
for tre år gav udtryk for, at målet var at ændre samfundet i en mere 
bæredygtig retning, afviser Jens Kann-Rasmussen, at fondene vil søge direkte 
indflydelse. 
</p><p>
»Målet er at hjælpe samfundet med at finde ud af, hvilken vej vi skal gå for 
at løse de problemer, vi står overfor. Jeg kan godt være bekymret for, hvor 
vi er på vej hen. Der er håbet, at vi kan give vores lille bidrag – lille i 
relativ forstand – til at komme tættere på en løsning, sådan at alle 
verdensborgere kan leve nogenlunde fornuftigt og ikke skal sulte eller 
rammes af oversvømmelser, og hvad der ellers kan ske«, siger Jens 
Kann-Rasmussen. 
</p><p>
Og tilføjer, at man ikke skal vente at se hverken ham eller fondenes direktør 
»stå på en talerstol og mene noget« i modsætning til flere udenlandske 
fonde, især amerikanske, som er mere aktivistiske. 
</p><p class="art-ext-other">

</p><p class=" bl-elem"/>	
</div>

</div></body></html>
