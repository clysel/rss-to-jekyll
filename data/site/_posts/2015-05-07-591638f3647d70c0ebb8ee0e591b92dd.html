---
layout:     post
title: 	    "Kunstig muskel lavet af guldbelagte løgskaller"
post_author:	    Mie Stage
post_date:	    Thu, 07 May 2015 08:55:51 +0000
post_site:	    ing.dk 
post_link:	    http://ing.dk/artikel/kunstig-muskel-lavet-af-guldbelagte-loegskaller-175918
---
<html><body><div><section class="body">
			<p>Under madlavningen kan den tynde, gennemsigtige film mellem løgenes lag være irriterende at fjerne, men nu viser det sig, at de kan tjene et godt formål.</p>
			<p>En gruppe forskere fra National Taiwan University har nemlig udset sig det tynde elastiske naturprodukt som grundlag for en ny type kunstig muskel til robotter, som ikke bare kan bevæge sig op eller ned, men bøje sig samtidig.</p>
			<p>Det fremgår af en forskningsartikel, som netop er publiceret i <a href="http://scitation.aip.org/content/aip/journal/apl/106/18/10.1063/1.4917498">Applied Physics Letters</a>.</p>
			<p>Oprindeligt havde forskerne luret på forskellige polymerer, men opdagede, at løgfilmen havde rigtig gode kvaliteter. Ikke alene kan man trække i det, uden det går så nemt i stykker, det reagerer også på elektricitet takket være cellernes gitterstruktur.<br/>
			<figure class="plugin right zoomable"><img data-original-image="http://ing.dk/sites/ing/files/1.4917498.figures.online.f1.gif" src="http://ing.dk/sites/ing/files/styles/w1120_media_right/public/1.4917498.figures.online.f1.gif?itok=f4v2NQrr" alt=""/><figcaption> a) Her bliver cellelaget fjernet. b) cellelaget før og efter frysetørring. c + d) SEM-billeder af cellerne efter frysetørring. <cite>Foto: Applied Physics Letters</cite></figcaption></figure></p>
			
			<p><figure class="plugin right zoomable"><img data-original-image="http://ing.dk/sites/ing/files/1.4917498.figures.online.f2.gif" src="http://ing.dk/sites/ing/files/styles/w1120_media_right/public/1.4917498.figures.online.f2.gif?itok=qkPQk5R8" alt=""/><figcaption> Fjernelse af hemicellulose. a) Cellulose, pektin og hemicellulose er vist med grøn, blå og rød. Vestre billede viser cellelaget i svovlsyre, mens der stadig er meget hemicellulose. Efter at været blevet opvarmet ved 120 grader i 10 minutter, er det meste hemicellulose væk. b) Til venstre ses en diagram over cellerne påført guld i forskellige tykkelser. Til højre ses den færdige løgaktuator. c) Skema over setuppet og målemetoderne. <cite>Foto: Applied Physics Letters</cite></figcaption></figure><br/>
			Arbejdet med filmen kom til at foregå på den måde, at holdet først frysetørrede filmen i et døgn for at fjerne væsken indeni. Normalt indeholder cellevæggen 21 procent cellulose, 36,6 procent hemicellulose og 42,4 procent pektin, hvor cellulosen og hemicellulosen holdes adskilt af vandet. Når det er fjernet, bliver filmen lidt mere stiv i det.</p>
			<p>For så at få cellevæggen til at blive elastisk igen, blev filmen dyppet i fortyndet svovlsyre, så hemicellulosen blev så godt som fjernet fra cellevæggen.<br/>
			<figure class="plugin right zoomable"><img data-original-image="http://ing.dk/sites/ing/files/1.4917498.figures.online.f5.gif" src="http://ing.dk/sites/ing/files/styles/w1120_media_right/public/1.4917498.figures.online.f5.gif?itok=UPlahXBz" alt=""/><figcaption> En pincet lavet af kunstige løgmuskler. <cite>Foto: Applied Physics Letters</cite></figcaption></figure><br/>
			Filmen blev nu dyppet i guld, så toppen af skallen blev dækket af 24 nm guld, mens bunden fik et tykkere lag med 50 nm guld. Forskellen betyder, at filmen er mere stiv i bunden, så bøjningen blev mere tydelig.</p>
			
			<p>Herefter fik filmen monteret en elektrode og blev påført spænding mellem 0 og 1000 volt.</p>
			<p>Det viste sig, at en spænding mellem 0 og 50 volt resulterede i, at filmen – eller aktuatoren – strakte sig og bøjede sig nedad, mens de højere spændinger fik den til at trække sig sammen og bøje opad.</p>
			<p>Faktisk fik holdet løgfilmen til at samle en lille vatkugle på 0,1 mg op ved at sætte to ’muskler’ sammen til en slags pincet. Grænsen går dog indtil videre på 2 mg vat, men der bliver arbejdet på sagerne, fortæller en af en af maskiningeniørerne, som er involveret i projektet, Wen-Pin Shih, til <a href="http://www.theverge.com/2015/5/5/8551715/artificial-muscle-onion-skin-soft-robotics">The Verge</a>.</p>
			<p>»Vi forstår stadig ikke helt cellevæggenes struktur samt deres tilhørende egenskaber. Vi deler bare, hvad vi har indtil videre for at udveksle ideer,« siger han.</p>
		</section>
		  </div></body></html>
