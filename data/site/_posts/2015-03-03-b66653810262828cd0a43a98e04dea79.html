---
layout:     post
title: 	    "Venstre står splittet om overvågning af danskere"
post_author:	    
post_date:	    Tue, 03 Mar 2015 22:50:59 +0100
post_site:	    politiken.dk 
post_link:	    http://politiken.dk/indland/politik/ECE2572391/venstre-staar-splittet-om-overvaagning-af-danskere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et retspolitisk opgør udspiller sig i disse dage på de indre linjer i det 
ledende oppositionsparti, Venstre. 
</p><p>
Stridens kerne er regeringens forslag om at tillade overvågning af danskere 
uden retskendelse fra en dommer. 
</p><p>
Partiformand Lars Løkke Rasmussen afviste i en tv-debat sidste onsdag den 
udbredte bekymring for, at forslaget kan underminere borgernes 
retssikkerhed. 
</p><p>
»Vi skal passe på med ikke at blive naive omkring dette her. Forsvarets 
Efterretningstjenestes opgave er at beskytte os mod en ydre fjende. (...) 
Det forhold, at det er en dansker med et dansk pas, som lader sig indrullere 
i IS og deltager i konversationer i en træningslejr i Syrien, skal da ikke 
afholde os fra at lave den form for præventiv aflytning«, sagde Lars Løkke. 
</p><p>
Også forsvarsordfører Troels Lund Poulsen har fuld tillid til 
efterretningstjenestens evne til at administrere de øgede beføjelser såsom 
aflytning uden retskendelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2561822/r-bagland-stejler-over-aflytning-uden-retskendelse/">R-bagland stejler over 
aflytning uden retskendelse</a></p><p>
Men de synspunkter møder stejl modstand fra andre dele af Venstres 
folketingsgruppe. Tidligere integrationsminister Birthe Rønn Hornbech går 
direkte i rette med partiformanden. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke naivt at gå ind for retssikkerhed
</p>
<p class="sender">
Birte Rønn Hornbech (V) 
</p>
</blockquote>
</div><p>
»Lige præcis den der med naivitet er efter min mening noget af det farligste. 
Rent ud sagt – og det må du godt citere mig for – har det ikke en skid med 
sagen at gøre. Det er ikke naivt at gå ind for retssikkerhed. Det er langt 
ude, hvis det er udtryk for naivitet, at man vil gå til en domstol«, siger 
Birthe Rønn Hornbech.</p><p>
Udsigten til en dommerkendelse har en vigtig »disciplinerende virkning« på 
myndighederne, siger hun. »Det nytter ikke noget at komme ind på den 
glidebane, at det er mistillid, hvis man kræver en dommerkendelse. Så er vi 
for alvor ude at svømme«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2570117/regeringen-lover-ingen-overvaagning-af-familier-og-journalister/">Regeringen lover: Ingen 
overvågning af familier og journalister</a></p><p>
Flere andre i folketingsgruppen udtrykker over for Politiken også et klart 
ønske om, at partiet står fast på at kræve en dommerkendelse, enten før 
eller lige efter at en overvågning af danskere i udlandet finder sted. De 
vil dog ikke gå ind i debatten med navn. 
</p><p>
Kort efter terrorangrebet i København udtalte udenrigsordfører Søren Pind, at 
»det centrale for mig er, at overvågning foregår under en dommer. Det har 
jeg sagt mange gange, og det vil jeg ikke løbe fra nu«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2571202/retsordfoerere-vil-gaa-spionchef-paa-klingen/">Retsordførere vil gå spionchef 
på klingen</a></p><p>
I dag skal en dommer give tilladelse, før efterretningstjenesterne må aflytte 
og overvåge danskere. Men med regeringens udspil ’Et stærkt værn mod terror 
– 12 nye tiltag mod terror’ vil FE få mulighed for at overvåge danskere i 
udlandet, hvis der er mistanke om forbindelse til terror. Og det uden 
rettens ord for, at mistanken er tilstrækkelig. 
</p><p>
Forslaget har ført til en storm af kritik af fremtrædende eksperter på 
retsområdet, og det har også drevet kiler ind i regeringspartiet de 
radikale, som tidligere har modsat sig overvågning uden retskendelse. 
</p><h3>
En velkendt konflikt 
</h3><p>
Men også i Venstre skaber spørgsmålet altså røre. 
</p><p>
Konflikten mellem det, man kunne kalde Forsvarsvenstre og Retsvenstre er 
efterhånden velkendt og har også kunnet spores under tidligere terrorpakker. 
Spørgsmålet er typisk, om hensynet til borgernes retssikkerhed skal stå over 
hensynet til efterretningstjenesternes ønsker om beføjelser til bekæmpelse 
af terror. 
</p><p>
Det er ikke lykkedes at få en kommentar fra retsordfører Karsten Lauritzen, 
der forhandler terrorpakken på partiets vegne. I går erkendte Lauritzen dog 
over for Politiken, at hans tidligere udtalte støtte til regeringens forslag 
var »lidt præmatur«. 
</p><p>
»Der er tale om et principielt skred, men jeg tror godt, det kan være muligt 
at få indbygget nogle retssikkerhedsmæssige garantier og mekanismer, som kan 
legitimere det skred«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2565448/tilsyn-vi-kan-ikke-godkende-spiontjenestens-overvaagning/">Tilsyn: Vi kan ikke godkende 
spiontjenestens overvågning</a></p><p>
Forsvarsordfører Troels Lund Poulsen siger: »Det er ikke noget problem, at der 
ikke ligger en dommerkendelse før (aflytningen,red.). Og vi lægger heller 
ikke op til, at der nødvendigvis skal være en dommerkendelse efter. Der skal 
bare være en form for kontrol med denne mekanisme, som man giver FE«. 
</p><p>
Adspurgt til uenigheden internt i Venstre siger Troels Lund Poulsen, at »der 
er flere forskellige opfattelser af, hvordan et retssamfund skrues sammen«. 
</p><p class=" bl-elem">
»Nogle står meget, meget højt på det med en dommerkendelse, og der er så andre 
af os, som ser anderledes og mere nuanceret på det spørgsmål. Men det er jo 
ikke et spørgsmål om, hvorvidt man ønsker en politistat eller ej«. 
</p>	
</div>
</div></body></html>
