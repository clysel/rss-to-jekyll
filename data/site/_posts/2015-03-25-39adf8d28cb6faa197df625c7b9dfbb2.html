---
layout:     post
title: 	    "Efter voldsom kritik: Hjælp på vej til unge kvinder med smerter efter vaccine"
post_author:	    
post_date:	    Wed, 25 Mar 2015 22:29:34 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2604087/efter-voldsom-kritik-hjaelp-paa-vej-til-unge-kvinder-med-smerter-efter-vaccine/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De er unge og aktive, men pludselig magter de intet. Invaliderende svimmelhed, 
træthed og massive hovedpiner dræner dem. 
</p><p>
I flere år har hundredvis af unge kvinder og deres forældre kæmpet for at få 
det etablerede sundhedsvæsen til at tage symptomer, der måske skyldes 
bivirkninger af hpv-vaccinen mod livmoderhalskræft, alvorligt. 
</p><p>
Og efter år med voldsom kritik er Danske Regioner nu klar med et tiltag på 
området, så der senest 1. juni er én hospitalsafdeling i hver af landets fem 
regioner, der skal tage sig af patienter med uklare symptomer, som kan være 
resultat af bivirkninger ved hpv-vaccinen. 
</p><h3>
Ilt til debatten 
</h3><p>
»Nu bliver der taget bedre hånd om disse piger. Det er bestemt ikke 
tilfredsstillende, hvis man skal gennem 20 afdelinger og måske nogle gange 
står Palle alene i verden«, siger Ulla Astman, formand for Sundhedsudvalget 
i Danske Regioner. 
</p><p>
Ifølge Ulla Astman giver det nye, samlede ansvar i regionerne bedre muligheder 
for at indfange specialiseret viden om patientgruppen. Der etableres et 
fagligt netværk mellem de involverede afdelinger på tværs af landet, så de 
kan udveksle erfaring og ekspertise på et område, man i dag har sparsom 
viden om. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2534206/sundhedsstyrelsen-hpv-vaccine-er-fortsat-sikker/">Sundhedsstyrelsen: HPV-vaccine 
er fortsat sikker</a></p><p>
Sundhedsstyrelsen har på seks år fået indberettet 283 tilfælde af formodede 
alvorlige bivirkninger ud af næsten 500.000 hpv-vaccinerede kvinder. Man ved 
ikke, om der er en sammenhæng mellem vaccine og bivirkninger, men historier 
om unge kvinder i voldsomme smerter, der føler sig afvist i 
sundhedssystemet, har givet ilt til vaccinationsdebatten. 
</p><p>
Udmeldingen fra regionerne om det nye tiltag på hpv-området kommer, samtidig 
med at TV 2 i aften viser en kritisk dokumentar om unge kvinders potentielle 
bivirkninger af vaccinen. Danske Regioner afviser dog, at det nye tiltag har 
nogen sammenhæng med programmet. 
</p><p>
»Vi har sådan set været på vej med det her længe. Også før programmet har vi 
af ministeriet været bedt om at finde en løsning for de her piger«, siger 
Ulla Astman. 
</p><h3>
Læge: »Et kafkask helvede«
</h3><p>
Synkopecenteret på Frederiksberg Hospital er det sted, hvor piger fra Region 
Hovedstaden skal starte deres udredningsforløb. Læge Louise Brinth fra 
Synkopecenteret har skrevet Kroniken i dagens avis. Hun støtter 
hpv-vaccinen, men har set mere end 80 piger, der alle har oplevet diffuse 
symptomer med invaliderende træt- og svimmelhed: 
</p><p>
»Måske medfører vaccinen sygdom hos nogle ganske få. Vi ved det ret beset ikke 
endnu. Men hvis vi afviser mistanken på stedet og ikke anerkender det som en 
mulighed, kan vi ikke få vurderet det ordentligt. Så kan vi ikke forske i 
det og blive klogere på, hvad der er op og ned i det her – og hvordan vi 
bedst behandler de her knaldsyge piger. Lige nu gennemgår mange af dem et 
kafkask helvede, hvor de oplever, at der ikke bliver taget ansvar«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2303594/vi-klager-over-bivirkninger-ved-medicinen-som-aldrig-foer/">Vi klager over bivirkninger 
ved medicinen som aldrig før</a></p><p>
Louise Brinth tror, at regionernes nye tiltag vil kunne være med til at sikre, 
at »tilliden til vaccinen er bedst muligt langtidssikret. Det er ikke 
langtidsholdbart at tie den her bekymring ihjel«. 
</p><p>
Mette Kenfelts datter Simone fik, som Politiken beskrev i 2013, sværere 
invaliderende bivirkninger, angiveligt fra hpv-vaccinen. To års skolegang er 
mistet: 
</p><p class=" bl-elem">
»Det er dejligt, hvis der nu sker noget. Vi bliver nødt til at tage de her 
ellers sunde, raske unge pigers sygdomme alvorligt«. 
</p>	
</div>
</div></body></html>
