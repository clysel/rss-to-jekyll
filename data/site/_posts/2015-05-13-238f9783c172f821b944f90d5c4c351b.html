---
layout:     post
title: 	    "»Du må ikke blive ingeniør. Det er for kedeligt«"
post_author:	    71978
post_date:	    Wed, 13 May 2015 14:30:08 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/du-maa-ikke-blive-ingenioer-det-er-kedeligt-3106
---
<html><body><div><section class="body">
			<p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>»Jeg fik altid at vide af min far, at jeg ikke måtte blive ingeniør. Han er selv miljøingeniør og mente, at det var alt for kedeligt for mig.«</p>
			<p>Men sådan gik det ikke. For budskabet lyder som bekendt, ‘hvad fatter gør (…)’ og ikke, ‘hvad fatter siger (...)’, og i går modtog 24-årige Lærke Cecilie Bjerre Rambøll Legatet, der hvert år går til fire særligt dygtige ingeniørstuderende, som alle skal læse et semester i udlandet.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Hold sin karriere i gang. Tjek de nye jobopslag på Jobfinder</a></p>
			<p>Til daglig læser Lærke Cecilie Bjerre på DTU, hvor hun er i gang med en kandidat i bygningsdesign, men til efteråret rejser hun til München, hvor hun skal bruge et halvt år på at dygtiggøre sig inden for byplanlægning og urban design på Technische Universität München.</p>
			<p>Den unge kvinde var én blandt mere end 400 studerende i opløbet til årets legat, og hun var ret overrasket, da de ringede fra Rambøll på en ellers ‘lidt kedelig, standard mandag’ og overbragte nyheden.</p>
			<p>»De sagde, at de synes,  jeg var rigtig dygtig, og det blev jeg naturligvis glad for. Samtidig kunne jeg forstå, at mit studie fokuserer på et område, hvor Rambøll også sætter ind,« fortæller Lærke Cecilie Bjerre, der en af af to DTU-studerende, som modtager legatet.</p>
			<p>De er begge optaget på Honours Programmes, som eksisterer på samtlige af DTU’s kandidatretninger, men er forbeholdt elitestuderende og derfor har en maksimal optagelse på ti procent af de kandidatstuderende.</p>
			<h2>Fascineret af byrum</h2>
			<p>Optagelsen på Honours Programmes betyder, at den studerende har mulighed for at sammensætte sin egen studieplan. Lærke Cecilie Bjerre har valgt at dreje sin i retning af byplanlægning, så hun kan fokusere på det, der interesserer hende mest: At designe byrum.</p>
			<p>»Der er så mange komplekse parametre, der spiller ind i opfattelse og design af byrum: Bæredygtighed, miljø, vandafledning, temperaturer fra sol/skygge, støj, sociale parametre og så videre. Det er dem, jeg vil undersøge,« forklarer Lærke Cecilie Bjerre.</p>
			<p>Det er særligt fysikken bag byrummet, der fanger hende. Arbejdet med tallene og fysikken, som er ekstra kompleks, fordi der er så mange ubekendte faktorer, der spiller ind i byrummet i forhold til i lukkede design.</p>
			<h2>Arkitekt var ikke nørdet nok</h2>
			<p>Egentlig troede Lærke Cecilie Bjerre efter gymnasiet, at hun skulle være arkitekt, men der var for lidt teknik, matematik og fysik.</p>
			<p>»Jeg ville have mere nørderi indover,« griner hun. Derfor valget på trods af fatters drillende formaninger på ingeniørstudiet. Dog har hun haft både praktiktid og efterfølgende studiejob hos Henning Larsen Architects.</p>
			<p>Her oplevede Lærke Cecilie Bjerre et tæt samspil mellem ingeniører og arkitekter, som hun også senere kommer til at indgå i.</p>
			<p>»Jeg er mere teknisk anlagt end arkitekterne og fik lov at lave en masse analysearbejde, som jeg jo synes er spændende. Blandt andet vindanalyse, analyser af solindstråling i bygninger og analyser i forhold til valg af bæredygtige materialer,« fortæller hun.</p>
			<p>Samtidig er Lærke Cecilie Bjerre utrolig glad for at formidle sin viden, og tanken om at skulle indgå i et samarbejde, hvor eksempelvis kommune og borgere også involveres, drager hende</p>
			<p>»Nørderi og kommunikation kan være svære discipliner at forene, men det er sjovt og en øvelse, jeg altid sætter pris på,« siger hun.</p>
			<p><em>Udover Lærke Cecilie Bjerre er modtagerne af Rambøll Legatet 2015: Aleksander Probst Otovic, DTU. Thomas Riis Jakobsen, Ingeniørhøjskolen ved Aarhus Universitet. Burak Ulusoy, SDU. Legatet er på 25.000 kroner.</em></p>
			<p><em>Engineer the future er en alliance af organisationer, virksomheder og uddannelsessteder med Ingeniøren som mediepartner. ETF skal synliggøre den værdi teknologi skaber for Danmark. Artiklen er sponsoreret af ETF. Læs andre artikler om danske ingeniører og teknologieksperter på <a href="http://karriere.jobfinder.dk/artikel/ing.dk/etf">ing.dk/etf</a></em></p>
		</section>
		  </div></body></html>
