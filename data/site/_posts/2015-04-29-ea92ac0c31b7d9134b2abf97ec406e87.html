---
layout:     post
title: 	    "Fitness Worlds discountmodel har slået konkurrenterne i gulvet"
post_author:	    
post_date:	    Wed, 29 Apr 2015 17:38:26 +0200
post_site:	    politiken.dk 
post_link:	    http://politiken.dk/oekonomi/ECE2648251/fitness-worlds-discountmodel-har-slaaet-konkurrenterne-i-gulvet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fitness World har på et årti vokset sig til Danmarks suveræne fitnesskonge på 
et marked, der bliver ved med at vokse. 
</p><p>
Og tirsdag aften kunne den ti år gamle kæde så fortælle, at den bliver 
overtaget af den norske kapitalfond FSN. En handel, der vurderes til intet 
mindre end godt 2 milliarder kroner. 
</p><p><b class="ext-link">SOLGT </b><a class="embeddedlink" href="http://politiken.dk/oekonomi/virksomheder/ECE2647373/fitness-world-solgt-for-formue-til-norsk-kapitalfond/">Fitness World solgt for formue til norsk 
kapitalfond</a></p><p>
»For cirka 10 år siden var fitnessmarkedet domineret af kæder som Fitness dk, 
Sats og Equinox Fitness. Men i 2007, kun to år efter sin grundlæggelse, var 
Fitness World allerede godt på vej til at blive markedsleder. Og er kun 
vokset siden«, siger Kasper Lund Kirkegaard, forskningsansvarlig i Dansk 
Idrætsforbund (DIF). 
</p><div class="art-quote article-box">
<p class="quote"/>
<blockquote>
<p class="quote-txt">
I 2007, kun to år efter sin grundlæggelse, var Fitness World allerede godt på 
vej til at blive markedsleder
</p>
<p class="sender">
Kasper Lund Kirkegaard, Dansk Idrætsforbund 
</p>
</blockquote>
</div><p/><p>
Ifølge Kasper Lund Kirkegaard er antallet af fitnesscentre siden 2006 gået fra 
334 til små 600, mens antallet af medlemmer er næsten fordoblet fra 460.000 
i 2006 til 810.000 i 2014. 
</p><p>
Og det marked sidder Fitness World altså solidt på. Fitnessgiganten ejer i dag 
hvert fjerde danske fitnesscenter, og Kasper Lund Kirkegaard vurderer, at 
kæden sidder på 40 procent af kunderne. 
</p><p>
»Fitness World blev store på at tilbyde bindingsfri abonnementsaftaler og på, 
at de andre fitnesskæder var for stædige til at ændre på deres egne 
abonnementsbetingelser og generelt meget højere prisniveauer«, siger han. 
</p><h3>
Fitnessens svar på Norwegian 
</h3><div class="art-fakta article-box">
<h4 class="">
Danske fitnesskæder</h4>
<h5>
Kommercielle fitnesscentre</h5>
<div class="fakta-body" data-buildingblock="embedded_factboxlink">
<p><b>Fitness World</b>: 160 centre 
</p><p><b>Fitness dk</b>: 43 
</p><p><b>Loop Fitness</b>: 39 
</p><p><b>Sport og Fitness</b>: 22 
</p><p><b>Butterfly</b>: 17 
</p><p><b>Fit &amp; Sund</b>: 13 
</p><p><b>Motion og Trivsel</b>: 10 
</p><p><b>Crossfit CPH</b>: 10 
</p><p><b>Dansk Fitness</b>: 9 
</p><p><b>Fitness4You</b>: 6 
</p><p><b>Dit Center</b>: 5 
</p><p><b>Energii</b>: 5 
</p><p><b>Sundhedscenter Bornholm</b>: 4 
</p><p><b>Key2Fitness</b>: 4 
</p><p><b>6-24 Motion</b>: 4 
</p><p><b>Go2Fitness</b>: 2 
</p><p><b>Kommercielle fitnesscentre i alt</b>: 575 
</p><p class=" bl-elem"><i class=" bl-elem">Kilde: Danmarks Idrætsforbund og Dansk Fitness &amp; Helse Organisation</i></p>
</div>
</div><p/><p>
Spørger man Henrik Brandt, direktør i Idrættens Analyseinstitut, har 
fitnesskæden haft succes med at effektivisere ydelserne. 
</p><p>
»Fitness World er fitnessmarkedets svar på flyselskabet Norwegian, der kom ind 
og stjal en masse fra kæder som Fitness DK og Sats, der kunne tilbyde lidt 
mere, men som hverken var luksus eller prisdygtigt«, siger han. 
</p><p>
I starten af 2013 købte Fitness World således Sats’ seks centre, og i 
slutningen af 2014 købte de Danmarks tredjestørste kæde, 
discountkonkurrenten Fresh Fitness. 
</p><p><b class="ext-link">KØBT </b><a class="embeddedlink" href="http://politiken.dk/motion/fitness/ECE2490118/dyr-nyhed-for-fitnesskunder-fresh-opkoebt-af-fitness-world/">Dyr nyhed for fitnesskunder: Fresh 
opkøbt af Fitness World</a></p><p>
»Fresh Fitness var Ryanair – den endnu mere skrabede discountversion. Derfor 
opkøbte de dem for at sidde på discountsegmentet«, siger Henrik Brandt. 
</p><p>
Der er i dag færre store landsdækkende kæder, men samlet er der kommet flere 
kæder til, fordi der er dukket flere nichekæder op, tilføjer Kasper Lund 
Kirkegaard fra DIF. Og det har været til gavn for kunderne, siger han: 
</p><p>
»For forbrugeren ser det godt ud. Prisudviklingen har betydet, at det er 
blevet halvt så dyrt at dyrke fitness på 10 år. Og ser man på andre landes 
prisniveauer på fitnessmarkedet, ligger Danmark i den absolut billigste 
ende«. 
</p><h3>
Vil ud i verden 
</h3><p>
Men hvorfor vil Fitness World-stifter Henrik Rossing af med sit livsværk? 
</p><p>
»Jeg tror, at den nye ejer, kapitalfonden, har en strategi om at komme 
yderligere ud over de danske grænser. Udbrede lavpriskonceptet til andre 
lande og gentage succesen fra det danske fitnesseventyr«, siger Kasper Lund 
Kirkegaard. 
</p><p><b class="ext-link">FITNESSNATION</b><a class="embeddedlink" href="http://politiken.dk/motion/fitness/ECE2572970/antallet-af-fitnesscentre-er-fordoblet-paa-under-10-aar/">Antallet af fitnesscentre er 
fordoblet på under 10 år</a></p><p>
I starten af året gik Fitness World da også som den første fitnesskæde i 25 år 
over den danske grænse, da de opkøbte polske Condizione. 
</p><p>
Og det er en god ide at søge ud i verden, vurderer Henrik Brandt fra Idrættens 
Analyseinstitut. For ingen udenlandske markeder er så domineret af 
discountkæder som det danske. Han tror, at Fitness World denne gang vil 
vende blikket mod nord til sin nye ejers hjemland. 
</p><p>
»De vil formentlig starte med at gå efter nærmarkeder, og der er Norge 
utroligt interessant, fordi der er dobbelt så mange voksne nordmænd som 
danskere, der dyrker fitness – men der er ingen lavpriscentre, og ingen der 
er så store, som Fitness World er herhjemme«. 
</p><p class=" bl-elem">
Fitness World havde i 2011 91 centre. I januar i år var de vokset til 149. Til 
sammenligning har de to næststørste kæder, Fitness dk og Loop Fitness 
tilsammen 84 . 
</p>	
</div>

</div></body></html>
