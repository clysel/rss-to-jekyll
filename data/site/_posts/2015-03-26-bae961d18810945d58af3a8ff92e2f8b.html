---
layout:     post
title: 	    "Arkitekturredaktøren: Aarhus Ø er Ørestad om igen"
post_author:	    
post_date:	    Thu, 26 Mar 2015 15:14:24 +0100
post_site:	    politiken.dk 
post_link:	    http://politiken.dk/kultur/arkitektur/ECE2604365/arkitekturredaktoeren-aarhus-oe-er-oerestad-om-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Aarhus står midt i en gevaldig forandring. Hidtil gik den yderste husrække mod 
vandet ved Kystvejen, men nu rykker byen ud på havnemolerne, og udsynet fra 
vejen bliver delvis afskåret. 
</p><div class="art-fakta article-box">
<h4 class="">
Anmeldelse</h4>
<h5>
Arkitektur</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Aarhus Ø. 
</p><p>
Helhedsplan: Knud Fladeland Nielsen og Peer Teglgaard Jeppesen. 
</p><p class=" bl-elem">
Bygherre Aarhus Kommune m.fl.
</p>
</div>
</div><p>
En sådan forandring af byens ansigt betyder, at udbygningen skal gøres med en 
kirurgisk omhu for detaljen og en indretningsarkitektonisk omsorg for 
helheden. Og selv om der var gode takter i helhedsplanens offentlige rum, så 
er det, som om bebyggelserne taber det på gulvet. I skolen Navitas har man 
brugt 1 milliard kroner på et æstetisk discountbyggeri, der ikke er værdigt 
til byens mest centrale placering. </p><p>
Tøjgiganten Bestseller får bygget et nyt hovedkvarter lige ved siden af, og 
det er tilsyneladende af en helt anden kvalitet. Men det afskærer kigget til 
havnen fra gaden Nørreport – et af de kig, der i vurderingen af blikkenes 
økonomiske værdi burde have været prioriteret for almenheden. 
</p><h3>
Problematisk byggeplan 
</h3><p>
Forbindelsen herud til havnen har altid for alle, der ikke arbejdede her, 
udelukkende været visuel. Den oplevelse bygger den 15 år gamle helhedsplan 
videre på. Den er tegnet af arkitekterne Knud Fladeland Nielsen og Peer 
Teglgaard Jeppesen, og bygger på nogle robuste historisk forankrede 
landskabelige greb:
</p><p><b class="ext-link">LÆS INTERVIEW </b><a class="embeddedlink" href="http://politiken.dk/kultur/arkitektur/ECE2604361/stadsarkitekt-om-aarhus-oe-man-ser-ikke-hav-man-ser-havn-i-stedet/">Stadsarkitekt om Aarhus Ø: 
Man ser ikke hav, man ser havn i stedet</a></p><div class="art-quote article-box">
<p class="quote"/>
<blockquote>
<p class="quote-txt">
Kun Navitas skjuler ikke sin størrelse, men forsøger at virke større, end det 
er - det er så også vor tids mest utilpassede byggeri
</p>
</blockquote>
</div><p>
Skovområderne nord og syd for byen skal forbindes af en grøn sti langs en 
kanal, der aftegner byens oprindelige kystlinje, før havnen blev bygget ud i 
Aarhusbugten. Planen fører også frilægningen af Aarhus Å helt ud i 
havneløbet. Rundt om Hack Kampmanns toldbygning kommer en åben plads, og en 
pier fjernes for at skabe et større havnerum i det inderste af havnen. 
</p><p>
Bebyggelsesplanen er straks mere problematisk. Den er lagt an på de lange kig 
mellem lige gader og tillader meget store byggegrunde. De er så store, at 
husene nu tilsyneladende skammer sig over deres størrelser. Kun Navitas 
skjuler ikke sin størrelse, men forsøger at virke større, end det er. Det er 
så også vor tids mest utilpassede byggeri. 
</p><p>
De øvrige projekter opdeler sig i mindre bygningskroppe eller facademønstre, 
så de ser ud, som om de består af flere mindre huse. De prøver hver for sig 
at ligne billedet af en by. Men en god by er ikke kun karakteriseret ved at 
have flere huse på et sted, den skal også rumme en forskellighed af 
funktioner. 
</p><p>
Nygravede kanaler rundt om bebyggelserne i den nye bydel vil få dem til at 
leve op til betegnelsen Aarhus Ø på en anden måde: Hvert projekt bliver så 
godt som sin egen ø, og fornemmelsen forstærkes af, at hver bygning kun har 
én funktion. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2604359/aarhus-tager-bugten-tilbage---men-ikke-uden-problemer/">Aarhus tager bugten tilbage - 
men ikke uden problemer</a></p><p>
Man har tænkt, at der skal være brede sigtelinjer mellem husene, så man i 
gadeforløb fastholder byens visuelle forbindelse til vandet i bugten. Denne 
opvurdering af det spektakulære betyder, at man kommer til at kigge langt 
efter kvaliteter som læ, nærhed, sammenhæng og menneskelige proportioner. 
</p><p>
Aarhus Ø bliver, både hvad angår temperatur og byliv, et køligt område, som 
man kender det fra en anden ny bydel fra vores egen tid, Ørestad i 
København. Kan man nu om dage overhovedet bygge by på en anden måde? 
</p><h3>
Ser hinanden gennem kikkerter 
</h3><p>
Ja, i Malmøs Østre Havn har arkitekten Klas Tham skabt rare opholdsrum omkring 
husene i bydelen Bo01 ved at skelne hårdt mellem første række ud til den 
offentlige havnepromenade og de lavere bebyggelser, der ligger bag dem i en 
labyrintisk gadeføring. De yderste høje huse har udadvendte funktioner i 
gadeniveau og danner læ for den bagvedliggende lavere boligbebyggelse. 
</p><p>
Det betyder, at ikke alle får udsigt, men de får til gengæld et rart udeklima 
i en bydel med små tætte gaderum, hvor der ikke skal mange til, før det 
føles befolket. Det er et område, hvor man mødes og hilser på hinanden og 
ikke er bange for at sende børnene ud at lege. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2575206/riv-byen-ned-soeren-ulrik-thomsen-blaeser-til-kamp-mod-lys-og-luft/">Riv byen ned: Søren Ulrik 
Thomsen blæser til kamp mod lys og luft</a></p><p>
I bydele som Ørestad, og som Aarhus Ø er på vej til at blive, hvor man er 
lukket inde i hver sit tårn bag kanalernes voldgrave, ser man kun hinanden 
gennem kikkerter. Her er der ikke meget plads til udvekslinger, hjerterum og 
tryghed. 
</p><p>
Men Aarhus Ø’s åbne byplan gemmer også på nogle gode perspektiver. Omkring 
Dokk1 er et lovende byrum på vej, og mellem Navitas og Toldboden kommer 
Havnepladsen, hvor ingenting eller store koncerter kan udfolde sig. 
</p><p class=" bl-elem">
Og Bassin 7 vil skabe et solvendt badeland tegnet i samarbejde mellem Jan Gehl 
Architects og BIG. Det skal nok blive et trækplaster og sammen med 
hovedbiblioteket Dokk1 medvirke til, at Aarhus Ø ikke bliver en ren fiasko. 
</p>	
</div>
</div></body></html>
