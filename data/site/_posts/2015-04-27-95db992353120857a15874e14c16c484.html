---
layout:     post
title: 	    "Danske bankchefer vil samle it-driften i fælles selskab"
post_author:	    Adam Fribo
post_date:	    Mon, 27 Apr 2015 13:16:39 +0000
post_site:	    www.version2.dk 
post_link:	    http://www.version2.dk/artikel/danske-bankchefer-vil-samle-it-driften-i-faelles-selskab-158766?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>De danske banker bør samle deres it-drift og udvikling i en enkelt virksomhed i stedet for de nuværende tre.</p>

<p>Det mener flere danske bankdirektører ifølge <a href="http://www.business.dk/finans/bankbosser-gaar-ind-for-it-fusion">Berlingske Business</a>.</p>

<p>Bortset fra Danske Bank og Nordea, der hver har deres egen datacentral, er alle de danske pengeinstitutter tilkoblet enten SDC, BEC eller Bankdata.</p>

<p>Her udvikles nogenlunde de samme it-systemer til bankerne, og det udløser en årlig omsætning på godt en milliard kroner i hver datacentral.</p>

<p>Men det kunne gøres langt billigere ved at fusionere dem.</p>

<p>»Der er ingen tvivl om, at der ville være penge i at fusionere datacentralerne. Det ville give en større volumen og lavere omkostninger. Hver gang, der kommer en ny lov, skal den implementeres alle steder,« siger Gert Jonassen, der er ordførende direktør i Arbejdernes Landsbank og formand for BEC.</p>



<p>Direktører fra både Jyske Bank og Sparekassen Kronjylland bakker idéen op.</p>

<p>Ønsket om en fusion har dog eksisteret i flere år, men indtil videre er det ikke lykkedes for bankerne at blive enige om, hvilke vilkår, det eventuelt skal foregå på.</p>


  </section>

      </div></body></html>
