---
layout:     post
title: 	    "Derfor dør færre af kræft"
post_author:	    
post_date:	    Fri, 17 Apr 2015 22:38:13 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2632263/derfor-doer-faerre-af-kraeft/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå bog: Hans Storm</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/hans_storm_jpg_929054u.jpg" alt="" border="0"/></span></p><p class=" bl-elem">
Overlæge, læge-faglig vicedirektør i Kræftens Bekæmpelse. Har siden 
begyndelsen af 1980’erne forsket i årsager til udvikling af kræft, 
kræftstatistik og forekomst nationalt og internationalt samt resultater af 
kræftbehandlingen. 
</p>
</div>
</div><p>
Lægefaglig vicedirektør Hans Storm forklarer sygdom for sygdom, hvorfor vi ser 
et fald. 
</p><h3>
TYKTARM 
</h3><p>
»Den kirurgiske behandling er generelt set, men særligt ved tyk- og 
endetarmskræft, forbedret markant. Derfor dør færre nu end for 10 år siden. 
De kirurgiske teknikker er mindre indgribende, og der bruges nye, skånsomme 
teknologier. For 20-30 år siden var en tarmkræftoperation langt mere 
risikofyldt. Lægerne er generelt blevet bedre til at behandle alle former 
for kræft – i alle stadier af sygdommen. Kræften bliver fundet tidligere, og 
det øger chancen for overlevelse, men selve behandlingerne er også blevet 
bedre. Og så har vi nu fået screeningsprogrammet for tarmkræft, og her 
forventer vi også om nogle år, at det vil føre til, at færre dør«. <br/>
14 procent færre døde i 2012 end i 2000. I 2012 fik 2.880 tyktarmskræft. 1.337 
døde. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2612036/nu-kan-flere-kraeftpatienter-tage-kemoen-hjemme-i-sofaen/">Nu kan flere kræftpatienter tage 
kemoen hjemme i sofaen</a></p><h3>
LIVMODERHALS 
</h3><p>
»Med vores screeningsprogram for livmoderhalskræft har vi kunnet finde kræften 
i tidligere stadier og behandle. Det er en kraftig årsag til, at færre 
kvinder i dag dør af denne kræftform end for 10-20 år siden. Uden screening 
ville vi se 1.500-2.000 nye kræfttilfælde årligt mod de nuværende mindre end 
500. Og så har vi fået en vaccine mod 80 procent af de hpv-vira, der giver 
livmoderhalskræft. Får vi vaccineret alle, vil der fremover kun være 20 
procent vira tilbage, der kan give livmoderhalskræft. Så kvinder skal 
fortsat gå til screening. Fremover vil vi se flere vacciner, der går efter 
de virus, der kan medføre kræft. Det næste, vi nok kommer til at se, vil 
være en vaccine mod hovedhalskræft, hvor bakterier overføres seksuelt. Det 
vil vi høre mere om ganske snart«. <br/>
42 procent færre døde i 2012 end i 2000. 356 fik livmoderhalskræft. 95 døde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2514189/kraeftsyge-pia-min-diagnose-har-gjort-mig-vaagen/">Kræftsyge Pia: »Min diagnose 
har gjort mig vågen«</a></p><h3>
PROSTATA 
</h3><div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p><b>Så mange fik kræft </b></p><p>
34.812 fik kræft i 2012 
</p><p>
20 procent flere end i 2000. 
</p><p><b>Så mange døde af kræft</b></p><p>
15.527 døde af kræft i 2012 
</p><p>
14 procent flere døde end i 2000. 
</p><p><i class=" bl-elem">Kilde: Kræftens Bekæmpelse, procentuel forskel er per 100.000 
(aldersstandardiseret) </i></p><p><b>Største chance for overlevelse: </b></p><p>
Anden hudkræft mænd 90%/ kvinder 95% 
</p><p>
Modermærkekræft 87%/93% 
</p><p>
Testikel 97/0 
</p><p>
Bryst 0/85 
</p><p>
Prostata 84/0 
</p><p>
Hodgkins lymfom 85/85 
</p><p>
Livmoder 0/83 
</p><p><i class=" bl-elem">Kilde: 2009-2012, 5-års relativ overlevelse (i %) mænd/kvinder, Kræftens 
Bekæmpelse ved Gerda Engholm. </i></p><p><b>De fem største kræftdræbere: </b></p><p>
Lunge 3677 
</p><p>
Tyktarm 1389 
</p><p>
Bryst 1195 
</p><p>
Prostata 1168 
</p><p>
Bugspytkirtelkræft 913 
</p><p class=" bl-elem"><i class=" bl-elem">Kilde: Antal kræftdødsfald per år, opgjort 2008-2012, begge køn, Kræftens 
Bekæmpelse v Gerda Engholm. </i></p>
</div>
</div><p>
»Prostatakræft er en lidt speciel kræftform. På den ene side er der mange, der 
dør af sygdommen, over 1.000 om året. På den anden side er den for det meste 
ret ufarlig, så de fleste er i live fem år efter diagnosen. Op gennem 
1990’erne og særligt i 00’erne steg antallet af prostatakræfttilfælde 
markant, fordi lægerne brugte en særlig blodprøve (PSA) til at opspore 
prostatakræft. Men urologerne har fastslået, at metoden finder alt for mange 
alt for tidlige stadier af protatakræft, der aldrig udvikler sig til en 
dødelig sygdom. Derfor benyttes den langt mindre i dag, og det er faktisk 
også en del af forklaringen på, at lidt færre danskere siden 2010 har fået 
en kræftdiagnose. Igen er operative behandlingsteknikker ved prostatakræft 
blevet markant bedre, og det har øget chancen for overlevelse«. <br/>
10 procent færre døde i 2012 end i. 2000 4.315 fik prostatakræft. 1.153 døde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2516904/fire-ud-af-ti-danskere-med-kraeftsymptomer-udskyder-laegebesoeg/">Fire ud af ti danskere med 
kræftsymptomer udskyder lægebesøg</a></p><h3>
BRYST 
</h3><p>
»Screening har medført tidligere diagnose og dermed bedre chance for 
overlevelse. Men allerede før mammografiscreening i 2008 blev indført i hele 
landet, så vi et begyndende fald i dødeligheden af brystkræft. Det kan kun 
tilskrives bedre behandling. Vi har set en konstant udvikling på kemo-siden 
de seneste årtier, og det har hjulpet alle kræftpatienter, ikke kun kvinder 
med brystkræft. Tidligere nedsatte lægerne ofte kemodosis, fordi patienten 
oplevede voldsomme negative reaktioner fra kemoen, dermed var 
behandlingseffekten også mindre effektfuld. Nu har vi fået langt bedre styr 
på håndtering af bivirkninger og kan derfor holde kemodosis oppe. Det giver 
bedre behandlingsresultater. Der kommer konstant nye, dyre og virkelig 
effektfulde medicinske behandlinger. Eksempelvis har hver femte 
brystkræftpatient de seneste 10 år kunnet få en effektiv, skræddersyet 
behandling, der nedsætter risikoen for tilbagefald og dermed giver bedre 
overlevelse«. <br/>
23 procent færre døde i 2012 end i 2000. 4.474 fik brystkræft. 1.123 døde. 
</p><h3>
LUNGER 
</h3><p>
»Lungekræft er en af de mest aggressive, dødelige kræftlidelser, der findes, 
med omkring 5.000 nye tilfælde årligt. De fleste dør inden for 1,5 år. 
Overlevelsesgevinster ved bedre behandling tælles i måneder, ikke år. Men 
heldigvis oplever vi hvert år, at færre, særligt mænd, får lungekræft, og 
det er den primære grund til, at færre dør af sygdommen. Rygning er 
heldigvis på 20 år blevet mere eller mindre socialt uacceptabelt, og årligt 
har vi set et fald på 1-2 procentpoint i antal dagligrygere. Det er 
forklaringen. Den 10 år gamle rygelov har været og vil blive en af de 
allerstørste gevinster for den danske folkesundhed, når vi taler 
kræftlidelser. For rygning fører ikke kun til lungekræft, men også til en 
lang række andre kræftlidelser.«<br/>
6 procent færre døde i 2012 end i 2004. 545 fik lungekræft. 3.745 døde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2466828/dansk-forsker-finder-mulig-kur-mod-kraeftsmerter/">Dansk forsker finder mulig kur 
mod kræftsmerter</a></p><h3>
MAVESÆK 
</h3><p>
»Et af de allerstørste fald i kræftdødeligheden er sket med kræft i 
mavesækken, hvis vi går tilbage til 1950’erne. Dengang vidste man ikke, som 
vi ved i dag, at en særlig bakterie i maven, helicobacter, er stærkt 
medvirkende til at udvikle kræft i mavesækken. Uden at vi har været klar 
over det, har vi nok fået slået bakterien ned hos de fleste som en 
sidegevinst, når vi har fået antibiotika for halsbetændelse eller anden 
infektion. Samtidig spiser vi ikke så mange røgede og saltede fødevarer som 
i 1950’erne, der også er en risikofaktor for denne kræftform. Dermed er en 
tidligere stor kræftsygdom, der slog rigtig mange ihjel, reduceret meget 
kraftigt gennem årene«. <br/>
9 procent færre døde i 2012 end i 2000. 500 fik kræft i mavesækken. 414 døde. 
</p><h3>
Fremtiden – ny skræddersyet medicin 
</h3><p class=" bl-elem">
»Mange nye medicinske behandlinger bygger på den viden, vi har opbygget om de 
enkelte kræftformer. Vi ved i dag, at hver enkelt kræftform er meget mere 
end én sygdom. De kan inddeles i undergrupper, der er forskellige og derfor 
ikke skal behandles ens. Derfor bliver den medicinske behandling i dag 
’skræddersyet’, hvor vi på genniveau identificerer særlige kræftunderarter, 
som behandles. Det bliver kaldt personaliseret eller målrettet behandling. 
Det er fremtiden, og der sker en rivende udvikling i disse år, blandt andet 
med den immunologiske forståelse af den medicinske behandling. Med tiden vil 
vi kunne give den helt rigtige behandling til den enkelte patient – 
brystkræft er eksempelvis ikke én, men en lang række forskellige 
kræftsygdomme i brystet. Vi kan ikke nødvendigvis helbrede folk med de nye 
behandlinger, men vi kan holde sygdommene i skak, så de ikke udvikler sig, 
spreder sig og slår patienten ihjel. På samme måde som vi så det med hiv, 
der i dag ikke udvikler sig til aids pga. medicin, sker det i disse år på 
kræftområdet. Mange kræftpatienter vil blive kroniske patienter, hvor 
sygdommen holdes nede – mens de fortsat lever et godt liv«. 
</p>	
</div>

</div></body></html>
