---
layout:     post
title: 	    "Politiet undersøger, om våben i Krystalgade var defekte"
post_author:	    
post_date:	    Wed, 18 Feb 2015 10:40:43 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551366/politiet-undersoeger-om-vaaben-i-krystalgade-var-defekte/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Københavns Politi vil nu undersøge, om der var fejl på de to politibetjentes 
MP5-maskinpistoler, da betjentene blev skudt og såret foran synagogen i 
Krystalgade natten til søndag. 
</p><p>
Det bekræfter lederen af beredskabet hos Københavns Politi, Mogens Lauridsen. 
</p><p>
»De to konkrete våben får vi nu undersøgt for at se, om der er fejl på dem«, 
siger han. 
</p><h3>
Ingen officielle klager om fejl på våben 
</h3><p>
Der har været forlydender om, at enten det ene eller begge våben svigtede, da 
den 22-årige formodede gerningsmand omkring klokken 00.45 natten mellem 
lørdag og søndag skød og dræbte den 37-årige Dan Uzan og sårede de to 
tilstedeværende betjente. 
</p><p>
Men ud over, at anonyme kilder over for blandt andet TV 2 og Jyllands-Posten 
har påpeget, at der var problemer med de våben, har Mogens Lauridsen ikke 
modtaget nogen henvendelser om fejl. 
</p><p>
»Jeg har kun hørt forlydender i pressen. Der er ingen, der har sagt noget til 
os om, at de våben ikke virkede«, siger Mogens Lauridsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548347/bekymret-politiforening-vi-mangler-skydetraening-og-personlige-veste/">Bekymret politiforening: Vi 
mangler skydetræning og personlige veste</a></p><p>
Han fortæller, at der kan være en logisk forklaring på, hvis et af de våben, 
betjentene brugte i Krystalgade, ikke virkede, da gerningsmanden havde åbnet 
ild mod betjentene og den jødiske vagt. 
</p><p>
»Når man kaster sig ned på jorden, som de to i Krystalgade tilsyneladende har 
gjort, så er der en risiko for, at man kan få funktionsfejl, hvis man med 
magasinet lander meget hårdt på jorden«, siger han og fortsætter: 
</p><p>
»Hvis man kommer til at påvirke magasinudløseren - det er den, man trykker på, 
når man skal udskifte magasinet, når man har skudt tomt - så kan magasinet 
enten falde ud eller løsne sig. Men det er jo ikke en fejl. Det er sådan, 
maskinpistolen er indrettet«. 
</p><h3>
Stikprøver skal afsløre fejl på våben 
</h3><p>
Det bliver dog ikke med det samme, at de to tjenestevåben fra Krystalgade 
bliver undersøgt. 
</p><p>
De er en del af selve efterforskningen af terrorattentaterne, fortæller Mogens 
Lauridsen. Og derfor må man vente med at få lige netop dem undersøgt for 
eventuelle fejl til efter, efterforskningen er færdiggjort. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551129/gerningsmand-skoed-i-alt-40-gange-ved-terrorangreb/">Gerningsmand skød i alt 40 
gange ved terrorangreb</a></p><p>
Københavns Politi og Rigspolitiet vil i mellemtiden undersøge stikprøver af 
deres andre våben, fortæller lederen af beredskabet. De bliver sendt til 
Københavns Politis eget våbenlager. 
</p><p>
»Mens vi venter på den erklæring, tager vi nogle tilfældigt udvalgte af de 
øvrige maskinpistoler, vi har, for at se, om der skulle være fejl på dem«, 
siger Mogens Lauridsen og afviser, at der hidtil har været problemer med 
fejl. 
</p><p>
»Det er for at se, om der skulle være et generelt problem. Er der det, skulle 
det jo være mærkeligt, om ikke det også er på nogle af de andre 
maskinpistoler«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550855/terrordraebt-synagoge-vagt-begraves-i-morgen-eftermiddag/">Terrordræbt synagoge-vagt 
begraves i morgen eftermiddag</a></p><p>
Der har i løbet af de seneste dage været historier fremme om, at politiet ikke 
havde nok skudsikre veste, og at nogle betjente måtte bære veste, der var 
for små. 
</p><p>
Samme problem har der dog ikke været med våben, understreger Mogens Lauridsen. 
</p><p>
»Vi har masser af våben, vi ikke engang har udleveret«, siger han. 
</p><p>
Ifølge en pressemeddelelse fra Københavns Politi viser de tekniske 
undersøgelser fra Krystalgade, at gerningsmanden på stedet har afgivet to 
skud med en kaliber 7,65 mm og syv skud med en 9 mm pistol. 
</p><p class=" bl-elem">
Begge våben er identiske med de to pistoler han blev fundet i besiddelse af 
efter at have skudt mod politiet på Svanevej. 
</p>	
</div>
</div></body></html>
