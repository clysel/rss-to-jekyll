---
layout:     post
title: 	    "Forsker om atomaftale: Det er aftalen, vi har ventet på"
post_author:	    
post_date:	    Thu, 02 Apr 2015 22:28:00 +0200
post_site:	    politiken.dk 
post_link:	    http://politiken.dk/udland/ECE2615440/forsker-om-atomaftale-det-er-aftalen-vi-har-ventet-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er tale om et gennembrud i forhandlingerne om Irans atomprogram, som faldt 
på plads til aften i Lausanne i Schweiz, hvor de såkaldte P5+1-lande var 
samlet for at forhandle med Iran om at indskrænke landets atomprogram.
</p><p>
Det mener Janne Bjerre Christensen, der er postdoc i international sikkerhed 
ved Dansk Institut for Internationale Studier.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2610850/verdens-stormagter-er-enige-om-noeglepunkter-i-atomplan/">Verdens stormagter er enige om 
nøglepunkter i atomplan</a></p><p>
Parterne i Schweiz er blevet enige om en såkaldt rammeaftale forud for en 
endelig aftale efter at have forhandlet i otte dage ofte til langt ud på 
natten.
</p><p>
»Det er historisk og dybt imponerende, og jeg er specielt imponeret over den 
detaljegrad, som er kommet frem. Der skal en masse tekniske detaljer på 
plads, som skal skrives ind i en endelig aftale, men for mig at se, er det 
her gennembruddet. Så er der en masse tekniske detaljer, som skal fyldes på. Det 
er ikke sådan, at vi skal sidde til juli og vente på, at der er en aftale. 
Der ér en aftale«, siger Janne Bjerre Christensen.
</p><h3>
Respekterer Irans behov for at have atomprogram
</h3><p>
Den endelige aftale - som indeholder de tekniske detaljer - skal udfærdiges 
inden 30. juni, hvilket sætter punktum for de forhandlinger, som har varet i 
mere end et årti.
</p><p>
I 2013 gik forhandlingerne ind i en ny fase, da den tidligere atomforhandler 
Hassan Rouhani afløste Mahmoud Ahmadinejad på præsidentposten i Teheran.
</p><p>
Siden har Iran i langt højere grad end tidligere rakt hånden frem mod 
forsoning med Vesten. I 2013 blev parterne enige om en midlertidig aftale, 
og til aften faldt en rammeaftale altså på plads.
</p><p>
»Det er en historisk aftale, og jeg er dybt imponeret over, hvad det er lykkes 
dem at få aftalt. Det er en aftale, som både respekterer og accepterer Irans 
behov for at have atomprogram. Men den respekterer også det internationale 
samfunds behov for at kontrollere programmet på en langt mere omfattende 
måde, end man har kunnet indtil videre«, siger Janne Bjerre Christensen.
</p><h3>
Tilbage til det internationale samfund
</h3><p>
Vesten frygtede, at Iran på sigt ville udvikle atomvåben, mens præstestyret i 
Teheran stod fast på, at atomteknologien udelukkende skulle bruges til 
energiformål.
</p><p>
Det Internationale Atomenergiagentur, IAEA, får ifølge aftalen adgang til at 
undersøge mistænkelige faciliteter og følge op på påstande om hemmelige 
faciliteter.
</p><p>
USA's præsident, Barack Obama, lovede at Vesten vil leve op til løfterne om at 
hæve sanktionerne, som har ramt Iran og særligt dets borgere hårdt.
</p><p>
»Det stiller iranerne i sigte, at de kan få løftet sanktionerne, hvilket de 
har kæmpet meget hårdt for. Og det stiller dem i udsigt, at man kan få 
indføjet den endelige aftale som en ny form for FN-resolution. Det er 
vigtigt for dem konkret og symbolsk, fordi det betyder, at Iran bliver 
lukket ind i det internationale samfund igen«, siger Janne Bjerre 
Christensen.
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615416/obama-rammeaftale-om-atomprogram-er-historisk/">Obama: Rammeaftale om 
atomprogram er historisk</a></p>	
</div>

</div></body></html>
