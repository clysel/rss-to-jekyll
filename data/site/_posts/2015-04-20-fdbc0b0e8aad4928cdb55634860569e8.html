---
layout:     post
title: 	    "Folkevognen kører stadig skævt i ledelsesstrid "
post_author:	    
post_date:	    Mon, 20 Apr 2015 22:02:56 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2635350/folkevognen-koerer-stadig-skaevt-i-ledelsesstrid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
»Den gamle må væk«
</p>
<p class="sender">
Bestyrelsesmedlem til avisen Bild om den aldrende formand 
</p>
</blockquote>
</div><p>
Hvis Nicklas Bendtner kører Folkevogn er det måske ikke så underligt, at den 
danske landsholdsangriber forleden kom for sent til træning i sin tyske klub 
Wolfsburg og følgende som straf blev strittet helt ud af holdet, hvis 
sponsor markeres med bilfirmaets logo på spillertrøjerne. Volkswagen er 
Wolfsburg, både byen og fodboldklubben, der er nummer to i Bundesligaen. 
</p><p><b class="ext-link">LÆS OGSÅ</b><a class="embeddedlink">Wolfsburg straffer Bendtner: 
Kom for sent til træning</a></p><p>
»Trafikken i Wolfsburg er heller ikke så slem«, sagde fodboldklubbens 
sportsdirektør Klaus Allofs let hånligt om Bendtners forsinkede fremmøde til 
lørdagens træning. 
</p><p>
Måske ikke. Men hvad nu hvis Bendtner kører Volkswagen eller Folkevogn, som vi 
ynder at kalde køretøjet i Danmark, som det sig hør og bør i Wolfsburg, der 
naturligvis også er hjemby for bilkoncerten? Så er der faktisk ikke noget at 
sige til, at angriberen, der ellers nok ved, hvordan man finder vej til 
målet, i hvert fald på det danske landshold, kom lidt på afveje. For selv 
ikke ledelsen i verdens anden største bilkoncern ved tilsyneladende, hvilket 
retning de vil i. Eller hvem, der skal sidde i førersædet. 
</p><h3>
Distance til direktøren 
</h3><p>
I sidste uge skabte Volkswagen aldrende bestyrelsesformand, Ferdinand Piëch, 
panik både blandt sine talrige ansatte og på børserne, da han pludselig i et 
interview erklærede: »Jeg har lagt afstand til Winterkorn«. Winterborn er 
nemlig identisk med koncernens populære administrerende direktør, Martin 
Winterborn. Hvorfor den 78-årige bestyrelsesformand pludselig ville lægge 
afstand til ham, meldte interviewet ikke noget om. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ft/ECE2625976/magtfulde-faetre-i-aaben-strid-om-ledelsen-af-volkswagen/">Magtfulde fætre i åben strid 
om ledelsen af Volkswagen</a></p><p>
Men i torsdagens, dagen før Ferdinand Piëch fødselsdag nummer 78 år, var der 
bestyrelsesmøde i Volkswagen. Mange forventede, at Martin Winterborn, der 
har ledet virksomheden i årevis med stor succes, ville blive præsenteret for 
en fyreseddel eller selv trække sig efter formandens mærkelige udmelding. 
Men ifølge flere tyske aviser gik det stik modsat på mødet: Martin 
Winterborn får fuld opbakning fra Wolfgang Porsche, der, som navnet antyder, 
kommer fra en anden magtfuld bilfamilie og er bestyrelsesformand for Porsche 
SE. Det holdingselskab ejer 50,7 procent af aktierne i Volkswagen og kunne 
derfor neutralisere Ferdinand Piëch. 
</p><h3>
Fjendtligsindede fætre 
</h3><p>
De to modne bildirektører er fætre, men ikke just kendt for at køre i samme 
retning og tempo. Om udtalelsen fra fætter Ferdinand om at distancere sig 
fra direktøren, har Wolfgang Porsche sagt: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE1699613/salget-af-folkevogne-gaar-strygende/">Salget af folkevogne går 
strygende</a></p><p>
»Den er et udtryk for hans (Piëchs, red.) personlige holdning, og hverken dens 
indhold eller substans er afstemt med resten af familien«. 
</p><p>
Det synspunkt stod han fast på under bestyrelsesmødet i Salzburg i Østrig, 
hvor der ifølge de to store tyske aviser, Frankfurter Allgemeine Zeitung og 
Bild Zeitung, opstod noget nær en revolte mod bestyrelsesformand Ferdinand 
Piëch. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/gloekonomi/ECE2620813/kinas-folkevogn-er-ved-at-koere-i-groeften/">Kinas folkevogn er ved at køre 
i grøften</a></p><p>
»Den gamle må væk«, sagde et bestyrelsesmedlem angiveligt efterfølgende til 
Bild. 
</p><h3>
Nederlag på fødselsdagen 
</h3><p>
Begge aviser skriver, at flertallet i bestyrelsen er imod Piëch. Han afviste 
til gengæld i første omgang at underskrive en støtteerklæring for 
Winterborn. 
</p><p>
Dagen efter, på sin fødselsdag, måtte formanden dog bide i det sure æble og 
skrive under på papiret, der ikke alene bakker op om Martin Winterborn som 
direktør, men også antyder en forlængelse af hans kontrakt, der foreløbig 
glæder til næste år. 
</p><p>
Vurderet ud fra den øjeblikkelige økonomiske situation i Volkswagen er det en 
fornuftig beslutning. Koncernen har stor succes og indtjeningen er stor, 
hvilket betød, at de ansatte har fået udbetalt en bonus på 45.000 kr. hver. 
Derfor er Martin Winterborn en meget populær herre i Wolfsburg, hvor flere 
medarbejdere i løbet af weekenden udtrykte deres store begejstring for ham. 
Til gengæld er glæden over bestyrelsesformanden mere overskuelig. 
</p><p>
»Jeg synes Piëch skal komme med en offentlig undskyldning og så gå af for at 
tilbringe mere tid med sine børnebørn - lege lidt i sandkassen. Han er måske 
ved at blive lidt senil«, siger metalarbejderen Bernd Neve til tv-kanalen 
Deutsche Welle. 
</p><h3>
Krigen er ikke slut 
</h3><p>
Selv om det første slag blev vundet af direktøren, er der dog ingen i 
Wolfsburg, der tør frede ham. For Ferdinand Piëch er vant til at få sin 
vilje og kendt som en mand med mange uventede træk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/bilanmeldelse/ECE2001989/charmerende-folkevogn-giver-solskin-om-bord-paa-10-sekunder/">Charmerende folkevogn giver 
solskin om bord på 10 sekunder</a></p><p>
»Piëch har tabt et lille slag, men krigen er ikke ovre. For at kunne handle, 
må Winterborn have bestyrelsens udelte opbakning, ikke bare en del af den«, 
siger Stefan Bratzel, der er professor med speciale i bilbranchens økonomi 
til avisen Nordwest-Zeitung. 
</p><p>
Uanset hvem der trækker det længste strå i sidste ende, skal der handles 
hurtigt. For der er generalforsamling for aktionærerne i Volkswagen den 5. 
maj og der bliver bestyrelsen og direktionen nødt til at fremlægge deres 
planer for fremtiden. 
</p><p class=" bl-elem">
Muligvis er det den travlhed, der har fået Martin Winerkorn til overraskende 
at melde afbud til den store automesse i Shanghai i Kina i denne uge. Den 
officielle forklaring fra VW-koncernen er dog, at den øverste direktør har 
fået influenza. Og i febervildelse kan man som bekendt sagtens fare vild. 
</p>	
</div>

</div></body></html>
