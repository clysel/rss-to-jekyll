---
layout:     post
title: 	    "Kunsthistoriker og avantgarde-ekspert skriver læseværdige erindringer"
post_author:	    
post_date:	    Tue, 03 Mar 2015 08:57:39 +0100
post_site:	    politiken.dk 
post_link:	    http://politiken.dk/kultur/boger/ECE2569713/kunsthistoriker-og-avantgarde-ekspert-skriver-laesevaerdige-erindringer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Ude af øje</h4>
<h5>
Troels Andersen</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Erindringer. Forlaget Vandkunsten, 282 sider, 299 kroner. Har du Pluskort, får 
du 15 procent rabat på lagerførte bøger i Boghallen eller fri levering hos 
Saxo.com. Læs mere på politiken.dk/plus
</p></div>
</div><p>
Kunsthistorikeren Troels Andersen er hårdtarbejdende og nøgtern, selv om han 
har haft den navnkundige tv-hyggespreder Jørgen Clevin som tegnelærer i 
frikvartererne på Skolen på La Cours Vej. 
</p><p>
Troels Andersen har skrevet sine erindringer 1940-1973 under titlen ’Ude af 
øje’. Han er tør som sibirisk lærk på skovtundraen, og han er begavet med et 
særligt talent. Talentet for ikke at sige mere end det højst nødvendige, 
holde sig til sagen og billedet frem for sine følelser omkring det skete og 
sete. Og der er set og sket meget i Troels Andersens liv. Ude af øje handler 
om det, vi ikke umiddelbart ser, men som sindet husker, når et livsafsnit er 
tilbagelagt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2567907/tolstojs-mesterlige-herre-og-tjener-glemmer-man-aldrig/">Tolstojs mesterlige 'Herre og 
tjener' glemmer man aldrig</a></p><p>
Er der noget, kunsthistorikeren Troels Andersen kan – som mangeårig leder af 
Silkeborg Kunstmuseum, ekspert i Jorn og russisk avantgardekunst og tilmed 
kunstskribent og Eksperimenterende Kunst Skole-stifter i tresserne, centralt 
placeret i broderskabet Gernes/Kirkeby/Nørgaard – er det at forbinde sit 
kildemateriale med fremtidens konsensus. 
</p><p>
Bogen, der udfolder sig i krydsfeltet mellem fascinationen for østblokkens 
tunge skønhed og ånd og den vestlige frihed repræsenteret ved kunstnernes 
evige uro, er læseværdig. For efterkrigstiden var jo socialistrød, mens det 
først langsomt begyndte at blåne i vest i 1970’ernes begyndelse. Vi hører om 
kunstnerne, der banede livsvejen for den unge Troels Andersen. Om Asger Jorn 
med det »fulde gehør for farver«, som Andersen skriver, og hvis død i 1973 
ændrer Troels Andersens livsbane og afslutter bogen (han bliver leder af 
Jorn Museet og tager ansvaret på sig). 
</p><h3>
En særlig puls 
</h3><p>
Troels Andersen trækker den store linje op fra begyndelsen. Fra det personlige 
livs generationer, sin egen slægt til de grænsegængere, han har mødt, som 
har præget den moderne kunsts historie. »De ældste personer som jeg har 
kendt, blev født for mere end 130 år siden«, skriver han. Livet tager sin 
pejling efter, hvem man møder undervejs. Troels Andersen beskriver den 
virkelighed, han er gået igennem, som har præget ham, sommetider ligner det 
en kulisse, for det meste er det et skarpt tegnet billede af et fremmedartet 
miljø, som man nødig ville være en del af, fra lokummet i gården i 
Nyboderkvarteret til mystiske træhuse i Moskvas udkant. Der er en 
kærlighedshistorie, der udfolder sig undervejs. Den er fin og kafkask i sit 
bureaukratiske set-up. Den billedskønne russiske Knesia, som forfatteren 
bliver gift og får børn med. De lever et normalt liv uden for komfortzonen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2566017/slagterroman-har-smaa-stykker-af-ren-romanpoesi/">Slagterroman har små stykker 
af ren romanpoesi</a></p><p>
’Ude af øje’ har en særlig puls. Langsom og detaljeret følger vi hovedpersonen 
gennem livet, først i tilbageblik på familien, siden i den skolede verden, 
hvor den intellektuelle begavelse får erobret en plads. Man forstår, hvorfor 
Troels Andersen kan virke utilnærmelig som en eremit i en sovjetisk 
cementsilo. Han besidder en stor viden om både menneskelige livsforhold og 
den kunst, der blev hans domæne. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/B_gerude_917446e.jpg" alt="" border="0"/></span></p><p>
Læseren får ikke meget af vide om, hvordan Troels <i>har</i> det. 
Men vi kan læse mellem linjerne, at politiske koryfæer og statsmænd nok er 
mindre elsket end de allestedsnærværende russiske emigrantkunstnere, der 
optager hans tid, og de danske kunstnere, han møder i Paris og København. 
Som kunsthistoriske specialiteter får vi også noget nyt at vide i lakoniske 
vendinger fra øjenvidnet: »Knud W. Jensen i hans tøvende forsøg på at finde 
sin og Louisianas identitet« er et godt eksempel på, at vi er afhængige af 
hjælp udefra for at danne os. Det er ikke blot Louisianas identitet, men 
individets, man leder efter, når man forsøger at stable et museum på benene 
fra scratch. 
</p><h3>
Et væld af navne og begivenheder 
</h3><p>
Troels Andersen fik sin livsopgave i Silkeborg fra 1973 og frem, der må komme 
endnu en bog. Intet kommer af intet. Heller ikke de sorte og hvide 
kvadrater, Troels Andersen henter ud af glemselen, og som giver Kasimir 
Malevitj en plads i den abstrakte kunsts historie. Forskeren skaber 
resultater. Det er ikke moderne vidensdeling det her. Det er old school 
papir og blyantversionen. Og erindringer skriver man ikke i utide. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2565695/underholdende-roman-dykker-ned-i-kloeften-mellem-soen-og-far/">Underholdende roman dykker ned 
i kløften mellem søn og far</a></p><p>
Spørgsmålet er, om tiden alligevel er løbet fra denne version af historien. 
Der er et ufatteligt væld af navne og begivenheder, som ikke gør bogen til 
allemandseje, men til et kalejdoskop for særligt indviede i 
kunstinstitutionen og russiske forhold. Fremtidsforskeren må kigge 
andetsteds end i Troels Andersens arkiv. Medmindre man intuitivt kan forstå 
sammenhængen mellem et russisk tårn af Tatlin og så Poul Gernes’ 
demokratiske paptårn, der residerer på Statens Museum for Kunst. Troels 
Andersen har været koblingspunktet for megen dansk kunst. Og så endda i 
kollektivernes tid. Igen en ufortalt semi-kommunistisk historie. 
</p><p>
Her er mit yndlingsclash fra tresserkollektivet i Andersen-fortællingen: »En 
dag stod to unge, meget elegante kvinder i hall’en, den ene af dem var 
Suzanne Brøgger med stor hat og lysende øjne, sikker på sig selv, i hvert 
fald i det ydre. Men vi havde intet at byde på i forhold til den seksuelle 
revolution«. 
</p><p class=" bl-elem">
Den indtraf forhåbentligt efter 1973 ... 
</p>	
</div>
</div></body></html>
