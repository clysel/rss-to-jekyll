---
layout:     post
title: 	    "Øjenlæge advarer: Der findes ikke alternativer til solformørkelsesbriller"
post_author:	    
post_date:	    Wed, 18 Mar 2015 16:31:28 +0100
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2593412/oejenlaege-advarer-der-findes-ikke-alternativer-til-solformoerkelsesbriller/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Solformørkelser er sjældne og spektakulære. 
</p><p>
Derfor vil mange fredag formiddag føle sig fristede til at læne hovedet 
tilbage og rette blikket op mod himlen. Her vil månen nemlig passere solen 
og i forbifarten dække mellem 81 og 85 procent af solens areal på himmelen – 
alt efter hvor i landet, man befinder sig. 
</p><p>
Men det er bestemt ikke en ufarlig affære at være vidne til en solformørkelse. 
Solens stråler er nemlig ligeså skadelige som altid, men nemmere for øjet at 
kigge på, fortæller overlæge på øjenafdelingen ved Aarhus 
Universitetshospital Toke Bek. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2589943/se-solformoerkelsen-gennem-en-hjemmelavet-solkikkert/">Se solformørkelsen gennem en 
hjemmelavet solkikkert</a></p><p>
»Normalt når man kigger op i solen, kommer der en helt naturlig 
afværgereaktion, så man kigger væk, fordi det er ubehageligt at kigge op i 
det skarpe lys. Men når der er formørkelse er det mindre ubehageligt, og 
derfor kan man godt tvinge sig selv til at kigge længere. Men det er altså 
stadig skadeligt«, siger Toke Bek. 
</p><p>
Man risikerer nemlig store skader på synet, fortæller Toke Bek: 
</p><p>
»Når man kigger op mod de farlige stråler, bliver strålerne fokuseret af øjets 
linse som gennem et brændeglas, og det giver brændemærker inde på nethinden, 
der sidder bagerst i øjet. Det giver udfald i synet, og kan gå ud over evnen 
til at se skarpt, hvilket kan gøre det svært at læse, blandt andet«, siger 
Toke Bek. Derfor skal man beskytte sine øjne. 
</p><p><b>Filmstrimler duer ikke</b></p><p>
For at være sikret mod de farlige ultraviolette stråler fra solen, når man 
kigger op på den under solformørkelsen, skal man have et par 
solformørkelsesbriller. Man skal ikke eksperimentere med andre løsninger, 
fortæller Professor Ole Knudsen fra Stellar Astrophysics Centre ved Aarhus 
Universitet. Almindelige solbriller eller gamle kneb som at holde 
filmnegativ-striber op for øjnene duer altså ikke. 
</p><p>
Ole Knudsen fortæller desuden, at man heller ikke må kigge på solen gennem en 
kameralinse eller kikkert. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2531414/sjaeldent-naturfaenomen-traekker-turister-til-atlanterhavsoeer/">Sjældent naturfænomen trækker 
turister til Atlanterhavsøer</a></p><p>
»Ser du mod Solen igennem for eksempel en kikkert eller et kamera forstærkes 
både de synlige og de usynlige stråler«, siger Ole Knudsen. 
</p><p>
Men solformørkelsesbrillerne er svære at skaffe. Tycho Brahe Planetarium har 
netop sat det sidste parti solformørkelsesbriller til salg i deres butik på 
Gammel Kongevej i København. Hele landet har ellers meldt om udsolgt af 
beskyttelsesbrillerne, men Planetariet har fået et ekstra parti hjem på 
9.000 styk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2591196/det-ser-sort-ud-unik-solformoerkelse-truet-af-daarligt-vejr/">Det ser sort ud: Unik 
solformørkelse truet af dårligt vejr </a></p><p>
Optikerkæden Louis Nielsen deler desuden gratis solformørkelsesbriller ud 
torsdag. Der er dog kun 50 styks pr. butik. 
</p><p class=" bl-elem">
Får man ikke fat i et par briller, kan man ifølge Ole Knudsen fra Aarhus 
Universitet med fordel tage til et arrangement og se solformørkelsen med en 
professionel i sikre rammer. En oversigt over fredagens 
solformørkelsearrangementer kan ses <a class=" bl-elem" href="http://sac.au.dk/outreach-also-in-danish/solformoerkelse-2015/hvor-og-hvornaar/">her.</a></p>	
</div>
</div></body></html>
