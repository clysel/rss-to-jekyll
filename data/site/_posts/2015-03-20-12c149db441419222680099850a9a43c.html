---
layout:     post
title: 	    "Vigtig fransk opera endte som et flop"
post_author:	    
post_date:	    Fri, 20 Mar 2015 15:33:43 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2596152/vigtig-fransk-opera-endte-som-et-flop/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: Persée af Jean-Baptiste Lully</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/></div>
<p>
Instr.: Martin Butler Barokensemblet L’Aura Rilucente
</p><p>
Sted: Koncertkirken. 
</p><p class=" bl-elem">
Spiller i aften.
</p>
</div>
</div><div class="art-fakta article-box">
<h4 class=""/><p>
Tidlig musik-dag
</p>
<p>
Fakta 
</p>

<p class="fakta-body" data-buildingblock="embedded_factboxlink">
<b>European Day of Early Music </b>finder sted i morgen lørdag i <b>Koncertkirken</b> 
på Blågårds Plads i København. Fra kl. 13 til midnat kan man opleve i alt ni 
inden- og udenlandske musikere og ensembler - heriblandt Laude Novella fra 
Sverige, White Sparrow fra Finland og Musica Ficta og Concerto Copenhagen 
fra Danmark - spille <b>musik fra middelalder, renæssance og barok.</b> 
Se mere på www.earlymusicday.eu og www.renaissancemusik.dk
</p>
</div><p>
På sin vis burde der have siddet en hel stribe glade hjerter over denne 
anmeldelse. For hvor tit kan man høre en af de vigtigste franske operaer fra 
1600-tallet, komponeret af mesterkomponisten Jean-Baptiste Lully, i Danmark? 
</p><p>
Og hvor tit kommer der internationale sangere med speciale i baroksang og 
gæstemusikere som dem fra det italienske ensemble L’Aura Rilucente forbi og 
synger og spiller, så man tror, man er til barokmusikfestival et sted nede i 
Europa? 
</p><p>
Det sker sjældnere end sjældent. Og så blev det samlede indtryk alligevel et 
flop. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/koncert/ECE2555970/gode-koncerter-fire-amerikanere-tager-sjaelen-med-til-koebenhavn/">Gode koncerter: Fire 
amerikanere tager sjælen med til København</a></p><p>
For én ting er, at den aktuelle københavneropførelse af Lullys femaktstragedie 
’Persée’, der kunne opleves ved Aalborg Opera Festival i lørdags, er skåret 
ned til bare fem kvarters musik. 
</p><p>
Noget andet og værre var, at konceptet for opførelsen er en børneforestilling, 
hvor den oprindelige handling i operaen har fået klippet en hæl og hugget en 
tå, så den under overskriften ’Perseus &amp; Andromeda’ kan 
fungere som et traditionelt eventyr med konge, dronning, prins og prinsesse. 
</p><p><b>Et sted mellem fint og fremragende</b></p><p>
Ved den første opførelse i København onsdag spillede de fem musikere, så 
Lullys baroktoner fra 1682 blev vakt sikkert og friskt til live i al deres 
franske opfindsomhed. 
</p><p>
En opfindsomhed, der, hvad forskellige musikalske former og udtryk angår, 
overgår variationsbredden i den italienske <i>opera seria,</i> som den 
kendes fra Händel. 
</p><p>
Sangernes præstationer lå alle et sted mellem fint og fremragende. Sikken en 
mezzostemme, Myriam Arbouz præsenterede. Varm og fleksibel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2531863/musikredaktoeren-anbefaler-tre-lovende-operaer-i-foraaret/">Musikredaktøren anbefaler: Tre 
lovende operaer i foråret</a></p><p>
Sikken en baryton, Lukas Zeman kom med, og tænk, at tenoren Andrés 
Montilla-Acuero kunne komme helt der op i det lyse, franske <i>haute-contre</i>-leje, 
hvor halvguden Perseus skal synge. 
</p><p>
Det var alt sammen fascinerende, men det blev torpederet og ødelagt. 
</p><h3>
For børn ikke over 10 år 
</h3><p>
Som sin grundlæggende fejl lægger forestillingen nemlig en fortællerstemme ind 
i form af skuespilleren Pernille Kochs danske handlingsreferat, der bliver 
leveret smask oven i orkesterspillet. 
</p><p>
Hun gør det professionelt, men ideen fungerer slet ikke. På den ene side 
bliver den danske eventyrfortælling svær at høre på grund af instrumenterne.
</p><div class="art-quote article-box">
<p class="quote"/>
<blockquote>
<p class="quote-txt">
Sangernes præstationer lå alle et sted mellem fint og fremragende
</p>
</blockquote>
</div><p>
På den anden side kan man på grund af fortællingen ikke få lov til at 
koncentrere sig om Lullys musik. Det var frustrerende, og det ledsagende 
skyggespil forøgede frustrationen.</p><p>
Fire stumme performere agerede bag en skærm, så handlingen fremstod som et 
mimet, sort-hvidt skyggespil. Det var for så vidt raffineret realiseret med 
enkelte oplyste genstande som prinsessens røde læbestift i farver. 
</p><p>
Men med en komisk skræmt Perseus som fortællingens helt, der dårligt tør 
stikke sværdet i Medusa med slangehåret, er dette en forestilling for børn 
ikke over 10 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2594221/sting-stod-i-skyggen-af-paul-simon-til-koncerten-i-odense/">Sting stod i skyggen af Paul 
Simon til koncerten i Odense </a></p><p>
Som sådan er den luksusakkompagneret og flot sunget. Til gengæld er den uegnet 
til at blive spillet om aftenen, sådan som den bliver det igen i aften forud 
for den store European Day of Early Music i Koncertkirken i morgen. 
</p><p class=" bl-elem">
Der havde det været meget bedre, hvis publikum kunne få lov til bare at 
fordybe sig i Lullys overdådige musik. Den er i sig selv al opmærksomhed 
værd. 
</p>	
</div>
</div></body></html>
