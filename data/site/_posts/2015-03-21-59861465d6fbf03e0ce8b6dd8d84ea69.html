---
layout:     post
title: 	    "Ordførere: Send den »klodsede« ambassadør hjem til Rusland"
post_author:	    
post_date:	    Sat, 21 Mar 2015 19:29:52 +0100
post_site:	    politiken.dk 
post_link:	    http://politiken.dk/indland/politik/ECE2598465/ordfoerere-send-den-klodsede-ambassadoer-hjem-til-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta </h4>
<h5>
Danmarks bidrag</h5>
<div class="fakta-body" data-buildingblock="embedded_factboxlink">
<p>
Folketingets partier med undtagelse af SF og Enhedslisten har besluttet lade 
Danmark tage aktiv del i Nato’s missilskjold med tre fregatter med avanceret 
radarteknologi til at identificere indkommende missiler.
</p><p>
Udgifterne per skib forventes at løbe op i 500 millioner kroner.
</p><p class=" bl-elem">
Før Danmark praktisk kan indtræde i missilskjoldet, skal skibene have nyt 
udstyr, og besætningerne skal have øvelsesrutine og lære at anvende 
udstyret. Det sker i samarbejde med Tyskland og Holland.
</p>
</div>
</div><p>
Den russiske ambassadør i Danmark, Mikhail Vanin, bør enten frivilligt eller 
under ordre fra Rusland forlade sin post og rejse hjem. 
</p><p>
Fordømmelsen er øredøvende fra de danske politikere, efter at ambassadøren i 
går sagde, at Danmarks tilslutning til Nato’s missilforsvar vil gøre danske 
krigsskibe til »mål for russiske atommissiler«. 
</p><p>
Udtalelserne faldt i et interview i gårsdagens Jyllands-Posten, og her gjorde 
Vanin det klart, at »det vil blive mindre fredeligt«, og at »I vil miste 
både penge og sikkerhed«, hvis den allerede bebudede danske deltagelse 
bliver til virkelighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598168/danske-politikere-himler-over-ambassadoers-missiltrussel-totalt-uansvarligt/">Danske politikere himler over 
ambassadørs missiltrussel: »Totalt uansvarligt«</a></p><p>
»Jeg tror ikke, at danskerne helt forstår konsekvenserne af, hvad der sker, 
hvis Danmark tilslutter sig det amerikansk-styrede missilforsvar«, sagde 
Vanin. 
</p><p>
Men det er tværtimod ambassadøren, der ikke har forstået noget, mener en bred 
skare af partier i Folketinget. 
</p><h3>
»En utålelig trussel«
</h3><p>
»Jeg synes, Rusland skal finde en ny ambassadør. Hans konfrontatoriske 
udtalelser betyder, at ingen politiker kan tage ham alvorligt, og han vil 
næppe kunne komme tilbage til en position, hvor han vil kunne gavne 
forholdet mellem Danmark og Rusland«, siger Socialdemokraternes 
udenrigsordfører Morten Bødskov. 
</p><p>
Dansk Folkeparti er enige. Udenrigsordfører Søren Espersen kalder udtalelserne 
»en utålelig trussel«: 
</p><p>
»Det her kan simpelthen ikke være opfundet i Kreml. Så dumme er de altså ikke. 
Jeg tror, han er blevet taget på sengen, og derfor burde Rusland sende ham 
hjem og finde en ny ambassadør. Jeg mener ikke, han kan være her, når han 
truer et venligsindet land med atomvåben. Han virker klodset og ikke særlig 
godt begavet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2597883/ruslands-ambassadoer-truer-danmark-med-angreb-med-atommissiler/">Ruslands ambassadør truer 
Danmark med angreb med atommissiler</a></p><p>
Hos de konservative mener udenrigsordfører Lars Barfoed, at »det ville være et 
rigtig godt signal, hvis Rusland sender ambassadøren hjem«. 
</p><p>
Men, siger han, det ville sende et signal om, at Rusland ikke er enig i 
truslerne: 
</p><p>
»Og det tror jeg bare desværre, at de er«. 
</p><h3>
Kigget for dybt i vodkaflasken? 
</h3><p>
Hos Venstre og Enhedslisten vil man vente med at tage stilling til, om man vil 
lægge pres på Rusland for en ambassadørfyring, indtil det er afklaret, 
hvordan Rusland stiller sig til udtalelserne. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Det her kan simpelthen ikke være opfundet i Kreml</p>

<p class="sender">
Søren Espersen (DF) 
</p>
</blockquote>
</div><p>
»Men den danske regering bør straks tage kontakt til den russiske regering for 
at få afklaret, om det her virkelig kan være rigtigt. Viser det sig, at 
ambassadøren har kigget for dybt i vodkaflasken, vil det være helt oplagt, 
at han bliver trukket hjem«, siger Nikolaj Villumsen (EL).</p><p>
Men ambassadøren handler på egen hånd, vurderer forhenværende dansk 
generalkonsul i Sankt Petersborg og ekstern lektor i statskundskab ved 
København Universitet, Jens Worning Sørensen. 
</p><p>
»Kigger du i andre europæiske aviser, er der ikke andre russiske ambassadører, 
der er ude og sige noget lignende. Så han handler ikke på en ordre fra 
udenrigsministeriet i Moskva«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_rusland/ECE2598012/ekspert-om-russisk-trussel-ambassadoer-har-ikke-styr-paa-koderne/">Ekspert om russisk trussel: 
Ambassadør har ikke styr på 'koderne'</a></p><p>
Politiken kunne i går ikke få et interview med den russiske ambassadør, men 
Worning Sørensen vurderer, at man prøver at få »nogen til at trække i 
bremsen i Europa i forhold til den konflikt, der kører mellem Vesten og 
Rusland«. 
</p><p>
Udenrigsminister Martin Lidegaard (R) afviser, at han vil lægge pres på 
Rusland for at fyre landets ambassadør i Danmark. 
</p><p>
»Det er meget uheldige udtalelser, men jeg er ikke til sinds at blande mig i, 
hvem Rusland lader sig repræsentere af. Sådan gør man ikke i diplomatiet. 
Jeg synes ikke, det giver mening at overdramatisere og kaste mere benzin på 
bålet«, siger han. 
</p><h3>
Ekspert: Trussel får modsat effekt 
</h3><p>
Ved forhandlingerne om næste års forsvarsforlig skal det politisk besluttes, i 
hvilket omfang Danmark også skal investere i udstyr, der kan skyde missiler 
ned. Og det er i det lys, man skal læse ambassadørens udtalelser, mener Sten 
Rynning, centerleder ved Center for War Studies under Syddansk Universitet: 
</p><p>
»Man håber på, at der vil komme en følsomhed på den politiske midte i Danmark 
over for ikke at genere russerne for meget. Eksempelvis ved det kommende 
forsvarsforlig«, siger han. 
</p><p><b class="ext-link">Overblik</b><a class="embeddedlink" href="http://politiken.dk/udland/ECE2598087/overblik-hvad-gaar-natos-missilskjold-ud-paa/">Hvad går Natos missilskjold ud på?</a></p><p>
Orlogskaptajn og militæranalytiker ved Forsvarsakademiet, Johannes Riber 
Nordby, vurderer dog ikke, at den russiske sabelraslen vil få den ønskede 
effekt. 
</p><p class=" bl-elem">
»Det her får den fuldstændig modsatte virkning. Man skubber Danmark mere over 
i armene på USA og Nato. Chancen for, at vi også køber missiler, er større i 
dag, end den var i går«. 
</p>	
</div>
</div></body></html>
