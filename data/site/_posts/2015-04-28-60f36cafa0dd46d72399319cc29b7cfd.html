---
layout:     post
title: 	    "Justitsministeriet anmelder omstridt læge til politiet"
post_author:	    
post_date:	    Tue, 28 Apr 2015 15:19:29 +0200
post_site:	    politiken.dk 
post_link:	    http://politiken.dk/indland/politik/ECE2646840/justitsministeriet-anmelder-omstridt-laege-til-politiet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Justitsministeriet politianmelder nu lægen bag en lang række nærmest identiske 
lægeerklæringer til ansøgere. 
</p><p>
Det erfarer Politiken. 
</p><p>
Ifølge lægeerklæringerne lider alle ansøgerne af den psykiske lidelse 
posttraumatisk stress (PTSD) efter at have oplevet præcis de samme brutale 
hændelser i deres hjemlande, og lægeerklæringen var medvirkende til, at ni 
af ansøgerne indtil for nylig stod til at få dispensation fra de normale 
kriterier om eksempelvis sprogkundskaber. 
</p><p>
I stedet for at tilldele statsborgerskab bad Justitsministeriet dog sidste år 
Sundhedsstyrelsen om at undersøge den pågældende læge, da ministeriet blev 
opmærksom på de ens lægeerklæringer. 
</p><p>
Undersøgelsen af lægen og hans erklæringer er nu tilendebragt, og ifølge 
Politikens oplysninger vurderes erklæringerne og de tilhørende journaler af 
Sundhedsstyrelsen til at være »fagligt yderst mangelfulde«. 
</p><h3>
Også ansøgere omfattes af anmeldelse 
</h3><p>
Ud over de ni omtalte ansøgeres lægeerklæringer er der en lang række andre 
ansøgere med same type lægererklæring fra den samme læge, som endnu ikke har 
været realbehandlet af Indfødsretsudvalget, mens som også omfattes af 
politianmeldelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2473972/venstre-fup-med-laegerklaeringer-skal-have-konsekvenser-for-ansoegere-til-statsborgerskab/">Venstre: Fup med 
lægerklæringer skal have konsekvenser for ansøgere til statsborgerskab </a></p><p>
Når Justitsministeriet nu indgiver politianmeldelse, er det både for at få en 
vurdering af, om speciallægen <i>og</i> de pågældende ansøgere kan 
holdes strafferetligt ansvarlige, erfarer Politiken. 
</p><p>
Politiken har haft lejlighed til at se en lang række af de omstridte 
lægerklæringer, og et afsnit går igen, når lægen begrunder diagnosen PTSD. 
Nemlig at den pågældende person »har tidligere levet i en upåfaldende 
hverdag, men som følge af krig og uro i landet har han (eller hun, red.) 
været udsat for handlinger af særdeles brutal karakter. Det drejer sig om 
overgreb og drab på familiemedlemmer og personlig fængsling med tortur og 
trusler om henrettelse. Skadevirkningen af dette er PTSD...«. I en enkelt af 
de lægeerklæringer, Politiken har set, er der dog tilføjet ordet 
»personlige« i den anden sætning, så der står, at »det drejer sig om 
personlige overgreb«. 
</p><p class=" bl-elem">
Ud over politianmeldelsen mod lægen har Sundhedsstyrelsen angiveligt valgt at 
oprette en tilsynssag mod speciallægen. 
</p>	
</div>

</div></body></html>
