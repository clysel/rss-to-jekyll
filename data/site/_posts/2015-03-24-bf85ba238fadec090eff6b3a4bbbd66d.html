---
layout:     post
title: 	    "Tinkoff-Saxo bekræfter: Bjarne Riis er ude i mørket"
post_author:	    
post_date:	    Tue, 24 Mar 2015 11:25:23 +0100
post_site:	    politiken.dk 
post_link:	    http://politiken.dk/sport/cykling/ECE2601976/tinkoff-saxo-bekraefter-bjarne-riis-er-ude-i-moerket/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter at rygterne omkring den tidligere Tour de France-vinder Bjarne Riis’ 
brud med ejeren af et professionelle cykelmandskab Tinkoff-Saxo, den 
russiske milliardær Oleg Tinkov har floreret i omkring et halvt døgn kom her 
til formiddag en officiel bekræftelse på skilsmissen mellem parterne. 
</p><p>
Det skete i form af en pressemeddelelse fra det rusisiske mandskab meds 
følgende ordlyd: 
</p><p>
»Som følge af spekulationerne i adskillige danske medier, som senere er blevet 
viderebragt også af international cykelsportsmedier i aftes, vil 
Tinkoff-Saxo gerne slå fast, at Bjkarne Riis siden i søndags ikke har været 
involveret i holdets aktiviteter«. 
</p><h3>
Tillid til sportslig stab 
</h3><p>
»Han blev imidlertid ikke suspenderet fra sin aktive rolle på grund af mangel 
på resultater eller af økonomiske årsager«. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2601531/dramatisk-brud-mellem-tinkoff-saxos-holdejer-og-bjarne-riis-under-opsejling/">Dramatisk brud mellem 
Tinkoff-Saxos holdejer og Bjarne Riis under opsejling</a></p><p>
»Holdets direktion har fuld tillid til alle i den tekniske og sportslige stab, 
til samtlige ryttere og øvrige ansatte og arbejder i øjeblikket på at skabe 
de bedst mulige betingelser for fortsættelsen af sæsonen«. 
</p><p>
»Der er ikke truffet beslutninger omkring noget medlem af holdet, og hvis det 
sker, vil det blive meddelt på rette tidspunkt. Indtil da vil der ikke blive 
fremsat yderligere kommentarer i denne sag«. 
</p><h3>
Tinkov kræver mere for pengene 
</h3><p>
Således indeholder denne erklæring ingen reel begrundelse for bruddet, og 
derfor kan der intidl videre fortsat kun gisnes om, at det er de to 
hovedpersoners meget forskellige temperamenter, der omsider er kommet på så 
voldsom kollissionskurs, at det har været umuligt at fortsætte samarbejdet. 
</p><p><b class="ext-link">Kavalkade</b><a class="embeddedlink" href="http://politiken.dk/sport/cykling/ECE2601749/kavalkade-her-er-10-af-den-russiske-rigmands-vaerste-udbrud/">Her er 10 af den russiske rigmands 
værste udbrud</a></p><p class=" bl-elem">
Understregningen af, at det ikke er manglen på sportslige resultater – holdet 
har kun vundet to løb i år – der har fremkaldt den aktuelle situation, 
forekommer umiddelbart mærkelig, for det er ganske indlysende, at Oleg 
Tinkov havde forventet sig langt mere af sin kostbare investering i 
mandskabet, som bl.a. har omfattet engagementet af slovakken Peter Sagan til 
en anslået årsgage på omrkring 30 mio. kr. 
</p>	
</div>
</div></body></html>
