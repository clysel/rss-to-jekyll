---
layout:     post
title: 	    "Mystisk Mars-tåge undrer forskere"
post_author:	    Martin Bernth
post_date:	    Tue, 17 Feb 2015 05:59:00 +0000
post_site:	    ing.dk 
post_link:	    http://ing.dk/artikel/mystisk-mars-taage-undrer-forskere-174178
---
<html><body><div><section class="body"><p>Amatørastronomer var de første til at lægge mærke til et sælsomt fænomen, der syntes at udspille på vores nærmeste nabo, Mars. Den røde planet ‘bulede’ øjensynligt en lille smule ud takket være en mystisk tåge, som i øjeblikket får astronomer til at klø sig i hovedbunden. <a href="http://www.bbc.com/news/science-environment-31491805">Det skriver BBC.</a></p>
			<p>En gruppe forskere har nu analyseret ‘bulen’ og fundet, at der var tale om en formation 200 km over Mars’ overflade, der var godt 1.000 km i udstrækning. Bulen, som forskerne tror måske er en form for tåge, opstod første gang i 2012, hvorefter den forsvandt ti dage senere. Siden er tågen dukket op endnu en gang, for derefter igen at forsvinde ti dage senere.</p>
			<p><figure class="plugin right zoomable"><img data-original-image="http://ing.dk/sites/ing/files/skaermbillede_2015-02-17_kl._06.41.00.png" src="http://ing.dk/sites/ing/files/styles/w1120_media_right/public/skaermbillede_2015-02-17_kl._06.41.00.png?itok=Anh5CHGW" alt=""/><figcaption>'Bulen' kan svagt anes i den nedre venstre del af billedet. <cite>Foto: D. Parker, Nature</cite></figcaption></figure></p>
			<p><a href="http://www.nature.com/articles/nature14162.epdf?referrer_access_token=-Caxs_rgUBWX3lEe1muL1NRgN0jAjWel9jnR3ZoTv0PQU3zoghsPsRCu5hOdcH3CHlh3R3ocEyvNcmGW_trVE4itGJQv_cMUkmzrVUjSYGFl36gKVRUCvkehESXn1_0W">I en artikel i det naturvidenskabelig tidsskrift Nature</a> kommer en gruppe forskere med to overordnede teorier. Buddene lyder på, at der enten er tale om en stor sky af CO2 og vand-partikler, eller også tror eksperter, at de har været vidne til et ekstremt kraftigt polarlys-fænomen.</p>
			<p>Planetforsker ved det europæiske rumagentur, ESA, fortæller til BBC, at det område af Mars, hvor observationen er foretaget er kendt for at have polarlys-aktivitet, men i så fald villde det observerede fænomen være godt 1.000 gange stærkere end noget polarlys før målt på både Mars og her på Jorden.</p>
			<p>Samtidig har forskerne også svært ved at forestille sig, at fænomenet skulle være en sky, da der slet ikke burde være den slags vejrfænomener i så stor en højde på Mars.</p>
			<p>»Vi ved, der er skyer på Mars, men skyer har indtil nu været observeret i h’jder på op til 100 km. Vi fortæller nu om en tåge ved 200 km, så det er markant anderledes. Ved 200 km burde vi ikke se nogen skyer, atmosfæren er for tynd. Så det faktum, at vi ser dette fænomen i 20 dage, er temmelig overraskende,« siger planetforsker Antonio Garcia Munoz til BBC.</p>
			<p>Uanset, hvad fænomenet skylder, forklarer Antonio Garcia Munoz til BBC, så tyder det på, at eksperterne ikke har den rigtige forståelse af Mars’ atmosfære.</p>
			<p>»Det her rejser flere spørgsmål end svar,« siger han.</p>
		</section></div></body></html>
