---
layout:     post
title: 	    "Politiet: Telefonaflytning brugt for første gang i historisk dopingsag"
post_author:	    
post_date:	    Fri, 13 Mar 2015 07:09:10 +0100
post_site:	    politiken.dk 
post_link:	    http://politiken.dk/sport/ECE2585518/politiet-telefonaflytning-brugt-for-foerste-gang-i-historisk-dopingsag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det kan godt være, der stadig mangler nogle enkelte </p><p>værktøjer</p><p/><p/><p class=" bl-elem"/>

<p class="sender">
</p><p>Steffen Th. Steffensen,</p><p> Københavns </p><p class=" bl-elem">Politi</p> 

</blockquote>
</div><p>
I jagten på storkriminelle dopingbagmænd er det blandt andet vigtigt, at 
politiet kan aflytte de mistænktes telefoner. Det fik efterforskerne først 
mulighed for i starten af 2014, da Folketinget vedtog at hæve strafferammen 
for den slags kriminalitet fra to til seks år – og det har nu båret frugt.
</p><p>
I november anholdt Østjyllands Politi en 26-årig aarhusianer, der ser ud til 
at have solgt mindst 200.000 enheder doping. 
</p><p>
Og i går beslaglagde Københavns Politi »ikke mindre end et ton« doping i form 
af piller, ampuller og råt steroidpulver i det, der umiddelbart ser ud til 
være danmarkshistoriens største sag på området. Uden den strammede dopinglov 
havde efterforskerne ikke kunnet rejse sagerne.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2585439/danmarkshistoriens-stoerste-dopingsag-betjente-finder-over-et-ton-steroider/">Danmarkshistoriens største 
dopingsag: Betjente finder over et ton steroider</a></p><p>
»Jeg kan ikke komme så meget ind på indholdet af den konkrete sag, men det er 
første gang, at vi benytter de nye muligheder. De nye værktøjer har givet os 
en bedre mulighed for at efterforske i den her type sager. Det er vi 
selvfølgelig glade for«, siger Jesper Jørgensen, politikommissær ved 
Østjyllands Politi.
</p><p>
Med strafferammen på to år var efterforskerne begrænset til at observere, 
ransage og indhente tips fra kilder i miljøet. Samtidig var incitamentet til 
at gå i gang med dopingsager lille. Men med den nye dopinglov må politiet 
altså blandt andet også aflytte telefoner – og har sat mere fokus på 
organiseret salg af steroider.
</p><p>
»I og med at strafferammen er blevet ændret, er det også et område, vi 
fokuserer mere på. Før var det ofte mindre sager, der opstod i forbindelse 
med noget andet. Nu er det anderledes interessant at se på 
dopingkriminalitet. Vi ved, at det ofte er velorganiseret«, siger Jesper 
Jørgensen.
</p><h3>
Fra mellemstor til stor
</h3><p>
Også Københavns Politi har haft glæde af den strammede dopinglov. Men samtidig 
er efterforskerne stødt på en række begrænsninger i optrevlingen af den 
store sag, der i går startede med to anholdelser, ransagninger på mindst syv 
sjællandske adresser og beslaglæggelser af »ikke mindre end et ton« doping. 
</p><p>
»Før den nye lov om doping kunne politiet nærmest ikke gøre noget, fordi 
efterforskningsredskaberne var så begrænsede med strafferammen på to år. Nu 
er den på seks år, og derfor har vi fået vi en værktøjskasse, vi pludselig 
kan bruge til noget«, siger politikommissær Steffen Thaaning Steffensen fra 
afdelingen for organiseret kriminalitet i Københavns Politi. 
</p><p>
»Den har vi brugt for første gang i den her sag – især telefonaflytninger er 
et vigtigt redskab i den her type sager. Men vi har også konstateret, at det 
kan godt være, der stadig mangler nogle enkelte værktøjer i kassen for at 
kunne gøre indsatsen mere effektiv, uden at jeg dog vil komme ind på hvilke 
her«, siger han
</p><p><b class="ext-link">PERSPEKTIV:</b><a class="embeddedlink" href="http://politiken.dk/sport/ECE2585419/professor-politiets-indsats-er-afgoerende/">Professor: Politiets indsats er 
afgørende</a></p><p>
Samme budskab lød fra Poul Gade, der er advokaturchef i Østjyllands Politi, 
men for tiden er lånt ud til kredsen i København, da han onsdag talte ved 
Anti Doping Danmarks 10 års jubilæum. 
</p><p>
»Vi har fået den mellemstore værktøjskasse, og det er dejligt. Men vi vil jo 
gerne have den store«, sagde han.
</p><p>
Samtidig fremhævede han, at politiet med den ’store værktøjskasse’ blandt 
andet vil få mulighed for at opsætte videoovervågning af lokaler og ransage 
hemmeligt. De redskaber har efterforskerne allerede til rådighed i for 
eksempel store narkosager.
</p><h3>
Farlige steroider
</h3><p>
I Anti Doping Danmark glæder de sig over, at politiet nu har løftet to massive 
efterforskninger af organiseret salg af steroider – alene inden for de 
danske grænser bruger titusindvis af personer de muskelopbyggende stoffer, 
selv om de kan give alvorlige sundhedsproblemer.
</p><p>
»Det er meget tilfredsstillende, at det ser ud til at have en positiv effekt, 
at strafferammen er blevet hævet. Nu venter vi selvfølgelig i spænding på at 
se resultaterne af de sager, som er undervejs – og så må man selvfølgelig 
kigge på, om indsatsen er tilstrækkelig. Vi vil i hvert fald fortsat udvikle 
vores samarbejde med politiet, Skat og andre myndigheder. Det er afgørende 
at ramme bagmændene«, siger Christina Friis Johansen, konstitueret direktør 
i Anti Doping Danmark.
</p><p>
Netop Skat er i kraft af sin toldkontrol ved landets grænser en af de 
vigtigste aktører i kampen mod dopingkriminalitet.
</p><p class=" bl-elem">
»Der er ingen tvivl om, at det øgede fokus på området – blandt andet på grund 
af den højere strafferamme – og det styrkede samarbejde mellem myndighederne 
øger risikoen for at blive opdaget, når man forsøger at smugle doping ind i 
landet. Vi mærker klart en øget indsats fra politiets side, de er meget 
samarbejdsvillige«, siger Preben Buchholtz Hansen, underdirektør i Skat.
</p>	
</div>
</div></body></html>
