---
layout:     post
title: 	    "Før stillede han så mange irriterende spørgsmål, at han endte i bælte; nu går han til ridning"
post_author:	    
post_date:	    Thu, 05 Mar 2015 06:46:09 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2573742/foer-stillede-han-saa-mange-irriterende-spoergsmaal-at-han-endte-i-baelte-nu-gaar-han-til-ridning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Mindre tvang i psykiatrien</h4>
<div class="fakta-body" data-buildingblock="embedded_factboxlink">
<p>
Antal bæltefikseringer er faldet med <b>26 procent </b>i 
voksenpsykiatrien 
</p><p>
Antal tvangsepisoder med remme er faldet med <b>27 procent </b></p><p>
Antal af bæltefikserede patienter er faldet med <b>11 procent </b></p><p>
Fastholden og tvangstilbageholdelser er steget med <b>7 procent </b></p><p>
Anvendelse af beroligede medicin er <b>uændret </b></p><p><b>60 procent </b>af de voksenpsykiatriske afsnit har oplevet fald med hensyn 
til bæltefikseringer 
</p><p><i class=" bl-elem">Kilde: Evaluering af satspuljeprojektet 'Nedbringelse af tvang i 
psykiatrien 2012-2015', CFK - Folkesundhed og Kvalitetsudvikling, Region 
Midtjylland. 34 intensive psykiatriske afsnit fra hele landet indgik, 
herunder 6 børne-ungdomspsykiatirske afsnit. 
</i></p><p class=" bl-elem"><i class=" bl-elem">Det har dog ikke været muligt at beregne brugen af tvang i 
børne-ungepsykiatrien i den treårige periode, som projektet har kørt, på 
grund af større organisatoriske ændringer på de seks deltagende afsnit.</i></p>
</div>
</div><p>
»Hvornår ændres min dom? Hvornår må jeg bo i min egen lejlighed? Kan jeg snart 
komme hjem til min mor?«
</p><p>
En ung mand med skizofreni, der mod sin vilje er dømt til anbringelse og 
psykiatrisk behandling på det lukkede Afsnit S1, Psykiatrien Syd 
Vordingborg, skabte i årevis konflikter for sig selv, personalet og de 
øvrige patienter. 
</p><p>
Hans konstante og enerverende spørgen var en måde at få opmærksomhed på. Men 
spørgsmålene pressede personalet, til de blev irriterede og stemningen 
negativ. Af og til blev han truende, voldelig, sparkede til potteplanter og 
slog ud efter personale og de øvrige patienter. 
</p><p>
»Og ja, så endte han ofte i et bælte. Sådan var det dengang«, siger 
afdelingssygeplejersker Connie Annette Pedersen, leder af Afsnit S1, om en 
af sine 10 patienter. 
</p><h3>
Tre år gammelt projekt giver resultat 
</h3><p>
'Dengang’ er tiden før 2012, før afsnittet sammen med 33 andre intensive 
psykiatriske afsnit i hele landet, tog del i et 15 million kroner dyrt 
politisk satspuljeprojekt, der skal føre til mindre tvang og færre 
bæltefikseringer i psykiatrien. 
</p><p><b class="ext-link">NY AFTALE </b><a class="embeddedlink" href="http://politiken.dk/indland/ECE2322503/ny-aftale-22-mia-skal-nedbringe-tvang-og-give-bedre-psykiatri/">2,2 mia. skal nedbringe tvang og give 
bedre psykiatri</a></p><p>
»Sådan gør vi slet ikke mere. Ingen kommer længere i bælte alene på grund af 
trusler eller adfærd. Vi har gennemgået en fuldstændig kulturændring i vores 
syn på brugen af bælter og tvang på de her tre år«, siger Connie Annette 
Pedersen. 
</p><p>
I dag går den unge, psykisk syge mand til ridning hver uge, deltager sammen 
med de andre patienter i den nye daglige motion og de sociale aktiviteter. 
Og personalet har ved efteruddannelse lært bedre at tackle patienternes 
vredesudbrud, der før i tiden fik bælterne ned fra knagen: 
</p><p>
»Vi oplever ikke længere de trusler, som var en del af hverdagen før i tiden. 
Hverken fra den her unge mand eller de andre patienter. Hvis en patient i 
dag bliver truende, tackler vi det helt anderledes. Vi er blevet klogere og 
benytter eksempelvis konfliktnedtrappende kommunikation. Vi udarbejder 
desuden sammen en aggressionsprofil på alle vores patienter, så vi allerede 
ved indlæggelsen lærer dem bedre at kende. Sammen taler vi om, hvordan vi 
skal håndtere deres vredesudbrud«, siger Connie Annette Pedersen og 
fortsætter: 
</p><p>
»Nogle vil høre musik, andre siger, at de bare skal have lov til at køle af, 
nogle har brug for en cigaret i den lukkede gård og andre ved, at det er en 
rød klud, hvis store mænd stiller sig op med korslagte arme foran dem. Når 
vi kender deres profil, ved vi bedre, hvordan vi kan hjælpe, så vi 
nedtrapper i stedet for optrapper en konflikt. Alene med de små værktøjer, 
som at give plads til patienten, tale i afdæmpet toneleje og undlade at 
konfrontere, når patienten er opkørt, er vi kommet rigtigt langt«
</p><p>
Den unge syge mand har ikke været bæltefikseret i over to år, understreger 
Connie Annette Pedersen. 
</p><h3>
Fald i brug af bæltefikseringer 
</h3><p>
Afsnit S1 er en af de psykiatriske afsnit i Danmark, der er kommet længst med 
at få lagt bælterne og de øvrige tvangsforanstaltninger væk. Men i hele 
landet har de 34 medvirkende afsnit oplevet en markant mindre brug af tvang 
i projektperioden. 
</p><p>
Antallet af bæltefikseringer er faldet med hele 26 procent siden 2012, viser 
en ny rapport, der offentliggøres i dag torsdag, fra CFK – Folkesundhed og 
Kvalitetsudvikling, der har evalueret satspuljeprojektet. 
</p><p><b class="ext-link">DE UTILREGNIELIGE </b><a class="embeddedlink" href="http://politiken.dk/magasinet/fortaelling/ECE2232811/de-utilregnelige-kapitel-1---tikkende-bomber/">Kapitel 1 - Tikkende bomber</a></p><p>
»Det er særdeles tilfredsstillende, at det på så kort tid er lykkedes at 
reduceres brugen af bælter så markant. Projektet viser, at det er 
realistisk, at bæltefikseringer i psykiatrien bliver den allersidste udvej, 
hvis de overhovedet skal bruges«, siger specialkonsulent i CFK, projektleder 
Helle Høgh. 
</p><p>
Sundhedsminister Nick Hækkerup (S) siger, at »det er en utroligt 
grænseoverskridende og krænkende oplevelse at være spændt fast med bælter 
mod sin vilje. Derfor er det så super positivt, at vi kan vise, at vi kan 
nedbringe tvang i psykiatrien, hvis vi virkelig ønsker det«. 
</p><p>
Landsforeningen SIND kalder resultaterne for »en super god nyhed«. 
</p><p>
»Men det undrer mig, hvordan vi fortsat kan acceptere bæltefikseringer, når 
man kan komme <i>så </i>langt og opnå <i>så </i>gode 
resultater med et <i>så </i>billigt projekt. Udfordringen bliver nu at 
få effekten spredt ud til alle afdelinger og bevare det ledelsesmæssige 
fokus, så brugen af tvang ikke langsomt stiger igen«, siger landsformand 
Knud Kristensen. 
</p><p>
To andre projekter har inden for de seneste ti år vist, at tvang i psykiatrien 
og bæltefikseringer kan mindskes, men også, at de gode resultater langsomt 
forsvinder, når ledelserne har fået nye indsatsområder. 
</p><h3>
Flere fastholdes 
</h3><p>
Statspuljeprojektet har fokuseret særligt på aktiviteter som middel til at 
undgå tvang. Derfor har afsnittene kunne søge midler til indretning af 
udearealer, indkøb af cykler, motionsredskaber og spil. Desuden er der 
indført systematiske risikovurderinger af patienterne, fastlagt daglig 
motion og sociale aktiviteter og alle tvangsepisoder bliver nu analyseret, 
så personalet kan tage ved lære. 
</p><p>
»De her værktøjer har jo vist sig at være gode til at nedbringe tvang. Vi ved 
nu, at de virker, og derfor skal de også bruges fremadrettet«, siger 
sundhedsministeren. 
</p><p>
I november 2013 aftalte S-R-regeringen med Venstre og De Konservative en 
målsætning om at halvere tvang inden 2020. Regeringen nedsatte samtidig en 
task force, der skal følge udviklingen på området. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/politik/ECE2312821/psykisk-syge-skal-slippe-for-at-blive-spaendt-fast-i-baelter/">Psykisk syge skal slippe for 
at blive spændt fast i bælter</a></p><p>
»De deltagende afdelinger er kendetegnede ved, at de gennem tiderne har brugt 
meget tvang. Når det på tre år er lykkes dem at reducere brugen af 
bæltefikseringer så markant, så lover det godt for regeringens målsætning«, 
siger Helle Høgh fra CFK. 
</p><p>
Den nye rapport viser, at mens 11 procent færre patienter blev bæltefikseret 
26 procent mindre, så skete der en lille stigning på syv procent i fastholde 
med tvang, eller hvor en patient bliver tilbageholdt mod sin vilje. 
</p><p>
»En del af tvangen er skiftet over på andre former, men slet ikke det hele. 
Afdelingerne har valgt disse former, fordi de opfatter dem som mindre 
krænkende end bæltefikseringen for patienten«, siger Helle Høgh. 
</p><h3>
Ikke mere medicin i stedet 
</h3><p>
Rapporten fastslår samtidig, at andelen af beroligende medicin ikke er steget 
i den undersøgte periode: 
</p><p>
»Jeg er glad for, at løsningen ikke har været den nemme med at hælde en masse 
medicin på folk«, siger Knud Kristensen fra SIND. 
</p><p>
Ifølge rapporten er der dog stor variation mellem afdelingerne. Mens Connie 
Annette Pedersens afsnit i Vordingborg har reduceret brugen af 
bæltefikseringer med hele 74 procent, er der andre, der ikke opnår lignende 
resultater. Men ifølge evalueringsrapporten skyldes det også, at nogle 
afsnit har åbnet bæltet for tidligt: 
</p><p>
»Nogle af de afsnit, der ikke har så flotte tal, og som trækker 
landsresultatet ned, har nok løsnet patienterne af bæltet for tidligt, så de 
har været nødt til at genfiksere patienten, og så stiger antallet af 
bæltefikseringer, selvom varigheden af dem går ned. Vores overordnede 
vurdering er, at alle har lagt et imponerende stort arbejde i at undgå tvang 
og særligt bælter. Og 60 procent af de deltagende afsnit har flyttet sig i 
den rigtige retning«, siger Helle Høgh. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/ECE2283476/psykiatriboss-erkender-rekord-i-baeltetvang-er-uacceptabelt/">Psykiatriboss erkender: 
Rekord i bæltetvang er uacceptabelt</a></p><p>
Afsnit, der har reduceret brugen af tvang markant, har også oplevet mindre 
sygdom og personaleudskiftning, viser rapporten. 
</p><p>
Formand for Psykiaterne Thomas Middelboe er »særdeles tilfreds« med resultatet 
og taler om en »kulturændring i psykiatrien«: 
</p><p>
»Det er dejligt, når en kolossal indsats fra personalets side på de 
intensive afdelinger bærer frugt. Vi har hele tiden vidst, at øget 
ledelsesmæssigt fokus, styrkede kompetencer hos personalet og forbedringer 
af de fysiske rammer vil være nøglen til mindre tvang. Det er nu bevist. Vi 
har som psykiatere sat alt ind på at komme af med bælterne«, siger han. 
</p><p><i class=" bl-elem">Hvorfor bruger I så fortsat bælter? </i></p><p>
»Fordi der ikke er nogen alternativer i øjeblikket til de allermest syge, de 
mest voldsomme, farligste og selvskadende. Vi har ikke time-out rum alle 
steder, ordentlige udefaciliteter, så man kan rase ud, eller nok 
personaleressourcer, så patienten kan ledsages på ture eksempelvis«, siger 
han. 
</p><p><i class=" bl-elem">Hvorfor har I læger været så langsomme til at få fokus på tvang og bælter i 
psykiatrien? </i></p><p>
»Det har vi heller ikke. Vi har haft fokus på det gennem alle årene. Men det 
kræver en langvarig koordineret indsats med vedvarende ledelsesfokus. Og det 
har vi i øjeblikket understøttet af den politiske dagsorden. Vi prioriterer 
det nu alle markant, og ser de ønskede resultater«, siger Thomas Middelboe. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2243578/danmark-faar-atter-international-kritik-for-tvang-mod-psykisk-syge/">Danmark får atter 
international kritik for tvang mod psykisk syge</a></p><p>
På S1 i Vordingborg håber Connie Annette Pedersen på, at personalet vil 
fortsætte den gode indsats: 
</p><p class=" bl-elem">
»Kunsten er, at vi alle holder fokus på mindre brug af tvang. Men når vi 
oplever voldsomme episoder hos os selv eller i systemet, hvor en kollega 
bliver skadet af en patient, så kan man godt tvivle på, om det er den 
rigtige vej, vi går, og om det er prisen værd. Men jeg er ikke i tvivl. Både 
patienter og personale får en bedre hverdag uden bælter og tvang«, siger 
hun. 
</p>	
</div>
</div></body></html>
