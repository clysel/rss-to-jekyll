---
layout:     post
title: 	    "Spørg Lasse: Har pingviner knæ?"
post_author:	    
post_date:	    Fri, 27 Feb 2015 19:18:53 +0100
post_site:	    politiken.dk 
post_link:	    http://politiken.dk/viden/ECE2559580/spoerg-lasse-har-pingviner-knae/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Spørg Lasse</h4>
<p class="fakta-body" data-buildingblock="embedded_factboxlink">
Lasse Foghsgaard er journalist og biokemiker og svarer på spørgsmål fra børn i 
videnskabens verden. Send dit spørgsmål til: viden@pol.dk
</p>
</div><p>
I 8. klasse på Torstorp Skole i Høje- Taastrup har de diskuteret, om pingviner 
har knæ. Det er et godt spørgsmål, og jeg har kontaktet dyrlæge Kasper 
Jørgensen fra Den Blå Planet, som ved meget om pingviner. Det korte svar er 
ja. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/X-RAY_KNEES_SIDE_VI_915597x.jpg" alt="" border="0"/><span class="caption"><span class="f-img-caption">Dokumentation: 
</span>Røntgenbilledet, der besvarer det evige spørgsmål: Har pingviner knæ? Foto: Privatfoto.</span></span></p><p>
Pingviner har knæ. De gemmer sig blot højt oppe under fjerdragten, som 
går næsten ned til fødderne. Man kan sammenligne det med en kvinde med en 
lang nederdel, hvor man heller ikke kan se knæene. 
</p><p>
Kig godt på røntgenbilledet af en pingvin. I de grønne firkanter kommer de 
fineste knæ til syne og endda med knæskaller og det hele. De er ikke til 
pynt og virker, som knæ skal. 
</p><h3>
Pingviner bliver ikke supersprintere 
</h3><p>
Et knæ findes der, hvor lårbenet møder skinnebenet. Sådan er det også hos 
pingviner. <span class="img-contimg-fl-right"><img class="image inlineLightBox" src="http://multimedia.pol.dk/archive/00916/X-RAYS_KNEES2_916780w.jpg" alt="" border="0"/><span class="caption"><span class="f-img-caption">Viden. 
</span>Røntgenfoto, der viser pingviners knæ fra et anden vinkel. Foto: Privatfoto.</span></span>Dog 
er lårbenet meget kort hos pingviner sammenlignet med det, som eksempelvis 
findes hos mennesker. Det betyder også, at pingvinen ikke kan tage lange 
skridt og er en meget dårlig løber. Det er også derfor, at pingviner har en 
gakket gangart, hvor de går på hælene med stive ben og vralter af sted. 
</p><p><b class="ext-link">LÆS MERE</b><a class="embeddedlink" href="http://politiken.dk/viden/ECE2520871/spoerg-lasse-hvorfor-er-der-nordlys/">Spørg Lasse: Hvorfor er der nordlys?</a></p><p>
Pingvinens krop er nemlig ikke designet til et liv på land, men til et liv i 
vandet, hvor dens føde i form af fisk findes. Her er det vingerne, der er 
den store motor, som i bogstaveligste forstand får pingvinen til at flyve 
under vand. Pingvinen bruger de korte ben til at styre med. 
</p><p class=" bl-elem">
Pingviner lever i Antarktis, som er verdens koldeste kontinent. Der er det 
praktisk med korte ben. Hvis pingvinen havde lange ben, som stak ud under 
fjerdragten, ville den miste meget varme og skulle bruge meget energi på at 
varme benene op igen. 
</p>	
</div>
</div></body></html>
