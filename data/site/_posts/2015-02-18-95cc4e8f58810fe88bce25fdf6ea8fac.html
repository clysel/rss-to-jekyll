---
layout:     post
title: 	    "Løkke: »Kun godt, hvis vi kan blive enige«"
post_author:	    
post_date:	    Wed, 18 Feb 2015 14:03:29 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551993/loekke-kun-godt-hvis-vi-kan-blive-enige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Venstres formand, Lars Løkke Rasmussen, vil ikke kritisere regeringen for, at 
den efter terrorangrebet i Paris i januar endnu ikke har fremlagt en plan 
for at forhindre terrorangreb i Danmark. Men efter weekendens terrorangreb i 
København håber han, at den snart kommer.
</p><p>
»Det er rigtigt, at regeringen er på vej med et udspil. Det er de jo fordi, at 
vi, efter det forfærdelige, vi oplevede i Paris, foreslog regeringen, at man 
brugte lejligheden til at give vores politi og efterretningstjeneste et 
servicetjek. Det forslag tog regeringen ned, og det arbejde er sat i gang. Det 
er vel forventeligt snart afsluttet. Og så synes vi det er på sin plads, at 
vi fire borgerligt, liberale partier peger på nogle områder, som vi vil 
prioritere«, siger han om den kronik i Jyllands-Posten, hvor han onsdag 
sammen med formændene for de konservative, Dansk Folkeparti og liberal 
Alliance fremlægger en håndfuld forslag.
</p><h3>
Arbejde været i gang en måned
</h3><p>
Blandt de borgerlige partiers forslag er, at politi og efterretningstjeneste 
skal have de ressourcer, der er behov for for at modvirke terrorangreb. 
Partierne sætter dog ikke beløb på. Og adspurgt, hvorfor de fire partier 
ikke er mere konkrete i stedet for nogle forslag, som mange dårligt kan være 
uenig i, svarer Lars Løkke Rasmussen:
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550870/enhedslisten-kraever-forbindelse-mellem-bander-og-ekstremister-undersoegt/">Enhedslisten kræver 
forbindelse mellem bander og ekstremister undersøgt</a></p><p>
»Det er da kun godt, hvis vi kan blive enige«.
</p><p>
Han tilføjer:
</p><p>
»Det er da glimrende, hvis regeringen snart er klar. Det er jo en måned tid 
siden, at vi foreslog, at man satte det arbejde i gang«.
</p><p><i class=" bl-elem">Hvor mange penge vil I bruge på at øge sikkerhed?
</i></p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551278/dronningen-frygtede-terror-i-danmark-efter-paris-angreb/">Dronningen frygtede terror i 
Danmark efter Paris-angreb</a></p><p>
»Nu må vi jo se, hvad regeringen spiller ud med, og det her skal jo ikke være 
en konkurrence om at skrive den største chek ud. Men det er helt åbenlyst at 
der er nogle udfordringer. Det er er oplagt, at vi har nogle materielmæssige 
udfordringer.«, siger venstreformanden og tilføjer, at politifolkene skal 
trænes bedre i at håndtere den slags situationer.
</p><p><i class=" bl-elem">Er regeringen for langsom?
</i></p><p>
»Nej, jeg synes slet ikke, vi er et sted, hvor vi skal stå og pege fingre ad 
hinanden«.
</p><h3>
En helt anden debat
</h3><p>
Lars Løkke Rasmussen tilføjer, at der ved siden af de politmæssige forslag i 
kronikken også er et politiske område, der handler om, hvordan man 
forhindrer radikaliseringen. Og her er forskellenene mellem de politiske 
fløje nok er større.
</p><p class=" bl-elem">
»Men det er en helt, helt anden debat. Det arbejde, der er sat i gang efter 
Paris, det er et arbejde, der handler om, om vores politi er rustet til at 
løse den opgave, der konkret er. Er vores efterretningstjeneste gearet til 
det. Hænger samarbejdet mellem de forskellige myndigheder godt nok sammen«, 
spørger han.
</p>	
</div>
</div></body></html>
