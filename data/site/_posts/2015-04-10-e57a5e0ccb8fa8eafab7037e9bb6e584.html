---
layout:     post
title: 	    "Rygterne svirrer: Er det nu, Hillary?"
post_author:	    
post_date:	    Fri, 10 Apr 2015 14:39:38 +0200
post_site:	    politiken.dk 
post_link:	    http://politiken.dk/udland/ECE2622815/rygterne-svirrer-er-det-nu-hillary/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun har længe været den store favorit, og nu ser spændingen ud til at blive 
udløst.
</p><p>
Flere internationale medier skriver på baggrund af centrale, unavngivne 
kilder, at Hillary Clinton er meget tæt på at offentliggøre, at hun stiller 
op som præsidentkandidat for demokraterne i USA.
</p><p>
The Guardian og New York Daily News sætter endda en dato på og beretter, at 
det sker på søndag. 
</p><div class="art-fakta article-box">
<h4 class="">
Hillary Clinton</h4>
<div class="fakta-body" data-buildingblock="embedded_factboxlink">
<p><b>Født</b> 26. oktober 1947. Opvokset i Park Ridge, en forstad til 
Chicago.
</p><p><b>Uddannet</b> jurist fra Yale (1973).
</p><p><b>Gift</b> med Bill Clinton (1975).
</p><p><b>Førstedame</b> i delstaten Arkansas 1979-81 og 83-92, og USA’s 
førstedame 1993-2001, mens Bill Clinton var hhv. guvernør og præsident.
</p><p><b>Tabte</b> kampen som demokratisk præsidentkandidat til Obama i 2008.
</p><p class=" bl-elem"><b>Senator</b> fra delstaten New York 2001-09 og udenrigsminister 09-13.
</p>
</div>
</div><p/><p>
Indtil videre har Clinton selv kun sagt, at det er noget, hun overvejer. Men 
at overvejelsen nærmer sig handling har flere og flere faktorer længe peget 
på. I januar kunne Wall Street Journal fortælle, at John Podesta, der har 
fungeret som særlig rådgiver for præsident Barack Obama, var på vej til at 
stoppe sin stilling i Det Hvide Hus for i stedet at slutte sig til Hillary 
Clintons kampagnestab, ligesom der allerede er sat navne på flere andre 
personer i hendes flok. Det har også været fremme, at Clinton allerede har 
lejet lokaler i Brooklyn, så hendes kampagnefolk har et sted at arbejde. 
</p><p><b class="ext-link">NY MAND</b><a class="embeddedlink" href="http://politiken.dk/udland/ECE2511418/hillary-clintons-nye-mand-kan-faa-alt-det-noedvendige-til-at-ske/">Hillary Clintons nye mand kan få alt det 
nødvendige til at ske</a></p><p>
Niels Bjerre-Poulsen, lektor på Syddansk Universitets Center for Amerikanske 
Studier, er ikke i tvivl om, at en lancering af kandidaturet er på vej og 
endda meget snart. 
</p><p>
»Hun melder det nu, det tror jeg godt, man kan regne med. Men hun har i 
princippet været i gang længe«, siger han. 
</p><p>
Der er nogle praktiske hensyn og formaliteter i forhold til indrapportering af 
kampagnebidrag og formel ansættelse af rådgivere, der begynder at presse på, 
påpeger han. Og så er april et helt normalt tidspunkt officielt at gå i gang 
på. 
</p><p>
»Nu melder de forskellige republikanske kandidater sig også, så det er helt 
naturligt«, siger han. 
</p><h3>
For forudsigeligt 
</h3><div class="art-quote article-box">
<p class="quote"/>
<blockquote>
<p class="quote-txt">
Vi kommer til at høre om og om igen, at det er mærkeligt, at man i et 
demokrati har familiedynastier som Bush og Clinton
</p>
<p class="sender">
Niels Bjerre-Poulsen, USA-ekspert 
</p>
</blockquote>
</div><p/><p>
Det er ikke svært at få øje på Hillary Clintons styrker, når det gælder om at 
blive demokraternes kandidat til en kommende præsident, vurderer Niels 
Bjerre-Poulsen. Hendes fortid som senator i New York, hendes tid som 
udenrigsminister under Obama og hendes baggrund som Bill Clintons kone og 
førstedame har bygget hende op, og hun har konsekvent ligget godt i alle 
sammenligninger med mulige republikanske kandidater.
</p><p>
»Hun er det mest velbeskrevne blad, og alle republikanske kandidaters 
vigtigste opgave bliver, at overbevise de republikanske vælgere om, at de 
kan slå Hillary«, siger Niels Bjerre-Poulsen. 
</p><p>
Men den store styrke kan også blive en fare for Hillary Clinton, vurderer han, 
for hendes kandidatur kan blive forudsigeligt og dermed kedeligt. 
</p><p>
I 2008 syntes demokraterne, at partiet fik meget ud af, at der var kamp til 
stregen mellem hende og Obama, inden sidstnævnte stak af med sejren, og at 
begge kandidater blev stærkere af den interne kappestrid. Uforudsigeligheden 
gjorde også mediernes interesse større. 
</p><p><b class="ext-link">ROS</b><a class="embeddedlink" href="http://politiken.dk/udland/ECE2463298/obama-hillary-clinton-kan-blive-en-formidabel-praesident/">Obama: Hillary Clinton kan blive en 
»formidabel præsident«</a></p><p>
»Det kan blive hendes største problem og en reel trussel, at hun sandsynligvis 
ikke får den form for udfordring igen. Hun kan blive lidt rusten, hvis hun 
ikke har primærvalgene til rigtig at spore sig ind på, hvad hun vil slå sig 
op på i kampen mod den, der bliver den republikanske kandidat«, siger han. 
</p><p>
Derudover er der fløje i partiet, der kan se det som et problem, at hun ikke 
har nogen reelle konkurrenter, der kan presse hende i deres retning, ligesom 
Clinton bliver ekstra sårbar over for republikanerne, hvis de retter al 
skyts mod hende og kun hende. 
</p><h3>
En stemme fra fortiden 
</h3><p>
Et andet tema, der kan blive belastende for Clintons kandidatur, er hendes 
efternavn, der kan få nogle til at tænke på en stemme fra fortiden, der 
muligvis også vil sætte udviklingen tilbage i tiden. 
</p><p>
»Vi kommer til at høre om og om igen, at det er mærkeligt, at man i et 
demokrati har familiedynastier som Bush og Clinton. Tidligere har man haft 
noget af det samme med Kennedy-klanen og med Taft-familien og 
Adams-familien, hvis vi går endnu længere tilbage«, siger Niels 
Bjerre-Poulsen. 
</p><p><b class="ext-link">MAGASINET</b><a class="embeddedlink" href="http://politiken.dk/magasinet/feature/ECE2450133/saa-er-jagten-paa-hillary-skudt-i-gang/">Så er jagten på Hillary skudt i gang</a></p><p>
Omvendt vil mange amerikanere tænke tilbage på 1990'erne som en positiv tid, 
hvor USA var inde i en god økonomisk udvikling, og Clinton kan slå på sin 
store erfaring, og på at hun er driftsikker og om nogen klar til at være 
præsident. 
</p><p>
Ifølge Niels Bjerre-Poulsen skal Clinton finde en balancegang, hvor hun både 
repræsenterer noget nyt, men samtidig ikke lægger for stor afstand til sin 
fortid som både førstedame og udenrigsminister. 
</p><p>
»Hun kan trække på det positive i det, hvis hun kan definere sit eget 
kandidatur som noget, der hverken er et tilbageslag til 90'erne eller det 
samme som Barack Obamas tredje periode, for der kan godt opstå en træthed 
blandt amerikanerne, når et parti allerede har haft Det Hvide Hus i to 
perioder«, siger han. 
</p><h3>
Allerede en <i class=" bl-elem">celebrity</i></h3><p>
Hvis Hillary Clinton offentliggør sit kandidatur i den kommende weekend, vil 
hun være den første demokrat, der melder sig på banen med 
præsidentambitioner. 
</p><p>
Tidligere i april annoncerede den konservative senator Rand Paul, at han 
stiller op for republikanerne ved det kommende præsidentvalg. Også Tea 
Party-manden Ted Cruz har fortalt, at han går efter at træde ind i Det Hvide 
Hus efter Obama. 
</p><p>
Rygterne vil vide, at Clinton leverer sin besked på Twitter akkompagneret af 
en video. 
</p><p class=" bl-elem">
»Hos de republikanere, vi har set indtil nu, har offentliggørelserne været 
meget svulstige affærer med store stadioner og mange mennesker. Det har 
måske været vigtigt for dem at visualisere sig selv som statsledere, men det 
har Hillary Clinton ikke brug for at gøre, når hun offentliggør sit 
kandidatur. Hun er allerede en <i>celebrity</i>«, siger Niels 
Bjerre-Poulsen. 
</p>	
</div>

</div></body></html>
