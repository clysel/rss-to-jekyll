---
layout:     post
title: 	    "Jenny Wilson udsatte sig selv for en hård omgang nostalgi"
post_author:	    
post_date:	    Tue, 21 Apr 2015 14:15:14 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2636590/jenny-wilson-udsatte-sig-selv-for-en-haard-omgang-nostalgi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Jenny Wilson har altid set fremad. På den stædige måde, hvor fortiden lægges i 
en kasse oppe på loftet, så der er plads til mere fremtid. Det har været den 
svenske indiemusikers kendetegn, ja, nærmest en fasttømret strategi gennem 
de sidste ti år. 
</p><div class="art-fakta article-box">
<h4 class="">
Koncertanmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Jenny Wilson. 
</p><p class=" bl-elem">
Skuespilhuset. Søndag.
</p>
</div>
</div><p>
Hun samler et emne, et instrument eller en genre op. Hun udforsker det, 
undersøger, hvad det kan, og lægger det bag sig. For gå et nyt sted hen og 
begynde forfra. Eller som hun sang med røde læber under en sort hat på 
Skuespilhusets Store Scene: </p><p>
»I can’t stand all these rules, I’m gonna turn my back to everything I know«. 
</p><p>
Linjerne er fra debutalbummet, ’Love and Youth’. Siden det udkom i april 2005, 
har Wilson fra album til album skiftet ham og prøvet sit sangskrivertalent 
af. Opfølgeren, ’Hardships!’, var en krigsreportage fra kernefamiliens 
hverdag og en opstramning af de rytmiske strukturer fra debuten. 
</p><p><b class="ext-link">SE TV</b><a class="embeddedlink" href="http://politiken.dk/tv/ECE2381078/jenny-wilson-musikken-er-som-en-rutschebane/">Jenny Wilson: Musikken er som en rutschebane</a></p><p>
Sangene derfra fik en gospeloverhaling, og et teaterstykke blev pakket ind i 
elektroniske kompositioner med ’Blazing’. Og for to år siden bed en politisk 
Wilson tænderne sammen i de rytmisk hårdtslående recitationer på ’Demand the 
Impossible’, hvor krop, konflikt og samfund blev sat på en revolutionær 
spids. 
</p><p>
Beskeden er klar: Fremad! Hvilket på det personlige plan har været med til at 
navigere videre fra moderens tidlige død og to barske forløb med 
kræftsygdom. 
</p><h3>
Grundskabelonen til musikeren Jenny Wilson 
</h3><p>
Søndag aften så Jenny Wilson sig alligevel tilbage. Godt og grundigt endda. I 
anledning af netop tiåret for debuten spillede hun ’Love and Youth’ 
kronologisk igennem fra ende til anden. 
</p><div class="art-quote article-box">
<p class="quote"/>
<blockquote>
<p class="quote-txt">
Bevæbnet med elektrisk guitar satte Wilson strøm til de fine sange om den 
sommer, da ungdommens forvirring og melankoli skyllede barndommens land væk
</p>
</blockquote>
</div><p>
Med sin søster Sara Wilsons skarpe guitartoner, Micke Häggström på overarbejde 
bag trommerne og Måns Mernsten omringet af keyboards, der satte muskuløse 
baslinjer ind i de gamle sange og gjorde Wilsons fingerknipsende indiepop 
mindre stiv i det. Bevæbnet med elektrisk guitar satte Wilson strøm til de 
fine sange om den sommer, da ungdommens forvirring og melankoli skyllede 
barndommens land væk. </p><p>
Som en nu dygtigere musiker genskabte hun den sol-øre tristesse i de urolige 
sange om udstødelse, vold og viljen til at klare det hele på trods. De 
akustiske elementer blev erstattet med kraftige linjer, der tegnede 
melodierne skarpere op, end de står på den netop udgivne jubilæums-udgivelse 
af ’Love and Youth’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/roskildefestival/eventskin_roskilde/ECE2335548/jenny-wilson-med-midnatsattitude-var-ude-af-trit-med-publikum/">Jenny Wilson med 
midnatsattitude var ude af trit med publikum</a></p><p>
På ’Love and Youth’ findes hele grundskabelonen til musikeren Jenny Wilson. 
Det er her, frigørelse bliver formuleret som hendes centrale tema. Både den 
menneskelige og den musikalske. Albummet er primitivt indspillet i hendes 
daværende lejlighed og førstesinglen udgivet hos The Knifes pladeselskab, 
Rabid Records. Der er endda en sang om at give de store pladeselskaber 
fingeren. 
</p><p>
Det her album er 00’ernes indiekultur ind til benet. Og det er grunden til, at 
Jenny Wilson sammen med netop Karin Dreijer fra The Knife og Robyn har stået 
som et handlekraftigt kvindeligt modstykke til den glatte svenske popmusik, 
der leveres i strømlinende producerpakker fra Max Martin og kompagni. 
</p><div class="art-quote article-box">
<p class="quote"/>
<blockquote>
<p class="quote-txt">
Musikalsk minder 'Love and Youth' om, at noget er gået tabt hos Jenny Wilson 
siden: melodierne
</p>
</blockquote>
</div><p>
Wilson står bare ikke så markant i landskabet som de to andre i dag. Og 
musikalsk minder ’Love and Youth’ om, at noget er gået tabt hos Jenny Wilson 
siden: melodierne. </p><p>
Efter teaterpausen, der klæder en rockkoncert lige så dårligt som polstrede 
sæder, vendte Wilson tilbage til nutiden. Især med sange fra hendes seneste 
album blev der skruet op for den kampberedte attitude i hårde rytmer – og 
samtidig ned for melodierne på Sara Wilsons guitar. 
</p><h3>
Knækkede aften over i to 
</h3><p>
Det var energisk, men også forceret i en grad, der kun øgede afstanden til det 
siddende publikum. Den tittede frem allerede i første del, da salen ikke 
sang titelsangen til ’Love and Youth’ hjem for Wilson. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2634562/vinnie-who-kan-stadig-starte-en-fest/">Vinnie Who kan stadig starte 
en fest</a></p><p>
I kontrasten mellem sange som den rebelske ’Opposition’ og den poetiske 
finesse på ’Love and Youth’ stod det klart, at Jenny Wilson har tilsidesat 
de fint vævende sange til fordel for mere bombastiske afleveringer af 
budskabet om at gøre sig fri og komme videre. 
</p><p class=" bl-elem">
Det knækkede aftenen i Skuespilhuset over i to. Bagefter kan man ikke lade 
være med at tænke, at Jenny Wilson måske skulle overveje at se sig over 
skulderen noget oftere. Hvis hun for alvor skal komme fremad. 
</p>	
</div>

</div></body></html>
