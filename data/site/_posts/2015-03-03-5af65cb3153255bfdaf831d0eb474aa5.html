---
layout:     post
title: 	    "Danske forskere udvikler spiselig bioplast"
post_author:	    Mie Stage
post_date:	    Tue, 03 Mar 2015 11:22:46 +0000
post_site:	    ing.dk 
post_link:	    http://ing.dk/artikel/danske-forskere-udvikler-spiselig-bioplast-174498
---
<html><body><div><section class="body"><p>Genmodificerede bygkerner kan blive kilder til nye superfibre og bioplast, udviklet af forskere fra Københavns og Aarhus Universiteter.</p>
			<p>Ifølge lektor på Institut for Plante- og Miljøvidenskab på Københavns Universitet Andreas Blennow er forskerne allerede langt efter knap et års forskning.</p>
			<p>Et af punkterne, som er det aktuelt største, er gensplejsningen af bygkerner, så de selv kan producere stivelse med de rette egenskaber til brug som bioplast. I dag kan bioplast sagtens produceres af stivelse fra byg, men det kræver en efterfølgende tilsætning af kemiske blødgørere, før det får den rette struktur.</p>
			<p><figure class="plugin right zoomable"><img data-original-image="http://ing.dk/sites/ing/files/img_8074.jpg" src="http://ing.dk/sites/ing/files/styles/w1120_media_right/public/img_8074.jpg?itok=Nkeu01J6" alt=""/><figcaption> Tv: Kornkerner, Th: bioplast med glycerol støbt af polysakkarider fra kornkerner. <cite>Foto: Københavns Universitet</cite></figcaption></figure></p>
			<p>For at lette denne proces vil forskerne, som ud over Andreas Blennows gruppe tæller to materialeforskere fra Niels Bohr Institutet og afgrødegenetiker Kim Hebelstrup fra Aarhus Universitet, ændre på stivelsens struktur i bygkernen. Dermed vil de kunne minimere mængden af blødgørerne - og med tiden måske endda gøre dem overflødige.</p>
			<p>Genmodificeringen foregår ved at lænke stivelsens glukosekæder i bygkernen anderledes ved hjælp af bakterielle enzymer, således at stivelsen ændrer egenskaber. En mulighed er også at sætte fruktose ind i glukosekæden, så stivelsen kommer til at opføre sig mere plastisk.</p>
			<p><figure class="plugin right zoomable"><img data-original-image="http://ing.dk/sites/ing/files/img_8062.jpg" src="http://ing.dk/sites/ing/files/styles/w1120_media_right/public/img_8062.jpg?itok=yT7-ZvAL" alt=""/><figcaption> Her ser vi bioplasten fra billedet ovenover, som er programmeret ved høj temperatur (120 grader Celcius) for at give den midlertidige krøllede form. <cite>Foto: Københavns Universitet</cite></figcaption></figure></p>
			<p>Andreas Blennow forklarer, at der i dag f.eks. findes kompostposer, der er lavet af majsstivelse, men de er kun delvist nedbrydelige, fordi man nogle gange er nødt til at tilsætte en lille del almindelig plastic, for at få den til at holde.</p>
			<p>»Vi vil gerne arbejde mere holdbarhed ind i selve planten og i virkeligheden kunne modificere stivelsen, således at den kan bruges til forskellige formål. Noget bioplast skal måske kunne tåle vand, andet skal plastificeres, så det ikke går i stykker,« fortæller han.</p>
			<p><figure class="plugin right zoomable"><img data-original-image="http://ing.dk/sites/ing/files/img_8059.jpg" src="http://ing.dk/sites/ing/files/styles/w1120_media_right/public/img_8059.jpg?itok=VNSdwqv6" alt=""/><figcaption> Ved høj fugtighed tager bioplasten den oprindelige permanente form løbende. Til højre i alle billederne ses samme plastic uden vand. <cite>Foto: Københavns Universitet</cite></figcaption></figure></p>
			<p>Dette projekt er nu kommet et skridt videre. Forskerne bruger en stivelse, der er naturligt plasticeret ved fosfylering af stivelsen, og ved at mindske på stivelsens forgreningspunkter i molekylet er den blevet langt mere robust over for vand.</p>
			<p><figure class="plugin right zoomable"><img data-original-image="http://ing.dk/sites/ing/files/img_8061.jpg" src="http://ing.dk/sites/ing/files/styles/w1120_media_right/public/img_8061.jpg?itok=G3GbcpXN" alt=""/><figcaption> Det tager cirka en time at opnå den oprindelige form, så der er et kvarter mellem hvert af billederne. <cite>Foto: Københavns Universitet</cite></figcaption></figure></p>
			<p>Projektet sigter også efter at finde nye formål til allerede fremstillede transgene bygplanter. Her nævner Andreas Blennow kontrolleret medicinfrigivelse. Det vil sige kapsler med medicin, der har fået en overfladefilm af bioplast, der selv opløser sig på rette sted. Det kan f.eks. være en film, som åbner sig ved en bestemt pH-værdi eller en bestemt kropstemperatur alt efter, hvor medicinen skal lande.</p>
			<p>Her er Andreas Blennow og hans kolleger kommet et stykke ad vejen. De er lykkedes med at producere bioplast lavet af stivelse samt diætfibren beta-glucan fra byg, som har formhukommelse, eller shape memory. Med denne funktion kan den støbes i en form - og så kan man lave om på formen, således at den f.eks. lukker sig som en tablet. I maven vil den så finde sin naturlige – i dette tilfælde åbne – form igen ved f.eks. ændring af pH-værdi.</p>
			<p><figure class="plugin right zoomable"><img data-original-image="http://ing.dk/sites/ing/files/img_8062_1.jpg" src="http://ing.dk/sites/ing/files/styles/w1120_media_right/public/img_8062_1.jpg?itok=JAJJ9awe" alt=""/><figcaption> Her er bioplasten fuldt udfoldet. <cite>Foto: Københavns Universitet</cite></figcaption></figure></p>
			<p>»Man kunne også forestille sig, at den oprindelige form kunne være snoet, så et stykke bioplast selv kunne lukke for et sår i kroppen, når det nåede frem,« siger han.</p>
			<p>Da denne bioplast er skabt ud fra eksisterende transgene bygplanter, har de dog fået tilsat blødgørere i form af glycerol.</p>
			<p>»Men foretager vi plastificeringen internt i planten på længere sigt, slipper vi for blødgørerne. De forbindelser vi lægger ind i stivelsen, vil blødgøre den,« siger Anders Blennow.</p>
			<p>Andre formål med genmodificeret byg eller hvede kunne være at bruge stivelsen til spiselig fødevareemballage, fx indpakning af grøntsager i stivelse, så ikke bliver brune. Eller producere en diætfiber, som ikke bliver fordøjet så hurtigt. Eller frigivelse af insulin.</p>
			<p>Forskerne forventer at have de første frø klar til de nye planter om et års tid.</p>
		</section></div></body></html>
