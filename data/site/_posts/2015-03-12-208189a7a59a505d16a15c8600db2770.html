---
layout:     post
title: 	    "Mand kørte bil ind i ekskærestens hus"
post_author:	    
post_date:	    Thu, 12 Mar 2015 19:16:59 +0100
post_site:	    politiken.dk 
post_link:	    http://politiken.dk/indland/ECE2585271/mand-koerte-bil-ind-i-ekskaerestens-hus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et rækkehus i Hvidovre skiller sig i dag ud fra de andre ved, at der er 
hjulspor i haven og et stort hul i husmuren.
</p><p>
Skaderne er ifølge politiet sket ved, at en 43-årig mand klokken 06:40 med 
vilje kørte sin bil ind igennem haven og videre ind i huset, hvorefter han 
endte inde stuen.
</p><p>
Huset, der ligger på på Hvidovregade, tilhører mandens ekskæreste på 51 år.
</p><p>
Det oplyser vagtchef ved Københavns Vestegns Politi Kim Svenningsen til Ritzau.
</p><h3>
Vendte tilbage efter overfald
</h3><p>
Han fortæller, at den 43-årige mand først slog ekskæresten i hovedet og på 
kroppen med de bare næver, hvorefter han forlod huset og vendte tilbage med 
bilen kort tid efter.
</p><p>
»Ekskæresten havde søgt tilflugt i nabolaget og var derfor ikke til stede i 
huset, da han kørte bilen ind i det«, siger vagtchefen.
</p><p>
Efter at have kørt bilen ind i stuen begyndte den 43-årige at smadre møblerne 
og kaste rundt med ting.
</p><p class=" bl-elem">
Efter hændelsen blev manden anholdt og bragt til skadestuen. Siden gik turen 
til retten, hvor en dommer valgte at varetægtsfængsle ham i fire uger.
</p>	
</div>
</div></body></html>
