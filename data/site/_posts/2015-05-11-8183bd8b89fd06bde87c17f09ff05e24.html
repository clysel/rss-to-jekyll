---
layout:     post
title: 	    "Venstre ville slagte regionerne inden 2013"
post_author:	    
post_date:	    Mon, 11 May 2015 23:02:24 +0200
post_site:	    politiken.dk 
post_link:	    http://politiken.dk/indland/politik/ECE2665590/venstre-ville-slagte-regionerne-inden-2013/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med sit konkrete forslag om, hvad der skal træde i stedet for regionerne, 
sætter Konservative nu fokus på en varm kartoffel internt i Venstre, der de 
senere år har skiftet kurs i spørgsmålet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er helt klart, at jo bedre regionerne performer, jo bedre bruger de vores 
penge, jo større grad af patienttilfredshed, desto mindre behov er der for 
at lave det om. Jeg er ret udogmatisk med hensyn til det.
</p>
<p class="sender">
Lars Løkke Rasmussen (V), 6. oktober 2013 
</p>
</blockquote>
</div><p>
I efteråret 2011 var det samtlige borgerlige partier – inklusive Venstre – der 
gik ind for at nedlægge regionerne. En måned før valget i 2011 lagde Venstre 
således en plan frem om at nedlægge regionerne og erstatte dem med tre 
sygehusfællesskaber ledet af bestyrelser.</p><p>
»Bundlinjen er klar: Regionerne skal afskaffes 1. januar 2013«, lød det kort 
og kontant fra daværende sundhedsminister Bertel Haarder (V) på partiets 
sommergruppemøde. 
</p><p>
Det var 12. august 2011. 
</p><p>
Allerede i dagene op til sommermødet havde partiet dog ladet det sive til 
pressen, at daværende statsminister Lars Løkke Rasmussen (V) på 
sommergruppemødet ville lancere den plan. Rygterne førte til, at eksperter 
på stribe advarede imod at nedlægge regionerne, der ifølge sagkundskaben 
præsterede aldeles flot. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/politik/ECE2665585/blaa-partier-regioner-doer-efter-valg/">Blå partier: Regioner dør efter 
valg </a></p><p>
På dagen for sommergruppemødet viste en meningsmåling sågar, at det langtfra 
var en politisk vindersag at ville lukke regionerne. 
</p><p>
46 procent af danskerne ønskede, at regionerne fortsat skulle tage sig af 
driften af sygehusene, mens blot 37 procent ville nedlægge dem. Stik imod 
hvad meningsmålinger tidligere havde vist om borgernes syn på såvel 
regionerne og før dem amterne. 
</p><div class="art-quote article-box">
<p class="quote"/>
<blockquote>
<p class="quote-txt">
For regeringen er bundlinjen klar. Regionerne skal afskaffes fra 1. januar 2013
</p>
<p class="sender">
Bertel Haarder (V), 12. august 2011 
</p>
</blockquote>
</div><p/><p>
En måneds tid senere tabte Venstre som bekendt regeringsmagten, og siden er 
der sket et eller andet i partitoppens syn på regionerne. De senere år har 
det ganske enkelt ikke været til at drive et klart svar ud af Venstres top 
på, om partiet stadig vil nedlægge regionerne. Som Lars Løkke Rasmussen 
pludselig forklarede midt i den nuværende valgperiode. 
</p><p>
»Det er helt klart, at jo bedre regionerne performer, jo bedre de bruger vores 
penge, jo større grad af patienttilfredshed, desto mindre behov er der for 
at lave det om. Jeg er ret udogmatisk med hensyn til det«, sagde Løkke. 
</p><p>
Det var i oktober 2013. 
</p><h3>
Venstre vil bare ikke sige det højt 
</h3><p>
Og at Venstre ikke længere officielt går fuldtonet ind for at nedlægge 
regionerne, er der en god forklaring på, lyder gættet fra forskningschef i 
samfundsvidenskab på Danmarks Medie- og Journalisthøjskole Roger Buch. Han 
har i mange år fulgt det regionale og kommunale område tæt – og ikke mindst 
det politiske spil om det. 
</p><p>
»Jeg mener, det er spil for galleriet. Jeg tror helt klart, at Venstres ønske 
er at nedlægge det regionale niveau, men det ønsker de ikke at spille ud med 
før et valg«, siger han og henviser til netop forløbet omkring 
sommergruppemødet i 2011. 
</p><p>
Buch understreger, at han normalt ikke tillægger forskere den store betydning 
for folkestemningen, men: 
</p><p>
»Der var ikke en eneste forsker i Danmark (i 2011, red.), der sagde, at det 
var en god idé at nedlægge det regionale niveau. Jeg tror, at den samlede 
forskerskare i Danmark på det tidspunkt var i stand til at få borgerne til 
at have det synspunkt, at det måske ikke var så smart«, siger Buch, der 
understreger, at det er hans gæt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2655830/saadan-skal-udkanten-reddes-det-mener-partierne/">Sådan skal udkanten reddes: 
Det mener partierne</a></p><p>
Hos de tre andre borgerlige partier, Konservative, Dansk Folkeparti og Liberal 
Alliance har det hele tiden været målet at få nedlagt regionerne, og kilder 
i partierne mener, at Venstre blot lurepasser, og – ikke mindst – at partiet <i>vil</i> 
gå med til at droppe regionerne efter valget, hvis Løkke Rasmussen bliver 
statsminister igen. 
</p><p>
Dansk Folkepartis formand, Kristian Thulesen Dahl, peger eksempelvis på, at 
Løkkes nære allierede regionsrådsformanden i Region Syd, Carl Holst (V), nu 
stiller op ved folketingsvalget: 
</p><p>
»Hvis han troede, at regionerne havde en stor fremtid, kunne det da være, at 
han blev som regionsformand, hvor han gør det godt og har stor opbakning«. 
</p><h3>
Befolkningsflertal: Nedlæg bare 
</h3><p>
Modsat meningsmålingen i efteråret 2011 viser en ny meningsmåling foretaget 
for TV 2 og Politiken, at der igen er flest danskere, der ønsker regionerne 
afskaffet. I målingen svarer 48 procent, at regionerne bør nedlægges, mens 
34 procent vil bevare dem. 
</p><p>
Hverken Løkke, politisk ordfører Inger Støjberg (V) eller næstformand Kristian 
Jensen (V) ville i går stille op til interview om Venstres holdning. Men 
kommunalordfører Jacob Jensen (V) afviser, at partiet er bange for, at 
borgernes syn på regionerne vil ændre sig, hvis Venstre igen går til valg på 
at afskaffe regionerne, og eksperterne atter kommer på banen. 
</p><div class="art-quote article-box">
<p class="quote"/>
<blockquote>
<p class="quote-txt">
I Venstre har vi det sådan, at vi løber ikke efter folkestemningen. Vi skaber 
folkestemningen.
</p>
<p class="sender">
Jacob Jensen (V) 
</p>
</blockquote>
</div><p/><p>
»I Venstre har vi det sådan, at vi løber ikke efter folkestemningen. Vi skaber 
folkestemningen«, siger Jacob Jensen, der dog ikke vil melde klart ud, om 
partiet efter valget går efter at afskaffe regionerne. 
</p><p>
Det kræver først nærmere sonderinger med de andre borgerlige partier og 
Venstres folkevalgte i regionerne, fastslår han. 
</p><p>
Og apropos Venstres regionsfolk så viste en rundspørge foretaget af Politiken 
Research for halvanden måned siden, at der blandt de borgerlige medlemmer af 
landets regionsråd er delte meninger om sagen. Blandt K, LA og DF’s 
medlemmer var der flertal for at nedlægge regionerne, men omvendt forholdt 
det sig med Venstres regionsrådspolitikere, hvor der var kraftig modstand. 
</p><p>
Ud af Venstres 60 medlemmer af regionsrådene deltog de 31 i rundspørgen, og ud 
af dem var blot 4 enige i, at det er en god idé at nedlægge regionerne. 22 
var uenige. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/skyggekabinettet/ECE2664283/venstre-er-klar-til-flere-effektiviseringer/">Venstre er klar til flere 
effektiviseringer</a></p><p>
Og som et af Venstres regionsrådsmedlemmer, Hans Philip Tietje fra Region 
Syddanmark, dengang sagde til Politiken: 
</p><p>
»Lige nu har jeg lidt svært ved at finde ud af, hvad vores parti i grunden 
mener. Det er det ikke lykkedes mig at finde ud af. Der er jo ikke nogen 
klare udmeldinger omkring det. Jeg frygter, at det kan blive en del af en 
kommende forhandling om en regeringsdannelse, og at man så på et 
ikkekvalificeret grundlag træffer beslutninger i sene nattetimer«. 
</p><p class=" bl-elem">
Hos det nuværende flertal i Folketinget, S, SF, R og EL, afviser man at fjerne 
regionerne, da det vil fjerne den demokratiske forankring, lyder argumentet. 
</p>	
</div>

</div></body></html>
