---
layout:     post
title: 	    "Guldfund imponerer ikke sønderjyder"
post_author:	    
post_date:	    Tue, 21 Apr 2015 15:57:05 +0200
post_site:	    politiken.dk 
post_link:	    http://politiken.dk/viden/ECE2637179/guldfund-imponerer-ikke-soenderjyder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det emmer af fred og ro, når man står af IC3 toget i den sønderjyske by 
Rødekro. Ved siden af stationen står en håndfuld håndværkere og bygger 
fundamentet til en ny lagerhal, mens bus 1 kører mod Høje Kolstrup som om 
intet var hændt. Det er heller ikke til at få øje på nogen, der med spader 
og hakker på ryggen, valfarter gennem byen eller graver huller vilkårlige 
steder 
</p><p>
Indbyggerne Rødekro er måske slet ikke klar over, at den københavnske geolog 
Christian Knudsen har fundet guld i en grusgrav få hundrede meter uden for 
byen, som dermed er blevet den danske pendant til Klondike, hvor horder af 
mennesker strømmede til for at finde guld i slutningen af 1800-tallet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo en lidt sjov historie, men der er nok ikke mange, der tror, at der 
er noget i det.
</p>
<p class="sender">
Preben Madsen 
</p>
</blockquote>
</div><p/><p>
Det er endda på trods af, at hele den danske verdenspresse i dagene efter 
guldfundet har haft et markant fokus på den lille sønderjyske by med sine 
6.000 indbyggere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2610467/slagteren-fra-north-carolina-skabte-raedsel/">Slagteren fra North Carolina 
skabte rædsel</a></p><p>
»Der har da været lidt snak om det, men jeg har ikke hørt det vilde. Men det 
kom da lidt som en overraskelse for mig, for det er jo ikke hver dag, man 
finder guld«, fortæller den 22-årige pædagogstuderende, Charlotte Nielsen, 
der ikke helt afviser, at hun skal ud og lede efter guld. 
</p><p>
»Ja, det kunne da godt være«, griner Charlotte Nielsen, inden hun siger »møjn« 
og fortsætter gennem bymidten i Rødekro. 
</p><p>
Hos byens blomsterhandler lader det heller ikke til, at man er synderligt 
oprevet over guldfundet i den nærliggende grusgrav. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00929/Guldfund_i_R_dekro_929916w.jpg" alt="" border="0"/><span class="caption"><span class="f-img-caption">Guldfund. 
</span>Preben Madsen tror ikke, at guldfundet vil få folk til at søge mod Rødekro for at finde guld.</span></span></p><p>
»Det er jo en lidt sjov historie, men der er nok ikke mange, der tror, at der 
er noget i det. Vi er jo i det jyske, så vi skal nok lige se det an«, 
fortæller ejeren af blomsterhandlen, Preben Madsen, der selv er overbevist 
om, at han »spinder mere guld« på hans blomsterhandel end ved at søge lykken 
i grusgraven. 
</p><p/><p>
Der er i det hele taget ikke særlig meget guldfeber over Rødekro. Hos bageren 
har man end ikke hørt om at Rødekro nu er forvandlet fra Udkantsdanmark til 
Guldkantsdanmark, og det samme gælder hos byens damefrisør, hvor guldfundet 
heller ikke har været det store samtaleemne. 
</p><h3>
»Jeg har vidst det i over 20 år«
</h3><p>
Ved åstedet er der dog en anderledes begejstring for det dyrebare fund. Bjarne 
Overgaard, der ejer den grusgrav, hvor guldet er blevet fundet, er selvsagt 
begejstret for det guld, som Christian Knudsen fandt for få uger siden. Og 
selv om det ikke er lige til at se, når man begiver sig rundt på de flere 
tusinde kvadratmeter store arealer, der danner rammen for Bjarnes grusgrav, 
så hænder det alligevel, at Bjarne sommetider kan se guldet skinne med sit 
blotte øje. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg fandt cirka 1000 guldkorn i en prøve på en liter grus.
</p>
<p class="sender">
Christian Knudsen 
</p>
</blockquote>
</div><p/><p>
»Man kan godt ane, at det skinner, når det ligger sammen med andre metaller, 
så jeg har vidst det i over 20 år, men jeg var da lidt overrasket over, at 
der var så høj koncentration herude«, siger Bjarne Overgaard mens han 
forsøger at navigere sin firehjulstrækker gennem det ujævne gruslag og de 
mange bump. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2610490/mangan-goer-honningbier-hyperaktive/">Mangan gør honningbier 
hyperaktive</a></p><p>
Han havde da også gjort Christian Knudsen opmærksom på guldet i grusgraven for 
år tilbage, men det blev alligevel modtaget med en vis skepsis, så da 
seniorforsker og geolog Christian Knudsen fra De Nationale Geologiske 
Undersøgelser for Danmark og Grønland (GEUS) alligevel var i området i anden 
anledning, så tog han lige en prøve for at se, om der nu i virkeligheden 
kunne være sandt. 
</p><p>
»Jeg fandt cirka 1000 guldkorn i en prøve på en liter grus, det var ikke en 
særlig stor prøve og den kom fra en maskine hvor guldet nok er blevet 
fanget, så prøven er ikke repræsentativ. Men jeg alligevel er overrasket 
over, at der var så meget bid, det havde jeg ikke regnet med«, fortæller 
Christian Knudsen, der gjorde fundet af guldet. 
</p><h3>
Kommer fra Norge og Finland 
</h3><p>
Guldet er kommet ud af en gletcherflod, da Skandinavien for mange år siden har 
været dækket af en iskappe i flere omgange. Bunden af iskappen har på sin 
rejse høvlet af fjeldene oppe i Sverige, Norge og Finland, hvorefter den har 
flydt ned mod Danmark og medbragt det, den har slidt af undervejs. 
</p><div class="art-quote article-box">
<p class="quote"/>
<blockquote>
<p class="quote-txt">
Men de kan bare komme og spørge, ellers kan de købe en trailer fuld af 'gør 
det selv sand'.
</p>
<p class="sender">
Bjarne Overgaard 
</p>
</blockquote>
</div><p/><p>
»Det er så blevet inkorporeret i selve isen, og når den så kommer ned på vores 
breddegrader smelter isen og der dannes rivende floder i isen hvor sten, 
grus, sand og guld skylles mod isranden. Hvor smeltevandet når isranden 
falder strømhastigheden og på grund af guldets høje vægtfylde går de fine 
guldkorn til bunds sammen med det grove grus mens det almindelige sand 
fortsætter vestpå«, forklarer Christian Knudsen. 
</p><p>
Det foreløbige fund af guld er dog ikke noget, der gør hverken Christian 
Knudsen eller Bjarne Overgaard rige, for ifølge Christian Knudsen er mængden 
af det fundne guld formentlig kun omkring 26 øre værd. Alligevel er der dog 
potentielt mulighed for, at der kan være en mindre guldmine i Sønderjylland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2609746/gaaden-er-loest-krystaller-hjaelper-kamaeleonen-til-farveskift/">Gåden er løst: Krystaller 
hjælper kamæleonen til farveskift</a></p><p>
Hvert andet minut hiver Bjarne Overgaards maskiner 16 ton grus op fra 
undergrunden, og hvis det indeholder lige så meget guld som den prøve 
Christian Knudsen kiggede nærmere på, så kan der ligge for adskillige 
millioner guld i den sønderjyske undergrund. Men trods guldfundet har der 
endnu ikke været nogen og banke på Bjarnes dør for at få lov til at lede 
efter guld. 
</p><p class=" bl-elem">
»Men de kan bare komme og spørge, ellers kan de købe en trailer fuld af 'gør 
det selv sand'«, siger Bjarne Overgaard. 
</p>	
</div>

</div></body></html>
