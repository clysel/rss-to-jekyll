---
layout:     post
title: 	    "Blog: 3 telefoner - eftermiddag"
post_author:	    René Løhde
post_date:	    Mon, 23 Feb 2015 15:52:52 +0000
post_site:	    www.version2.dk 
post_link:	    http://www.version2.dk/blog/3-telefoner-eftermiddag-84254?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Når vi når frem til frokosten skal jeg sende penge til min børn (for de eller jeg har som regel glemt at lave madpakken). Det kan igen gøres fra alle telefoner, men da det er vigtigst for mig at have iPhonen med, sker det typisk fra den. Her skal det bemærkes at min bank ikke har en WP app, så andre finansielle transaktioner skal finde sted på iOS eller Android. En generel betragtning på WP er at der mangler apps og det nytter ikke at snakke om at web kommer til at afløse native apps på sigt (web vs. native er en anden blogpost værdig - så den lader jeg ligge for nuværende). Selv de apps som nu engang findes på WP, lider under manglende kærlighed i udviklingen til WP. De fleste fælles apps er bare bedre på iOS og Android ( i den række følge!).</p>

<p>Efter frokost er der kundemøder i byen, hvilket ofte kræver GPS navigation og igen er Androiden i spil. Ved parkering kommer den absolut vigtigste applikation på banen. Jeg tør slet ikke tænke på hvor mange penge EasyPark applikationen har sparet mig for: Jeg er uklædeligt nervøs for at komme for mange penge i parkometeret og de fleste af mine møder går i overtid. En voldsom problemstilling, som heldigvis kan løses fra alle tre telefoner.</p>

<p><strong>Enterprise Social</strong></p>

<p>Min vigtigste ressource i forbindelse med kundemøder er mit netværk. Retmæssig omhu vedrørende spørgsmål og afklaringer, er en betingelse for at min arbejdsdag fungerer. "Enterprise social" er en lille del af den omhu, men jeg forsøger påvirke alle jeg arbejder sammen med, til at det bør være en lagt mere integreret del af vores arbejde. Dels fordi man kan udstille og bruge summen af sit netværk og dels fordi det hjælper til at forankre viden i organisationerne.</p>

<p>I min verden er Enterprise Social Connections, Yammer, Skype, Lync, Slack, LinkedIn og en smule Twitter (…og måske bliver Chatter en dag aktuelt). Da WP's LinkedIn client er ubehjælpelig ringe og Slack ikke eksisterer på platformen, bliver det enten Android eller iOS til enterprise social.</p>

<p><strong>Til fitness efter arbejde</strong></p>

<p>Før jeg kommer hjem skal jeg ha' koordineret op hjemme-fronten, hvem er hvor og hvorfor. Skal der samkøres, hvad skal vi spise og mange andre hverdags emner. Jeg har ikke nogen specielle krav og jeg bruger typisk iPhonen, fordi jeg er i et vakum mellem de sidste arbejdes relaterede beskeder og hjemmets første.</p>

<p>Det sidste jeg gør, inden jeg lander i privatsfæren er, at tage en tur forbi et fitness-center. Jeg kan ikke være den eneste som har noteret mig at, sidde i et bil-, tog- eller flysæde, tale i telefon, sidde i møde, tegne på et whiteboard og trykke på et tastetur, ikke nødvendigvis, er de bedste vedvarende aktiviteter for en midaldrende krop. Jeg bryder mig ikke om besøget fitnesscenteret, men ved dog at det er et supplerende naturligt onde, til et unaturligt stillesiddende liv og derfor forsøger jeg få det bedste ud af det.</p>

<p>Her er en kort liste af de mulige up-sides: Det er muligt at gå på et løbebånd og slette emails samtidigt (<a href="http://www.hanselman.com/blog/SitStandWalkTypeUsingATreadmillDesk.aspx">inspireret af en tidligere kollega</a>). Det er muligt at sidde i en ro-maskine og høre podcasts og jeg har ofte taget en webcast på en cross-trainer (den maskine der får brugeren til at ligne en stationær langrendsløber).</p>

<p>Jeg bruger for det meste Androiden til fitness, fordi den har de applikationer jeg bruger til pod- og webcasts og så har den en radio-tuner. Det er i modsætning til iPhonen som har alle apps, men ingen radio, og til WP'en som har radio, men kun har nogle apps.</p>

<p>Go' eftermiddag!</p>
  </section></div></body></html>
