---
layout:     post
title: 	    "Utrættelig veteran scorer dobbelttriumf på kongeetape"
post_author:	    
post_date:	    Tue, 28 Apr 2015 17:49:17 +0200
post_site:	    politiken.dk 
post_link:	    http://politiken.dk/sport/cykling/ECE2647001/utraettelig-veteran-scorer--dobbelttriumf-paa-kongeetape/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Inden sæsonen er omme, har italieneren Davide Rebellin rundet de 44 år, og han 
er dermed den ældste, der udfolder sig på højeste niveau som professionel 
cykelrytter.
</p><p>
Karrieren har budt på triumfer i nogle af verdens mest prestigemættede 
udfordringer, men også på en bragende nedtur, da en dopingprøve taget under 
OL i Beijing efter en meget lang proces viste sig at være positiv.
</p><p>
Det kostede Rebellin den sølvmedalje, han havde erobret i Kina samt to års 
karantæne, som dog først trådte i kraft i slutningen af april den følgende 
sæson, så han bl.a. i foråret 2009 nåede at vinde Flèche Wallonne for tredje 
gang, inden han blev sendt ud i mørket.
</p><h3>
Kan stadig hævde sig blandt de bedste
</h3><p>
I dag er det næsten nøjagtigt fire år siden, straffen var udstået, og det 
fejrede den utrættelige Rebellin, der nu kører sin tredje sæson for det 
polske 2. divisionshold CCC Sprandi, med en magtfuld demonstration af, at 
han stadig kan hævde sig sejrrigt blandt de bedste.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2645640/dristig-satsning-sikrer-mark-cavendish-en-ny-triumf/">Dristig satsning sikrer Mark 
Cavendish en ny triumf</a></p><p>
I Tyrkiet Rundt, der har deltagelse af seks hold med WorldTeam-licens, og som 
hører hjemme i den næst højeste kategori på den internationale terminsliste, 
kæmpede den italienske veteran sig nemlig først over stregen på den 163 km 
lange kongeetape fra Kemer til Elmali.
</p><p>
På de sidste 100 meter af den afsluttende, stejle klatretur op mod målet i 
1.850 meters højde nærmest sprintede italieneren fra sin kroatiske 
følgesvend i det ultimative fremstød Kristijan Durasek (Lampre-Merida) og 
passerede stregen med et forspring på syv sekunder, mens de øvrige rivaler 
fulgte i meget spredt fægtning.
</p><h3>
Gjorde rent bord i Ardennerne for 11 år siden
</h3><p>
Resultatet af etapen er identisk med den ny samlede stilling i løbet, og selv 
om der endnu resterer fem dage, kan det vise sig vanskeligt at ændre 
væsentligt på den top-10, som nu ser således ud: 1. Rebellin, 2. Durasek 7 
sekunder, 3. Eduardo Sepulveda (Bretagne Séché) 50, 4. Jay McCarthy 
(Tinkoff-Saxo) 1.20 minut, 5. Serge Pauwels (MTN-Qhubeka) 1.23, 6. Enrico 
Bardin (Bardiani-CSF) 1.29, 7. Rodrigo Parra (Caja Rural) 1.32, 8. Daniele 
Ratto (United HealthCare) 1.42, 9. Alex Cano (Colombia) 1.46, 10. Adam 
Hansen (Lotto Soudal) 1.57.
</p><p>
Rebellin, Durasek og Parra skilte sig ud i front, da der manglede syv km, men 
godt halvvejs oppe måtte colombianeren slippe. Durasek forsøgte et par gange 
at sætte italieneren fra hjul, men denne lod sig ikke overrumple, og i 
spurten viste Rebellin sig stadig at være i besiddelse af den eksplosive 
finish, som førhen indbragte ham talrige meriterende gevinster.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2643931/cavendish-fyrer-med-skarpt-igen-efter-maanedlang-pause/">Cavendish fyrer med skarpt 
igen efter månedlang pause</a></p><p>
En af de mest succesrige perioder oplevede Davide Rebellin i 2004, da han 
gjorde rent bord i klassikerne i Ardennerne ved at vinde både Amstel Gold 
Race, Flèche Wallonne og Liège-Basxtogne-Liège.
</p><p>
Efter sin tilbagevenden oven på karantænen var italieneren fortsat i stand til 
at vinde, men sejrene blev hjemført i knap så betydende løb som tidligere, 
og den aktuelle bedrift er den mest bemærkelsesværtdige i denne sene del af 
cykeltilværelsen.
</p><h3>
Cavendish tabte næste en halv time
</h3><p>
Tinkoff-Saxo havde på dagens etape udpeget den 22-årige Jay McCarthy som sin 
trumf, og den unge australier, der blev født samme år, som Rebellin fik sin 
professionelle debut, gjorde med fjerdepladsen sin skyldighed.
</p><p>
Spurtkanonen fra Isle of Man Mark Cavendish fuldførte i den turkisblå 
førertrøje som nr. 135 29.11 minutter efter Rebellin i en gruppe, hvor han 
var godt beskyttet af fire af sine Etixx-Quick Step-holdkammerater, og der 
skal nok vente mere hæder på den dobbelte britiske etapevinder, inden løbet 
er omme.
</p><p class=" bl-elem">
De to danske deltagere i Tyrkiet Rundt John Ebsen (Androni-Giocattoli) og 
Magnus Cort (Orica-GreenEdge) sluttede som nr. 78 og 94 med minus på 
henholdsvis 20.32 og 22.06 minutter.
</p>	
</div>

</div></body></html>
