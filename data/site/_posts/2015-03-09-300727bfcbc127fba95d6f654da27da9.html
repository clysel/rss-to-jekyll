---
layout:     post
title: 	    "MH370-rapport: Batteri i sporingsenhed døde et år før flystyrt"
post_author:	    Adam Fribo
post_date:	    Mon, 09 Mar 2015 06:02:00 +0000
post_site:	    ing.dk 
post_link:	    http://ing.dk/artikel/mh370-rapport-batteri-i-sporingsenhed-doede-et-aar-foer-flystyrt-174624
---
<html><body><div><section class="body"><p>Det er stadig uklart, hvad der skete med passagerflyet MH370, som forsvandt 8. marts sidste år. En ny <a href="http://mh370.mot.gov.my/">havarirapport</a> fra de malaysiske myndigheder giver ikke mange svar. Den beskriver dog, at batteriet i en af de undervands-positionsbøjer, der sidder i flyets sorte boks, holdt op med at virke et år før ulykken.</p>
			<p>Ifølge rapporten skyldtes det døde batteri en fejl i vedligeholdelsespapirerne, og dermed har bøjen sandsynligvis ikke udsendt signaler, som eftersøgerne kunne opfange.</p>
			<p>Det er et krav, at batteriet skal virke i 30 dage efter et flystyrt, men det er sandsynligvis ikke på grund af det konkrete vedligeholdelsessvigt, at man efter et års eftersøgning ikke har fundet vraget af det forsvundne fly eller de 239 passagerer.</p>
			<p>En positionsbøje i flyets anden sorte boks skulle nemlig – ifølge rapporten – være fuldt opdateret.</p>
			
			<p>Rapporten leverer altså ingen svar på, hvad der er sket med flyet, og ifølge Paul Hulme Harrison, der er formand for Ingeniørforeningens flytekniske selskab, er der intet nyt under solen.</p>
			<p>»Som jeg ser det, så er der ikke noget nyt i rapporten. Man siger hverken, at det er mest sandsynligt, at det er en teknisk fejl, eller at det er mest sandsynligt, at der står nogle mennesker bag det,« siger han til <a href="http://www.dr.dk/Nyheder/Udland/2015/03/08/0308174752.htm">Ritzaus Bureau</a>.</p>
		</section></div></body></html>
