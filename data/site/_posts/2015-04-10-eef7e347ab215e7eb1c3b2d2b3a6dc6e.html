---
layout:     post
title: 	    "De sjældne jordarter er ikke sjældne ..."
post_author:	    
post_date:	    Fri, 10 Apr 2015 18:06:40 +0200
post_site:	    politiken.dk 
post_link:	    http://politiken.dk/oekonomi/2050/groen_omstilling/ECE2622175/de-sjaeldne-jordarter-er-ikke-sjaeldne-/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Fakta 17 grundstoffer</p>
<div class="fakta-body" data-buildingblock="embedded_factboxlink">
<p><b>Sjældne jordarters</b> metaller er en samlende betegnelse for 17 grundstoffer: grundstofferne 57, lanthan, til 71, lutetium, samt scandium (21) og yttrium (39).</p><p><b>De opdeles</b> i de lette, som er stofferne fra 57, lanthan, til 62, samarium, og de tunge, der omfatter grundstofferne fra 64, gadolinium, til 71,</p><p> lutetium. Grundstof nummer 63, </p><p>europium, tilhører hverken den lette eller den tunge gruppe.</p><p><b>Efterspørgslen</b> efter de sjældne jordarters metaller forventes i 2017 at ligge 20 procent over niveauet i 2014. I 2020 kan efterspørgslen</p><p class=" bl-elem"> være steget med 50 procent.</p>
</div>
</div><p>
Dysprosium, gadolinium, yttrium ... Navnene lyder eksotiske, som man kan 
forvente, når det drejer sig om den gruppe af grundstoffer, der går under 
betegnelsen ’de sjældne jordarters metaller’.
</p><p>
Det er misvisende.
</p><p>
»De er ikke sjældne. De findes i rå mængder. Der er nok til 800 år«, siger Per 
Kalvig, leder af Center for Mineraler og Materialer på Geus.
</p><p>
Navnet på gruppen skyldes, at stofferne blev anset for sjældne, da de begyndte 
at blive identificeret, første gang med prøver fra den svenske landsby 
Ytterby i 1787.
</p><p>
Siden 1960’erne er de sjældne jordarters metaller blevet udnyttet kommercielt. 
Først blot nogle få af dem i olieindustrien, men i de seneste årtier er de 
alle taget i brug i batterier, magneter, vindmøller, led-lys, i 
forsvarsindustrien og en masse andre steder. Vores smartphones er fyldt med 
dem: De sikrer farverne på skærmen, og de indgår i vibratoren og i 
magneterne i mikrofonen og højttaleren.
</p><p>
Alligevel levede de en upåagtet tilværelse i forhold til den brede 
offentlighed indtil en forsyningskrise i 2010-11, som førte til en fire- til 
nidobling af priserne i løbet af mindre end et år. Og det blev klart for 
resten af verden, at det måske ikke var hensigtsmæssigt, at Kina sad på 95 
procent af markedet. 
</p><p>
Det er heller ikke nødvendigt. De ’sjældne’ jordarter er ikke specielt svære 
at finde. At udtrække dem fra mineralerne er heller ikke et stort teknisk 
problem – hvis man ser bort fra, at de ofte findes sammen med uran. Men 
tekniske og økonomiske problemer gør det vanskeligt at få nye produktioner i 
gang.
</p><p>
»Problemet er, at de sjældne jordartsmetaller ligger i den samme ’suppe’ og 
skal separeres fra hinanden for at kunne bruges af industrien. Og et 
separationsanlæg er en milliardinvestering«, forklarer Per Kalvig.
</p><h3>
Voldsomme prisstigninger
</h3><p>
Sammensætningen varierer fra mine til mine. Der er gennemgående rigelige 
mængder af to af metallerne fra den ’lette’ gruppe, lanthan og cerium, hvor 
priserne følgelig er lave. Mens der for eksempel er mangel på et metal som 
dysprosium fra den ’tunge’ gruppe, der især indgår i magneter i vindmøller.
</p><p>
Siden de voldsomme prisstigninger i 2010-11 er Kinas markedsandel faldet fra 
95 procent i 2010 til 80 procent i 2015. Kineserne havde brugt deres 
dominerende stilling til at presse konkurrenterne, og flere miner i andre 
lande var lukket, men nu er miner i Australien og USA begyndt at øge deres 
produktion.
</p><p>
Genanvendelse er derimod kun meget, meget langsomt ved at komme i gang, og 
Kina er stadig altdominerende inden for gruppen af de tunge sjældne 
jordarters metaller.
</p><p>
En rapport udarbejdet i 2014 af Erecon (The European Rare Earths Competency 
Network) for EU minder om, at Kina faktisk har brugt mange penge på at 
udvikle udvinding og behandling af de sjældne jordarters metaller. I stedet 
for at skælde ud på det kinesiske næsten-monopol skulle europæerne hellere 
overveje, hvad de kan gøre for at skaffe mere bæredygtige leverancer i form 
af nye miner eller genanvendelse af stofferne.
</p><h3>
200 potentielle mineprojekter
</h3><p>
Verden over er omkring 200 potentielle mineprojekter ved at blive undersøgt, 
fortæller Per Kalvig. Heraf er måske ti projekter meget langt fremme i 
undersøgelserne, men det er formentlig også for mange, for ifølge 
Erecon-rapporten vil en enkelt mine være nok til at dække Europas behov. Det 
kunne være i Grønland, hvor der er store forekomster i Kvanefjeld og i 
formationen Kringlerne, begge i Sydgrønland. Også Sverige har et projekt, 
som er meget langt fremme.
</p><p>
Men selv om de sjældne jordarters metaller indgår i et stigende antal 
produkter, er der tale om ret små mængder. I modsætning til ’store’ metaller 
som jern og kobber handles de sjældne jordarters metaller ikke på børser, 
men på enkeltkontrakter. Det gør det svært at rejse penge til miner og 
separationsanlæg.
</p><p class=" bl-elem">
Ifølge Per Kalvig tager det op til 15 år at forvandle en nyfundet lovende 
forekomst af sjældne jordarters metaller til en mine. De nye projekter, der 
er på vej, er stadig flere år fra at kunne begynde at sende metaller på 
markedet.
</p>	
</div>
</div></body></html>
