---
layout:     post
title: 	    "Danmark rullede rød løber ud for Huawei trods alle advarsler"
post_author:	    
post_date:	    Mon, 27 Apr 2015 11:53:59 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2644466/danmark-rullede-roed-loeber-ud-for-huawei-trods-alle-advarsler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Stemningen var høj i den kinesiske industriby Shenzhen i oktober 2013. 
Topchefen for den kinesiske telegigant Huawei, Ren Zhengfei, præsenterede et 
skilderi af to spisende pandabjørne for den danske ambassadør i Kina, Friis 
Arne Petersen, som del af en officiel ceremoni. 
</p><p>
Her havde danske TDC netop sat den officielle underskrift på en aftale til 
over 4 milliarder danske kroner, hvor det kinesiske firma nu skulle bygge og 
drive TDC’s nye hurtige 4G-mobilnetværk. Aftalen indebar den hidtil største 
kinesiske investering i Danmark med over 200 arbejdspladser til følge, 
sammenfattede den danske ambassadør og glædede sig over at være til stede. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2643494/kinesisk-telegigant-kendte-til-illegale-ansaettelser-i-danmark/">Kinesisk telegigant kendte til 
illegale ansættelser i Danmark</a></p><p>
»Den danske regering er klar til at levere den gødning eller det frø, som vil 
hjælpe jeres investering i Danmark til at blive en succes«, lovede Friis 
Arne Petersen. 
</p><p>
Han nævnte intet om, at Forsvarets Efterretningstjeneste (FE) blot to år 
tidligere i en intern rapport udtrykte bekymring for, at Danmark kunne blive 
sårbart i forhold til spionage ved at overlade en betydelig del af rigets 
mobilnet til en kinesisk it-gigant med velkendte forbindelser til det 
kinesiske militær. FE’s bekymringer var nu forsvundet til fordel for en af 
efterretningstjenesten anbefalet sikkerhedsmæssig blåstempling i regeringens 
Sikkerhedsudvalg. 
</p><h3>
Notorisk kendt 
</h3><p>
Under den kinesiske oktobersol kunne Friis Arne Petersen derfor understrege 
den danske regerings håb om yderligere »partnerskaber« mellem danske og 
kinesiske virksomheder og fremhæve den såkaldte ’Red Carpet-ordning’, som 
garanterer lynbehandling af visumansøgninger. 
</p><p>
Men blot fire dage senere, 28. oktober 2013, hvor Huaweis ansatte for længst 
er begyndt at søge mod Danmark, melder bekymringerne sig hos en anden 
højtplaceret ansat på ambassaden i Kina, viser en en stribe aktindsigter. 
</p><p>
Huawei er »notorisk kendt i hele Schengen« for, at deres ansatte arbejder på 
forretningsvisum, hvor de skulle have almindelig arbejdstilladelse, angiver 
chefen for visumafdelingen, konsul Anja Pedersen, til Styrelsen for 
Arbejdsmarked og Rekruttering (Star) i København. 
</p><div class="art-quote article-box">
<p class="quote"/>
<blockquote>
<p class="quote-txt">
Det er jo med at finde balancen mellem at være yderst serviceminded og så 
heller ikke acceptere misbrug
</p>
<p class="sender">
Visumchef, ambassaden i Beijing 
</p>
</blockquote>
</div><p>
Henvendelsen bliver begyndelsen på en lang række advarsler fra flere sider til 
de hjemlige myndigheder, som snart får store kvaler med at håndtere 
mistanker om brud på udlændingeloven i Huawei. Anmeldelserne om udenlandske 
ansatte uden lovpligtige arbejdstilladelser kommer også fra Huaweis egne 
ansatte, sådan som Politiken i går kunne beskrive. </p><h3>
Star: Har Huwaei i kikkerten
</h3><p>
I Beijing vil ambassaden i 2013 have klarlagt, hvornår der skal tildeles 
forretningsvisa, som kun giver ret til eksempelvis at holde møder, og 
hvornår Huaweis folk faktisk skal arbejde og betale skat i Danmark på en 
regulær arbejdstilladelse. 
</p><p>
I den efterfølgende korrespondance bekræfter Star, at man også »har Huawei i 
kikkerten for tiden«, tildels fordi man har oplevet et »mønster« i, at de 
fleste Huawei-ansatte på tidspunktet først søger om arbejdstilladelse efter 
at have opholdt sig i Danmark på forretningsvisum. Det er imod 
udlændingelovens regler. I Beijing vil man derfor gerne kende konsekvenserne 
af det regelbrud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2638977/ingen-kontrol-med-kineseres-adgang-til-tdcs-it--og-telecentral/">Ingen kontrol med kineseres 
adgang til TDC's it- og telecentral</a></p><p>
»For nogle gange har vi lidt svært ved at fortælle de kreative sjæle herude, 
hvorfor de skal søge korrekt visum/arbejdstilladelse, hvis de ved, at det 
ingen konsekvenser har et bryde reglerne«, skriver Anja Pedersen. 
</p><p>
Men konsekvenserne, »de kan være store«, svarer souschef i Star, Susanne 
Hjortshøj. 
</p><p>
Udlændingeloven giver således mulighed for bødestraffe på minimum 10.000 
kroner per påbegyndt arbejdsmåned per udlænding til arbejdsgivere, der 
beskæftiger udlændinge uden arbejdstilladelse. Souschefen håber, at det kan 
have »en præventiv effekt« over for Huawei. 
</p><p>
»Det er jo med at finde balancen mellem at være yderst serviceminded og så 
heller ikke acceptere misbrug«, afvejer visumchefen på ambassaden i Beijing. 
</p><h3>
Ansatte ind via Rumænien 
</h3><p>
Dilemmaet er klart: På den ene side skal den danske regerings erklærede 
bestræbelser på at sikre kinesiske investeringer nu hjælpes over målstregen 
ved at sikre smidig og effektiv behandling af en stor kinesisk investors 
tilgang til Danmark. På den anden side viser akterne også, at en stribe 
myndigheder allerede før TDC-kontraktens indgåelse er meget opmærksomme på 
en række uregelmæssigheder omkring virksomhedens tilgang til de danske 
regler. 
</p><p>
I Danmark har også politiet og Arbejdstilsynet på dette tidspunkt for længst 
modtaget de første anmeldelser af brud på udlændingeloven, viser dokumenter, 
som Politiken er i besiddelse af. Det får både Arbejdstilsynet og siden 
politiet til at tage på kontrolbesøg i Huaweis hovedkontor. Her sidder der 
flere på job, end virksomheden først oplyser til kontrollanterne, men der 
uddeles kun mindre påbud. Den senere politiaktion fører heller ikke 
umiddelbart til sigtelser. 
</p><div class="art-quote article-box">
<p class="quote"/>
<blockquote>
<p class="quote-txt">
De forsøger at undgå formaliteterne omkring arbejdstilladelser og eventuel 
indkomstbeskatning. Det blev derfor besluttet at følge op på sagen
</p>
<p class="sender">
Den danske ambassade i Bukarest 
</p>
</blockquote>
</div><p>
Star holder flere vejledningsmøder med Huawei for at hjælpe virksomheden til 
at overholde de danske regler. Ambassaden i Beijing studser samtidig over en 
række enslydende ansøgninger om forretningsvisa, hvor Huawei-ansatte angiver 
månedlange mødeforberedelser i Danmark. Og nu rører også andre af 
Udenrigsministeriets ambassader på sig. </p><h3>
Ambassader er enige
</h3><p>
På et møde med repræsentanter for en stribe europæiske lande bidrager den 
danske ambassade i Bukarest til et dokument, hvor der i skarpe vendinger 
advares mod Huawei. Deres ansatte med visum til Rumænien arbejder ulovligt i 
andre Schengenlande, lyder det. 
</p><p>
»Hovedkonklusionen, som alle ambassaderne var enige om, er, at firmaet prøver 
at få deres ansatte i Huawei Rumænien til at arbejde (...) i andre 
Huawei-afdelinger rundt om i Europa. Og at de forsøger at undgå 
formaliteterne omkring arbejdstilladelser og eventuel indkomstbeskatning (i 
Rumænien oplyser de ofte en minimumsløn til skattemyndighederne). Det blev 
derfor besluttet at følge op på sagen«, skriver ambassaden i brevet, som 
Udlændingestyrelsen 5. marts 2014 rundsender til en række højtplacerede 
chefer i både Udenrigsministeriet og Justitsministeriet i Danmark. 
</p><p><b class="ext-link">CYBERCHEFEN </b><a class="embeddedlink" href="http://politiken.dk/indland/ECE2639018/cyberchefen-jeg-er-rigtig-tilfreds/">»Jeg er rigtig tilfreds«</a></p><p>
I samme periode modtager Star også tip fra Huawei-ansatte i Danmark, hvor der 
advares om brud på udlændingelovgivningen. Og på baggrund af to konkrete 
henvendelser beslutter styrelsen, der ligger under 
Beskæftigelsesministeriet, at gå skridtet videre end de hidtidige 
formaninger. Styrelsen beder politiet undersøge Huawei for mulig 
»overtrædelse af udlændingeloven«. 
</p><p>
Henvendelserne tyder også på mulige brud på skattelovgivningen, står der i 
brevet, som Star ikke ønsker at kommentere. 
</p><p>
Dermed lander sagen i april 2014 på politiets bord, hvor det er uklart, hvad 
der konkret gøres for at følge op. 
</p><h3>
Huawei sigtet af politiet 
</h3><p>
Huawei har over for Politiken bekræftet, at der har været problemer med 
arbejdstilladelserne, og at det i »et par tilfælde« har ført til sigtelser 
for brud på udlændingeloven. Ifølge Politikens oplysninger drejer det sig om 
to konkrete sigtelser. 
</p><p>
»Det var i opstartsfasen. Nu er der svært gode rutiner for, hvordan 
arbejdskraft kommer ind og ud af Danmark«, sagde selskabets nordiske 
direktør Kenneth Fredriksen til Politiken torsdag. 
</p><p>
Han har ikke ønsket at stille op til et opfølgende interview om anklagerne. 
</p><p>
Hvilke konsekvenser myndighedernes mistanke om regelbrud ender med at få for 
TDC’s kinesiske samarbejdspartner, er uafklaret. 
</p><div class="art-quote article-box">
<p class="quote"/>
<blockquote>
<p class="quote-txt">
Det var i opstartsfasen. Nu er der svært gode rutiner for, hvordan 
arbejdskraft kommer ind og ud af Danmark
</p>
<p class="sender">
Kenneth Fredriksen, nordiske direktør i Huawei 
</p>
</blockquote>
</div><p>
Politiet ønsker heller ikke at kommentere efterforskningen, men ifølge 
Politikens oplysninger har myndighedernes kontrol af forholdene i Huawei 
været hæmmet af store sprogproblemer, da arbejdssproget i vidt omfang 
er kinesisk. Myndighedernes ansatte har mere end svært ved at gennemskue, 
hvad der foregår på computerskærmene med kinesiske skrifttegn, når de er på 
kontrolbesøg. </p><p>
Kilder, der beskæftiger sig med området, bekræfter, at det er vanskeligt at 
kontrollere, om personer, der er til stede på en arbejdsplads i 
kontrolsituationer, udfører arbejde, der kræver arbejdstilladelse, eller 
blot forbereder møder, hvor et forretningsvisum er tilstrækkeligt. 
</p><p>
Fra flere sider vurderes, at det vil kræve større efterforskningsmæssige 
muskler, end udlændingekontrollen i Københavns Politi råder over, hvis 
efterforskningen af Stars anmeldelse skal løftes. 
</p><p>
Myndighederne mener ifølge Politikens oplysninger, at »sagen har interesse 
(...) for den brede offentlighed, af hensyn til retshåndhævelsen og 
beskyttelse af det danske arbejdsmarked. Desuden kan der være 
skattespørgsmål«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2639007/fire-aars-holmgang-med-kinas-kaempe/">Fire års holmgang med Kinas 
kæmpe</a></p><p>
En myndighedskilde udtrykker frustration over Huawei-sagen. 
</p><p>
»Det kan ikke være rigtigt, at udenlandske virksomheder kan undgå 
retsforfølgelse, fordi de kommunikerer på kinesisk eller rumænsk, altså et 
andet sprog end dansk eller engelsk«. 
</p><p>
Efter en stribe anmeldelser og to sigtelser for brud på udlændingeloven 
godkendte Styrelsen for Arbejdsmarked og Rekruttering 13. marts 2015 
alligevel Huawei ’Red Carpet’-ordningen. 
</p><p class=" bl-elem">
Fører sigtelserne mod virksomheden blot til bøder på over 20.000 kroner i alt, 
bliver den røde løber rullet ind igen. 
</p>	
</div>

</div></body></html>
