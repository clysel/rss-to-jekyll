---
layout:     post
title: 	    "Spionskandale splitter den tyske regering og presser Merkel "
post_author:	    
post_date:	    Wed, 06 May 2015 14:47:51 +0200
post_site:	    politiken.dk 
post_link:	    http://politiken.dk/udland/ECE2657065/spionskandale-splitter-den-tyske-regering-og-presser-merkel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I et land, hvor navnene Stasi og Gestapo engang kunne få den kolde sved på 
ryggen til at fryse til is hos borgere i henholdsvis det kommunistiske DDR 
og Adolf Hitlers Tredje Rige, vinder efterretningstjenester ikke mange 
konkurrencer om popularitet. 
</p><div class="art-quote article-box">
<p class="quote"/>
<blockquote>
<p class="quote-txt">
Det drejer sig om mere end en af de sædvanlige skandaler om 
efterretningstjenester, der dukker op hvert andet år. Den her kan udløse et 
seriøst chok
</p>
<p class="sender">
Sigmar Gabriel, formand, SPD 
</p>
</blockquote>
</div><p>
Og hvis efterretningstjenesten så, sådan som det tyske BND beskyldes for, 
spionerer mod sine egne landsmænd og giver de indhøstede oplysninger videre 
til amerikanerne, kan det rejse politiske storme med krav om ministres, 
måske ligefrem regeringers afgang.</p><p>
»Vi ved, at vi mangler fakta, og at vi ikke engang endnu kan vurdere, om det 
er en skandale. Men alligevel forekommer det mig, at vi hører indledningen 
på Angela Merkels svanesang«, skrev Alex Porch i går i debatfeltet hos den 
seriøse avis Frankfurter Allgemeine. 
</p><p>
Under en politisk kommentar, der som mange andre i disse dage sætter 
spørgsmålstegn ved Angela Merkel, hendes eventuelle viden om og håndtering 
af det, der kan blive den største skandale i hendes 10 år som regeringschef. 
</p><p>
»Det drejer sig om mere end en af de sædvanlige skandaler om 
efterretningstjenester, der dukker op hvert andet år. Den her kan udløse et 
seriøst chok«, sagde formanden for SPD, den socialdemokratiske partner i 
Angela Merkels regeringskoalition, vicekansler Sigmar Gabriel i forgårs. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2652936/angela-merkel-vi-maa-aldrig-glemme-krigens-raedsler/">Angela Merkel: Vi må aldrig 
glemme krigens rædsler</a></p><p>
I dag stiller indenrigsminister Thomas de Maizière op i Forbundsdagens særlige 
parlamentariske kontroludvalg for sikkerhedstjenesten for at forklare sin 
rolle fra 2005 til 09, hvor han havde ansvaret for BND, 
Bundesnachrichtendienst. 
</p><p>
Han glæder sig efter eget udsagn til at rense sit navn, mens oppositionen – 
partierne Die Linke og De Grønne – kræver hans afgang. 
</p><p>
Thomas de Maizière er en af Angela Merkels tro støtter i det borgerlige 
regeringsparti CDU og betragtes som en af hendes mulige afløsere som leder 
af partiet. 
</p><h3>
Angreb fra SPD 
</h3><p>
Også Angela Merkel kan komme til at forklare sig under ed i udvalget, sådan 
som de to partier kræver. De vil vide, om BND med eller uden kanslerens 
viden har handlet mod tysk lov. 
</p><p>
Ifølge den amerikanske efterretningstjeneste har tyskerne leveret oplysninger 
om blandt andre politikere i EU-kommissionen, den franske regering, landets 
udenrigsministerium og europæiske firmaer inden for eksempelvis 
våbenbranchen. 
</p><p>
Partneren i den brede regeringskoalition, SPD, har ligeledes angrebet Merkel 
venstre om. Ud over Sigmar Gabriels udtalelser har blandt andre partiets 
næstformand, Ralf Stegner, været på krigsstien. Til avisen Süddeutsche 
Zeitung siger han: 
</p><p>
»Kansleren kan ikke længere holde til at lege og distancere sig fra de seneste 
oplysninger og sige, at hun ikke havde noget med det at gøre. Hun må 
forklare sig og sammen med den nuværende chef for sit kontor og hans 
forgængere stå frem for undersøgelsesudvalget om NSA i Forbundsdagen«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2647521/overvaagningsekspert-udgiver-manual-til-frihedskamp-paa-nettet/">Overvågningsekspert udgiver 
manual til frihedskamp på nettet</a></p><p>
De socialdemokratiske udfald har medført aggressive svar fra den borgerlige 
del af regeringssamarbejdet. Den stedfortrædende formand for CDU-gruppen i 
parlamentet, Thomas Strobl, siger til ugemagasinet Der Spiegels netversion: 
</p><p>
»Der er ingen grund til at dramatisere diskussionen. Indenrigsministeren vil 
informere kontroludvalget i Forbundsdagen, og det bør man afvente uden nu at 
søge politiske fordele«. 
</p><h3>
Merkel alene i regnen 
</h3><p>
Ifølge den politiske redaktør på avisen Frankfurter Allgemeine, Jasper von 
Altenbockum, har de tyske socialdemokrater i sjælden grad brug for at 
manifestere sig og lægge en form for afstand til den ensidige succeshistorie 
om Angela Merkel. Det ønske har fået Sigmar Gabriel og partisoldaterne til 
at fare i harnisk. 
</p><p>
»Gabriel har sendt et signal til Merkel: Skulle det vise sig, at der er tale 
om industrispionage, vil kansleren stå der, hvor SPD-formanden gerne vil 
have hende: ude i regnen«, skriver Jasper von Altenbockum i en kommentar. 
</p><p>
Overvågningen er sket fra den enorme radarstation, som BND driver i Bad 
Aibling i Bayern. Alene forrige år blev 690.000 telefonsamtaler og 7,8 mio. 
såkaldte ip-adresser til internettet angiveligt overvåget. 40.000 
anmodninger fra USA blev afvist, angiveligt fordi de handlede om tyske 
statsborgere eller virksomheder. 
</p><p>
Det er forbudt BND at spionere mod sine egne borgere. Gennem de seneste to 
uger er oplysningerne om spionagen i stigende omfang sivet ud til medierne. 
</p><h3>
BND ude af kontrol 
</h3><p>
Chefen for BND, Gerhard Schindler, der er svært truet af en fyring, har holdt 
lav profil i affæren, mens Angela Merkels normalt skråsikre talsmand, 
Steffen Seibert, har kvajet sig ved at give forkerte og selvmodsigende 
oplysninger. 
</p><p>
Eksempelvis brokkede han sig i sidste uge over, at regeringen ikke er blevet 
grundigt nok informeret af BND om forskellige spørgsmål, hvorpå han nogle 
dage senere måtte beklage, at man faktisk havde modtaget de ønskede 
oplysninger. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2652190/wikileaks-er-igen-klar-til-at-modtage-hemmelige-dokumenter/">WikiLeaks er igen klar til at 
modtage hemmelige dokumenter</a></p><p>
Det har fået kritikken fra især Die Linke, der mener, at regeringen ikke har 
kontrol over BND eller lyver i sagen, til at vokse. 
</p><p>
Forbundskansleren sagde selv i forgårs på et pressemøde, at hun er tilfreds 
med den kontrol, der er udøvet med BND. Det øverste ansvar for kontrollen 
ligger i Angela Merkels kontor, Bundeskanzleramt. 
</p><p>
»Vi fører kontrol med BND i Forbundsdagen, og det betragter jeg som helt 
essentielt. Men på den anden side arbejder efterretningstjenester for at 
sikre borgernes sikkerhed, og den tyske regering vil gøre enhver 
anstrengelse for at sikre, at efterretningsvæsenet kan fungere ordentligt. 
Det kan kun ske gennem internationalt samarbejde med for eksempel NSA i USA 
som følge af terrortruslen«, sagde hun. 
</p><h3>
»Uheldig håndtering«
</h3><p>
Problemet for Angela Merkel er, at hun reagerede særdeles skarpt mod den 
amerikanske præsident, Barack Obama, da det for halvandet år siden kom frem, 
at NSA aflyttede hendes mobiltelefon. 
</p><div class="art-quote article-box">
<p class="quote"/>
<blockquote>
<p class="quote-txt">
Der er en medfødt modsætning mellem frihed og sikkerhed. Det er mit 
job at holde den rigtige balance mellem dem
</p>
<p class="sender">
</p><p class=" bl-elem"> Angela Merkel</p> 

</blockquote>
</div><p>
Dengang erklærede kansleren, at »udspionering mellem venner – det går slet 
ikke«. Men det var højst sandsynligt hendes egen efterretningstjeneste, der 
forsynede amerikanerne med aflytningsresultaterne.</p><p>
»Et af problemerne for hende og efterretningstjenesterne er, at det i politik 
er svært at definere, hvem der er ens venner. Umiddelbart kan det virke 
mistænkeligt, hvis man spionerer mod firma A, B eller C i Europa. Men det 
behøver ikke kun at handle om våbenhandel eller leverancer af andre varer. 
Det kan også handle om en suspekt adfærd i problematiske områder«, pointerer 
chefredaktør for tidsskriftet Internationale Politik Sylke Tempel. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2646042/officielt-besoeg-de-smaa-landes-chance-for-at-komme-taet-paa-magten/">Officielt besøg: De små landes 
chance for at komme tæt på magten</a></p><p>
Hun afviser, at skandalen kan vokse sig så stor, at Angela Merkel og hendes 
regering kan komme i fare som følge af den til trods for »den meget uheldige 
håndtering«, som hun kalder det. 
</p><p>
Kansleren selv forsøgte filosofisk at plante ro ved pressemødet i mandags. 
</p><p class=" bl-elem">
»Der er en medfødt modsætning mellem frihed og sikkerhed«, sagde Angela Merkel 
og tilføjede: »Det er mit job at holde den rigtige balance mellem dem«. 
</p>	
</div>

</div></body></html>
