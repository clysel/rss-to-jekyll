---
layout:     post
title: 	    "Singlelivet koster knap 20.000 kr. om året"
post_author:	    
post_date:	    Tue, 17 Mar 2015 12:30:09 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2590004/singlelivet-koster-knap-20000-kr-om-aaret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mange vil mene, at kærligheden er grund nok i sig selv. Men nu er der også en 
anden motivation at hente, hvis du går med tanker om at spørge hende den 
søde pige fra kontoret ud. 
</p><p>
Det viser sig nemlig, at det er 10 procent dyrere at være single, end hvis du 
bor i et parforhold. Helt konkret kan hver part i forholdet nemlig i 
gennemsnit spare 19.134 kroner før skat i budgettet om året, i forhold til 
hvis de boede alene. Det viser tal fra Danmarks Statistik, der har 
analyseret danskernes forbrug i detaljer i 2012. 
</p><div class="art-quote article-box">
<p class="quote"/>
<blockquote>
<p class="quote-txt">
Når vi kigger på budgetterne, kan vi se, at det specielt er de faste udgifter, 
som er tungere at løfte for singler. Der er kun én, der betaler for mad, 
licens og kabel-tv, men de udgifter bliver ikke større i et parforhold. Der 
er man bare to om at dele dem
</p>
<p class="sender">
Susanne Arvad, økonomisk rådgiver 
</p>
</blockquote>
</div><p/><p>
Og der er en god forklaring på den besparelse, mener Susanne Arvad, som er 
uafhængig økonomisk rådgiver i Arvad Finanshus. Hun rådgiver blandt andet 
par, der skal giftes eller skilles, og dermed bevæger sig ind og ud af 
singlesfæren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2589403/flere-danskere-bliver-skilt-end-nogensinde-foer/">Flere danskere bliver skilt 
end nogensinde før</a></p><p>
»Når vi kigger på budgetterne, kan vi se, at det specielt er de faste 
udgifter, som er tungere at løfte for singler. Der er kun én, der betaler 
for mad, licens og kabel-tv, men de udgifter bliver ikke større i et 
parforhold. Der er man bare to om at dele dem«, siger hun. 
</p><p>
Det samme gælder elektricitet og opvarmning, hvor de faste udgifter ikke 
stiger voldsomt meget, når man er to i stedet for en. Derfor betaler en 
single i gennemsnit 40 procent mere end en person i et parforhold, hvilket 
løber op i en årlig merudgift på 4.754 kroner. 
</p><h3>
Singler bliver »straffet på boligmarkedet«
</h3><p>
Allerhøjst på de poster, som er langt dyrere for singler end for par, ligger 
udgifter til boligen. Her betaler en single cirka 18.500 kroner mere alene i 
husleje om året, end hvis han/hun boede med sin partner, men sparer til 
gengæld cirka 5.000 kroner på udgifter til ejerbolig. Det skyldes, at langt 
flere singler bor til leje, blandt andet fordi det er sværere at melde sig 
på boligmarkedet med kun en indkomst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2553601/mere-end-hver-tredje-voksne-er-single/">Mere end hver tredje voksne er 
single</a></p><p>
»Økonomisk bliver singler straffet på boligmarkedet. Hvis en single vil købe 
fast ejendom, så ganger mange banker deres indkomst med 2 eller 2,5 for at 
se hvor meget, de kan købe for. Men et par med to indkomster ganges med op 
til 4 – og så er det jo meget mere end dobbelt op i forhold til en single«, 
siger Susanne Arvad. 
</p><div class="art-quote article-box">
<p class="quote"/>
<blockquote>
<p class="quote-txt">
[Det er] meget nemmere at blive kreditgodkendt, hvis man er par, ligesom det 
som regel også er nemmere at spare op til udbetalingen, når man er flere om 
det
</p>
<p class="sender">
Lise Nytoft Bergmann, boligøkonom 
</p>
</blockquote>
</div><p/><p>
Hos Nordea fortæller boligøkonom Lise Nytoft Bergmann, at de ikke bruger den 
slags udregninger, men i stedet tager udgangspunkt i en persons konkrete 
forbrug. Men alligevel oplever hun også, at de er sværere at komme ind på 
boligmarkedet, når man er single. 
</p><p>
»Vi gør det, at vi kigger tilbage i tiden og ser på det faktiske forbrug, og 
så tager vi en snak, om det er realistisk at optage et stort boliglån. Der 
er det meget nemmere at blive kreditgodkendt, hvis man er par, ligesom det 
som regel også er nemmere at spare op til udbetalingen, når man er flere om 
det«, siger Lise Nytoft Bergmann. 
</p><h3>
Øl, tobak og restaurantbesøg 
</h3><p>
Og forbrugsmønstret varierer også på nogle helt specifikke punkter, når man 
sammenligner singler med folk, som bor i et parforhold. 
</p><p>
Der kan man blandt andet se, at singler i gennemsnit bruger flere penge på øl 
og tobak, mens par i højere grad køber vin og spiritus. Samtidig bruger 
singler langt færre penge på ure og smykker, som stort set udelukkende er 
forbeholdt parrene. 
</p><p>
Singler køber også færre biler og cykler, hvilket giver singlerne en 
gennemsnitlig årlig besparelse på 2.511 kroner. Dertil kommer lavere 
udgifter til reparationer, brændstof og vægt- og ejerafgift. 
</p><p>
Til gengæld bruger singlerne årligt 2.000 kroner mere på restauranter og i 
kantiner, end en person i parforhold gør. Og det hænger ifølge 
forbrugerøkonom i Nordea, Ann Lehmann Erichsen, sammen med, at singler har 
et andet socialt behov, som skal plejes. 
</p><p>
»Det er en social ting for singler, at man er nødt til at gå mere ud for at 
møde andre mennesker. Samme behov har du ikke helt på samme måde i et 
parforhold, og det koster altså singlerne lidt ekstra på den konto«, siger 
hun. 
</p><p class="art-ext-other">

</p><p class=" bl-elem"/>	
</div>
</div></body></html>
