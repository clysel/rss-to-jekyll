---
layout:     post
title: 	    "Politichef afviser kritik: Der var skudsikre veste nok"
post_author:	    
post_date:	    Wed, 18 Feb 2015 12:29:06 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551546/politichef-afviser-kritik-der-var-skudsikre-veste-nok/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Ovenpå weekendens terrorangreb i København rettede flere betjente ifølge 
Jyllands-Posten kritik af deres udstyr. 
</p><p>
Blandt andet blev der på et møde udtrykt bekymring over, at der ikke var 
skudsikre veste i den rette størrelse til alle. 
</p><p>
En frustration, formanden for Københavns Politiforening, Michael Møller, 
bekræfter over for avisen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548347/bekymret-politiforening-vi-mangler-skydetraening-og-personlige-veste/">Bekymret politiforening: Vi 
mangler skydetræning og personlige veste</a></p><p>
Men det passer ikke, at der ikke var skudsikre veste nok til alle, siger 
lederen af beredskabet hos Københavns Politi, Mogens Lauridsen, i dag til 
Politiken. 
</p><p>
Han retter i stedet kritik af de betjente, der ikke har sørget for at 
kommunikere deres udstyrsbehov ordentligt ud under den aktion, der efter 14 
timers intens menneskejagt i København endte med, at Omar Abdel Hamid 
El-Hussein blev skudt og dræbt klokken 05.25 på Svanevej på Nørrebro. 
</p><p>
»Der var nok beskyttelsesveste. Men det er klart, at hvis man har et problem 
med, at man ikke kan skaffe nok udstyr, og man ikke siger det til nogen, så 
er det svært at hjælpe folk«, siger Mogens Lauridsen, der som chef for 
beredskabet og ledende politiinspektør hos Københavns Politi havde ansvaret 
for beredskabet i weekenden. 
</p><h3>
Ekstra lager med sikkerhedsveste 
</h3><p>
Ifølge Michael Møller, der er politifolkenes fagforeningsformand i 
hovedstaden, er man i Københavns Politi udsat for, at nogle er nødt til at 
tage en størrelse vest på, som ikke passer. Derfor har politiforeningen 
ønsket personlige sikkerhedsveste. 
</p><p>
Men under weekendens storstilede aktion var der ifølge Mogens Lauridsen i den 
grad sikkerhedsveste nok. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2548315/det-danmark-vi-ikke-kendte/">Det Danmark, vi ikke kendte</a></p><p>
»Vi havde lavet et ekstra lager, hvor man kunne køre ud og få byttet om, hvis 
man ikke havde de rigtige størrelser eller ikke havde en vest«, siger han og 
fortsætter: 
</p><p>
»Så jeg forstår ikke de historier, der har været. Men det må være fordi, vi 
ikke har været gode nok til at kommunikere ud, at vi havde det lager«. 
</p><p>
»Det er dødærgerligt, at når man synes, det er gået rimelig godt, at der så 
kommer alle de her frustrationer om manglende materiel og materiel, der ikke 
passer, ud gennem pressen«, siger Mogens Lauridsen. 
</p><p class=" bl-elem">
Det har ikke været muligt for Politiken at få en kommentar fra Michael Møller. 
</p>	
</div>
</div></body></html>
