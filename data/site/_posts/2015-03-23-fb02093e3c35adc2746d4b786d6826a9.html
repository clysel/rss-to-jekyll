---
layout:     post
title: 	    "Mindst 2.000 borgere har bedt om sletning fra omstridt database"
post_author:	    Christian Loiborg
post_date:	    Mon, 23 Mar 2015 09:33:00 +0000
post_site:	    www.version2.dk 
post_link:	    http://www.version2.dk/artikel/mindst-2000-borgere-har-bedt-om-sletning-fra-omstridt-database-112395?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>2.000 borgere har anmodet om at få deres ulovligt indsamlede, dybt personlige oplysninger slettet fra den omdiskuterede patientdatabase DAMD. Det skriver <a href="http://jyllands-posten.dk/indland/ECE7575564/Region-har-slettet-2000-personer-fra-omstridt-database/">Jyllands-Posten</a>.</p>



<p>Det er uvist, om der er tale om foreløbigt 2.000 anmodninger eller 2.000 konkrete sletninger. Det tager nemlig Region Syddanmark - der er ansvarlig for databehandlingen på tværs af regionerne - <a href="http://rsyd.dk/wm461183">op til en måned at slette oplysningerne</a>.</p>

<p>DAMD-patiendatabasen er omdiskuteret fordi den indeholder ulovligt indsamlede informationer om patienters helbred gennem syv år. Informationerne dækker alt fra kønssygdomme til psykiske lidelser og dækker i alt de 704 diagnoser, som praktiserende læger kan anvende. Databasens formål var at indsamle informationer om fire specifikke sygdomme. Da den begrænsning ikke er blevet overholdt, er databasen derfor blevet erklæret ulovlig af Datatilsynet mfl.</p>
  </section></div></body></html>
