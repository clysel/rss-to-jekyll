---
layout:     post
title: 	    "Nye PET-tal: Mindst 19 danskere dræbt i Irak og Syrien"
post_author:	    
post_date:	    Wed, 18 Mar 2015 17:43:17 +0100
post_site:	    politiken.dk 
post_link:	    http://politiken.dk/indland/ECE2593669/nye-pet-tal-mindst-19-danskere-draebt-i-irak-og-syrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det har kostet mindst 19 danskere livet at tage til Syrien eller Irak for at 
kæmpe i konflikten, viser nye tal fra Center for Terroranalyse, CTA, under 
Politiets Efterretningstjeneste, PET.
</p><p>
Tallene er en smule højere end tidligere tal, som viste, at mindst 16 af 110 
udrejste danskere er blevet dræbt i Irak og Syrien.
</p><p>
De nye tal kommer i eftermiddag i en opdateret vurdering af terrortruslen mod 
Danmark.
</p><p>
Her fremgår det, at CTA vurderer, at der fortsat er en terrortrussel mod 
Danmark fra personer, der vender hjem fra konflikten i Syrien og Irak.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2362082/syrienskrigere-er-opvokset-her/">Syrienskrigere er opvokset her</a></p><p>
»Vi vurderer, at der fortsat er personer, der tilslutter sig militant 
islamistiske miljøer i Danmark, og at der i miljøerne er udbredt sympati for 
Islamisk Stat«, siger chef for CTA, Søren Jensen.
</p><p>
Han vurderer, at personer, der påvirkes af militant islamistisk propaganda, og 
som har forbindelser til kriminelle miljøer og samtidig adgang til våben, 
kan være af "stigende bekymring" for terrortruslen.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/fokus_IS/ECE2537760/eksperter-vi-staar-over-for-en-ny-type-krigere/">Eksperter: Vi står over for en 
ny type krigere</a></p><p>
PET mener, at terrortruslen mod Danmark alt i alt er alvorlig. Det er 
terrorangrebene 14. og 15. februar i København blandt andet et tegn på.
</p><p>
»Terrorangrebene i København viste, at der er personer, som har både intention 
om og kapacitet til at begå terror i Danmark, motiveret af militant 
islamisme«.
</p><p class=" bl-elem">
«Truslen udspringer fra konflikter og ideologier i udlandet, der radikaliserer 
personer og miljøer i Danmark«, siger PET-chef Jens Madsen i en 
pressemeddelelse.
</p>	
</div>
</div></body></html>
