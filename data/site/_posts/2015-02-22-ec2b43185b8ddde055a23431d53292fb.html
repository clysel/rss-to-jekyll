---
layout:     post
title: 	    "Tidligere ansat I Qatar Airways:»Jeg kunne ikke selv bestemme, hvor jeg ville være«"
post_author:	    
post_date:	    Sun, 22 Feb 2015 13:09:58 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2556839/tidligere-ansat-i-qatar-airwaysjeg-kunne-ikke-selv-bestemme-hvor-jeg-ville-vaere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Som tiden går, føles det mere og mere absurd. Særligt overvågningen af mit 
privatliv. Tænk, at jeg levede sådan et liv«.
</p><p>
Svenske Frida har svært ved at forestille sig, at hun som stewardesse i Qatar 
Airways kunne leve med den konstante overvågning.
</p><div class="art-quote article-box">
<p class="quote"/>
<blockquote>
<p class="quote-txt">
Jeg kunne ikke selv bestemme, hvor jeg ville være, eller hvem jeg ville se
</p>
<p class="sender">
Frida 
</p>
</blockquote>
</div><p/><p>
For hendes arbejdsgivers »strikse« regler gjaldt ikke kun oppe i luften, men 
også hjemme på værelset i det Qatar Airways-ejede lejlighedskompleks:
</p><p>
»Jeg kunne ikke selv bestemme, hvor jeg ville være, eller hvem jeg ville se. 
Jeg var altid urolig over, om jeg havde ramt tiden eller gjort andet 
forkert«, fortæller Frida.
</p><p>
Havde hun fri dagen efter, skulle hun være hjemme senest kl. 3.30, og skulle 
hun flyve næste dag, skulle hun være hjemme 12 timer inden. Den såkaldte 
minimum rest-regel, som er normal i flybranchen, men som normalt varetages 
af den ansatte selv under eget ansvar.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2556811/stewardesser-skal-bede-chefen-om-lov-til-at-blive-gift/">Stewardesser skal bede chefen 
om lov til at blive gift</a></p><p>
Kvinder og mænd boede i hver deres lejlighedskompleks, men Frida måtte gerne 
have gæster af begge køn. Så længe de var ude kl. 22. En vagt og 
overvågningskameraer i lobbyen sørgede for, at reglerne blev overholdt, men 
stewardessen lærte efterhånden tricks:
</p><p>
»Hvis jeg skulle ud inden for minimum rest-tiden, tog jeg nogle gange en bunke 
tøj med tilbage. Så kunne jeg sige, at jeg skulle hente mit vasketøj, hvis 
de spurgte«.
</p><h3>
Blacklistet fra Qatar
</h3><p>
Frida nåede at arbejde i Qatar Airways godt to år, og selv om reglerne kunne 
give hende »paranoia«, blev hun aldrig behandlet dårligt. Indtil hun i 2012 
blev fyret:
</p><p>
»Jeg var ude en aften og opdagede, at jeg havde misset mit 3.30-udgangsforbud. 
Så jeg blev ude resten af aftenen, fordi jeg godt vidste, at jeg ville få 
sparket«, fortæller hun.
</p><p>
Nogle dage senere blev hun fyret og sat på et fly til Stockholm.
</p><p>
»Da jeg flere uger senere kom tilbage for at hente resten af mine ting, 
fortalte de mig, at jeg var blevet blacklistet fra at besøge landet igen«, 
fortæller Frida.
</p><p>
»De tog mig i armen og eskorterede mig ud til lufthavnen«.
</p><p class=" bl-elem">
Frida ønsker at fremstå anonym af frygt for repressalier fra hendes tidligere 
arbejdsgiver, hvorfor navnet er opdigtet. Fridas rigtige navn er redaktionen 
bekendt.
</p>	
</div>
</div></body></html>
