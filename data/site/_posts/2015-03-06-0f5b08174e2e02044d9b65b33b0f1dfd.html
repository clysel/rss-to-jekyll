---
layout:     post
title: 	    "Kvaliteten i børnehaven bliver værre med over 20 ansatte per leder"
post_author:	    
post_date:	    Fri, 06 Mar 2015 06:38:12 +0100
post_site:	    politiken.dk 
post_link:	    http://politiken.dk/indland/ECE2575704/kvaliteten-i-boernehaven-bliver-vaerre-med-over-20-ansatte-per-leder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vuggestuer og børnehaver bliver i stigende grad slået sammen til større 
enheder rundt om i landet. Men ledelseskvaliteten i daginstitutionerne 
bliver ringere, når institutionslederen har mere end 20 pædagoger og 
pædagogmedhjælpere under sig. <br/><br/>
Det konkluderer en undersøgelse fra Det Nationale Institut for Kommuners og 
Regioners Analyse og Forskning, Kora, der bliver offentliggjort i dag. 
</p><p>
Undersøgelsen, der er delvis støttet med midler fra Bupl’s forskningsfond, 
fastslår, at mellem 14 og 20 pædagogiske medarbejdere per leder er bedst. 
</p><h3>
Mindre tid på Blå Stue 
</h3><p>
»Mange af lederne kan have svært ved at have over 20 medarbejdere og stadig 
være en tilgængelig og tydelig faglig leder, som skaber høj kvalitet og 
trivsel«, siger Christina Holm-Petersen, der er seniorprojektleder i Kora og 
medforfatter. 
</p><div class="art-quote article-box">
<p class="quote"/>
<blockquote>
<p class="quote-txt">
Mange medarbejdere er lig med mere papirarbejde og mindre tid på Blå Stue
</p>
<p class="sender">
Christina Holm-Petersen, medforfatter til rapport 
</p>
</blockquote>
</div><p>
Når en daginstitutionsleder har flere end 20 ansatte at gabe over, er det 
sværere at være til stede ude på stuerne, at have nære relationer til børn 
og forældre og at være der for sit personale, forklarer hun: <br/><br/>
»Mange medarbejdere er lig med mere papirarbejde og mindre tid på Blå Stue. 
Ledernes tilgængelighed kommer under pres, og det er et problem, fordi 
medarbejderne har brug for sparring, når noget er svært, og når der er børn, 
der ikke trives, eller konflikter med forældre«.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2287966/stor-forskel-paa-antal-boern-per-paedagog-landet-over/">Stor forskel på antal børn per 
pædagog landet over</a></p><p>
Præcis hvor mange daginstitutioner der i dag har mere end 20 pædagogiske 
medarbejdere til en enkelt leder, svarer undersøgelsen ikke på. Men 
Christina Holm-Petersen vurderer, at det er blevet »mere og mere 
almindeligt«: 
</p><p>
»Det sker i takt med sammenlægninger og økonomiske besparelser, og det øger 
ledelsesspændet«. 
</p><p>
Det er dog ikke kun antallet af ansatte per leder, der har betydning for 
kvalitet og trivsel. Ledelsesstilen er også afgørende. »Det bedste er, når 
lederen sætter tydelige mål, går foran og er fysisk til stede. Det er ikke 
nok at sidde på sit kontor. Lederen skal også ud på stuerne«, siger 
Christina Holm-Petersen. 
</p><h3>
Små institutioner skaber trivsel 
</h3><p>
Forskerne bag rapporten har besøgt 16 daginstitutioner, hvor de har 
interviewet ledere og personale og lavet observationer. I institutionerne 
var der mellem 9 og 34 medarbejdere per leder. 
</p><p>
Der kan dog også blive for få. Under 14 er ifølge rapporten ikke ideelt. 
Blandt andet fordi der så er mindre fokus på struktur og på at være en 
tydelig leder. 
</p><p>
Grethe Kragh-Müller, psykolog og lektor ved Aarhus Universitet, er enig i, at 
en institutionsleder højst bør lede 20 personer. Hun kender til flere 
institutioner med over 40 medarbejdere per leder. 
</p><p>
»Der er en lang række ting, der spiller ind på børns muligheder for at trives 
i en daginstitution. En af dem er pædagogisk ledelse. Har lederen mange 
under sig, bruger lederen meget tid på administrative ting og mindre tid på 
at følge med i, i hvilken udstrækning medarbejderne udmønter de pædagogiske 
mål i praksis«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2268129/den-enkelte-paedagog-bestemmer-selv-i-vuggestuen/">Den enkelte pædagog bestemmer 
selv i vuggestuen </a></p><p>
Og det går ud over børnene. 
</p><p>
»Så følger lederen eksempelvis ikke med i, om de aktiviteter, der foregår, er 
aldersrelevante for børnene«, siger Grethe Kragh-Müller, der står bag en 
anden ny undersøgelse om kvalitet i daginstitutionerne. 
</p><p>
Den pegede blandt andet på, at små daginstitutioner er bedst for børns 
trivsel, fordi der er færre drillerier, bedre muligheder for at dele børnene 
op – samt at personalet ofte er bedre uddannet. 
</p><h3>
KL: Interessant rapport 
</h3><p>
Elisa Bergmann, der er formand for pædagogernes fagforbund, Bupl, er enig i, 
at det har en pris for børnene, men også for pædagogerne, når en leder har 
ansvar for mange. 
</p><p>
»Pædagogernes arbejde handler jo om mennesker. Faglig sparring giver de ekstra 
øjne til at sikre, at de børn, der har behov for noget særligt i forhold til 
eksempelvis sprog eller motorik, får det. Derfor er ledelse tæt på rigtig, 
rigtig vigtigt«, siger hun og tilføjer, at en tilstedeværende leder »især er 
vigtig« i institutioner, hvor mange medarbejdere ikke er uddannet og kan 
mangle kompetencer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2328182/moensterbrydere-skabes-i-boernehaven/">Mønsterbrydere skabes i 
børnehaven</a></p><p>
Jacob Møller, chefkonsulent i KL, siger, at »man kan ikke bruge rapporten som 
en endegyldig sandhed«: »Som rapporten også påpeger, er der andre ting, der 
spiller ind på kvaliteten, som normering, andelen af uddannet personale og 
indretning. Men det er en interessant rapport, der vil indgå i den løbende 
overvejelse om, hvordan man kan sikre kvalitet i de kommunale dagtilbud«. 
</p><p><i class=" bl-elem">Vil KL rette sig efter et loft på 20 per leder?</i></p><p class=" bl-elem">
»Der skal være en balance i forhold til ledelsesspændet, men vi har ingen 
planer om lave en politik om antal medarbejdere per leder«. 
</p>	
</div>
</div></body></html>
