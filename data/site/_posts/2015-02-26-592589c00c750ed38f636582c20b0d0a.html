---
layout:     post
title: 	    "5G-Rekord: Universitet opnår hastighed på 1 Tbps "
post_author:	    Adam Fribo
post_date:	    Thu, 26 Feb 2015 07:59:00 +0000
post_site:	    www.version2.dk 
post_link:	    http://www.version2.dk/artikel/5g-rekord-universitet-opnaar-hastighed-paa-1tbps-86541?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Forskere på Center for 5G-Innovation ved University of Surrey har sat nye standarder for hvilke hastigheder, man kan opnå på et trådløst netværk.</p>

<p>Ifølge professor Rahim Tafazolli er man nu oppe på siden af fibernet, og han arbejder på en række nye 5G-teknologier.</p>

<p>»Vi har udviklet 10 gennembrudsteknologier, og en af dem betyder, at vi kan opnå 1Tbps trådløst. Det er den samme kapacitet som fiberoptik, men vi gør det trådløst,« siger han til <a href="http://www.v3.co.uk/v3-uk/news/2396249/exclusive-university-of-surrey-achieves-5g-speeds-of-1tbps">V3</a>.</p>



<p>Rekord-hastigheden er opnået i et laboratorium over en afstand på 100 meter med sendere og modtagere, der er bygget til formålet på universitetet.</p>

<p>Ifølge professor Tafazolli er det planen at teste teknologien på universitetsområdet uden for laboratoriet til næste år eller senest i 2017, inden man i 2018 håber at kunne demonstrere den offentligt.</p>

<p>»Vi vil være de første i verden, er kan vise så høje hastigheder,« siger han</p>

<p>Ifølge professoren er det usandsynligt, at man vil se enheder på markedet, der kører med så høje hastigheder, før 2020.</p>
  </section></div></body></html>
