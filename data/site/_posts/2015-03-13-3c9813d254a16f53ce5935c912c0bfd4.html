---
layout:     post
title: 	    "Først om 105 år er der ryddet op på Storbritanniens farligste atomanlæg"
post_author:	    
post_date:	    Fri, 13 Mar 2015 13:21:45 +0100
post_site:	    politiken.dk 
post_link:	    http://politiken.dk/udland/ECE2585848/foerst-om-105-aar-er-der-ryddet-op-paa-storbritanniens-farligste-atomanlaeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Kompleksiteten overstiger ethvert andet atomanlæg i verden
</p>
<p class="sender">
Tom Zarges , bestyrelsesformand NMP 
</p>
</blockquote>
</div><p>
Der vil gå mere end 100 år, før der er ryddet op i de mange ton radioaktivt 
materiale på det britiske atomanlæg Sellafield. 
</p><p>
Det vurderer de britiske myndigheder i en ny rapport om lukningen af anlægget 
på den britiske vestkyst. Først i 2120 ventes det at være sket på forsvarlig 
vis. 
</p><p>
Prisen for oprydningen i de gamle siloer og bassiner med radioaktive 
materialer er også enorm, efter at den i de seneste år flere gange er blevet 
opjusteret, så den nu vurderes til at lande på mellem 650 og 1.625 
milliarder kroner. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/NET-storbritanien-s_920554a.gif" alt="" border="0"/></span></p><p>
»Det er umuligt at forestille sig, hvilke tekniske udfordringer vi vil løbe 
ind i undervejs«, siger Stephen Lovegrove fra det britiske energiministerium 
til avisen The Independent. 
</p><p>
Sammen med en række andre topembedsmænd afgav han forleden forklaring ved en 
offentlig høring om det omstridte anlæg, der behandler atombrændsel, og som 
i årevis har været en torn i øjet på miljøaktivister og nabolande og en 
belastning for skiftende britiske regeringer. 
</p><h3>
Privat firma fyret 
</h3><p>
Så sent som i januar blev et privat firma, som i seks år har stået for at 
lukke ned og rydde op på anlægget, fyret. 
</p><p>
Det skete efter endnu en opskrivning af regningen for at tage Sellafield ud af 
drift, hvorfor den opgave igen er tilbage i hænderne på myndighederne, der 
selv beskriver anlægget som det »største og farligste« atomanlæg i 
Storbritannien. 
</p><div class="art-fakta article-box">
<h4 class="">
Sellafield</h4>
<div class="fakta-body" data-buildingblock="embedded_factboxlink">
<ul><li>Sellafield er det største atomanlæg i Europa</li><li>Rummer det største lager af atomaffald i verden</li><li>Sellafield-anlægget strækker sig over et område på seks 
kvadratkilometer</li><li class=" bl-elem">Beskæfter mere end 10.000 ansatte</li></ul><p class=" bl-elem"/>
</div>
</div><p/><p>
Kritikere mener, at det private firma, Nuclear Management Partners, skulle 
have været fyret for længe siden, da udgifterne til oprydningsarbejdet er 
steget fire år i træk, men en talsmand for de britiske myndigheder siger, at 
det ikke ville give mening at tage opgaven fra NMP, før man selv havde en 
plan for at tackle opgaven. 
</p><p>
»Den primære årsag til, at det er blevet dyrere, og at tidsplanen er skredet, 
skyldes, at vi har fået en bedre forståelse af, hvad der skal til for at 
tackle den meget komplekse situation på anlægget«, siger talsmanden til The 
Guardian. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00920/England_Windscale_N_920553w.jpg" alt="" border="0"/><span class="caption"><span class="f-img-caption">Sikkerhed. 
</span>En videnskabsmand arbejder på Sellafield i 1986 iført sikkerhedsdragt efter datidens forskrifter. Foto: AP</span></span></p><p>
Nuclear Management Partners mener også at have løst opgaven så godt som 
muligt. 
</p><p>
»De første fem år af vores kontrakt har budt på mange succeser men også en 
række skuffelser og områder, hvor vi kan forbedre os«, lød det i sidste 
måned fra bestyrelsesformand Tom Zarges til BBC i en kommentar til, at 
udgifterne til oprydningen alene i 2013 steg med 24 milliarder kroner. 
</p><p>
Han forklarede samtidig, at selskabet aldrig tidligere har arbejdet med en så 
vanskelig en opgave som på Sellafield. 
</p><p>
»Kompleksiteten overstiger ethvert andet atomanlæg i verden«, sagde han 
videre. 
</p><h3>
Ulykker og forurening 
</h3><p>
Sellafield hed tidligere Windscale. I årenes løb har det været ramt af en lang 
række uheld og udslip af radioaktivt materiale, herunder en voldsom brand i 
1957. 
</p><p>
Tidligere var det især den radioaktive forurening af Irske Hav mellem 
Storbritannien og Irland, der vakte bekymring og affødte kritik, men efter 
ulykken på det japanske Fukushima-atomanlæg i 2011 har en række lande 
udtrykt fornyet bekymring for den generelle sikkerhed på Sellafield. 
</p><p>
Det gælder også Danmark og de øvrige nordiske lande, der flere gange har peget 
på, at en eksplosion i lagertankene på Sellafield vil forurene havene og 
skade landbrugsproduktionen i Norden voldsomt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE1271788/terrormistaenkte-set-filme-naer-atomkraftvaerk/">Terrormistænkte set filme nær 
atomkraftværk</a></p><p>
Så sent om i 2011 udgav de norske myndigheder en rapport, der beskrev, hvordan 
en ulykke på Sellafield kunne føre til et radioaktivt nedfald over Norge 50 
gange større end det, der skete ved Tjernobyl-ulykken i april 1986. 
</p><p class=" bl-elem">
»En <i>worst case</i>-ulykke på Sellafield ville få langt alvorligere 
konsekvenser end Tjernobyl-ulykken for miljøet, landbruget og samfundet i 
årtier«, hed det i den norske rapport. 
</p>	
</div>
</div></body></html>
