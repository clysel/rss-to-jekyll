---
layout:     post
title: 	    "Her vil verdens ultra-rige mennesker allerhelst bo"
post_author:	    
post_date:	    Fri, 13 Mar 2015 17:48:29 +0100
post_site:	    politiken.dk 
post_link:	    http://politiken.dk/oekonomi/bolig/ECE2586430/her-vil-verdens-ultra-rige-mennesker-allerhelst-bo/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med en formue på over 200 millioner kroner står alle døre praktisk talt åbne, 
når man skal købe sig et hus. Der er så at sige frit valg på alle hylder for 
verdens allerrigeste mennesker. 
</p><p>
Men hvor vælger de ultra-rige så at bo? 
</p><p>
Det har Sotheby’s International Realty, en stor ejendomsmægler med fokus på de 
topluksuriøse adresser, givet et bud på i deres såkaldte Gobal Luxury 
Residential Real Estate Report fra 2015. Her har de lavet en top-ti over de 
byer, hvori multimillionærerne slår sig ned, baseret på det totale antal 
ultra-rige mennesker med en personlig formue på mere end 30 millioner 
dollars. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? 
Så skulle du bare se New York, Stockholm og Oslo</a></p><p>
Og øverst på listen står altså New York, London og Hong Kong som de byer, der 
tiltrækker flest gyldne drenge eller piger. Herefter kommer tre amerikanske 
byer i form af Los Angeles, San Francisco og Washington D.C. efterfulgt af 
Singapore, Dallas, Mumbai og Paris. 
</p><h3>
Sikkerhed og gode uddannelser 
</h3><p>
Det er ikke en overraskelse, at flere af byerne på listen også er finansielle 
knudepunkter. Børsen i New York er verdens største målt på markedsværdi, og 
London tager en fjerdeplads. 
</p><p>
Og ifølge rapporten vægtes netop nærhed til store markeder højt, ligesom 
sikkerhed og adgang til gode uddannelser er med i overvejelserne. 
</p><p>
Og så skal det naturligvis ikke være en dårlig forretning at investere så 
mange penge i ejendomme. Det vurderes at være en af grundene til, at 
specielt London står højt på listen. 
</p><p><b class="ext-link">LONDON:</b><a class="embeddedlink" href="http://politiken.dk/oekonomi/bolig/ECE2582568/london-saelgerne-holder-vejret-til-efter-valget/">Sælgerne holder vejret til efter valget </a></p><p>
Her ser investorerne nemlig en stor, langsigtet økonomisk sikkerhed i 
luksus-lejlighederne. 
</p><h3>
Lejlighed til 700 millioner kroner 
</h3><p>
Listens guldmedalje går som sagt til New York, hvor antallet af ultra-rige i 
absolutte tal er højst. 
</p><p>
Og mulighederne for at købe stort og dyrt er da også gode i den amerikanske 
metropol. I slutningen af december sidste år blev der sat rekord, da den 
dyreste lejlighed nogensinde blev solgt for 100,5 millioner dollars – eller 
godt og vel 700 millioner kroner. 
</p><p><b class="ext-link">MANHATTAN:</b><a class="embeddedlink" href="http://politiken.dk/oekonomi/bolig/ECE2581426/manhattan-luksuslejligheder-skyder-op-som-tomme-glassoejler/">Luksuslejligheder skyder op som tomme 
glassøjler </a></p><p>
Gennemsnitsprisen for nybyggede lejligheder på Manhattan var sidste år på hele 
11,5 millioner kroner, og boligpriserne er steget med 19,1 procent siden 
højdepunktet før krisen. 
</p><p class=" bl-elem">
Hele 79 procent af verdens 211.275 ultra-rige har to eller flere ejendomme, 
mens de 2325 dollarmilliardærer i verden i gennemsnit har fire ejendomme med 
en samlet værdi på den anden side af en halv milliard kroner. 
</p>	
</div>
</div></body></html>
