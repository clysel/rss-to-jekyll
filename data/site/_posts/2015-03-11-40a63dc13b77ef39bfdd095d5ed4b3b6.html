---
layout:     post
title: 	    "Balslev halverede tab med fælles projektmodel"
post_author:	    15300
post_date:	    Wed, 11 Mar 2015 15:21:10 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/faelles-projektmodel-halverede-nedskrivninger-paa-balslevs-projekter-2847
---
<html><body><div><section class="body"><p>Efter næsten 70 år som rådgiver inden for el-området besluttede Balslev Rådgivende Ingeniører for fem-seks år siden, at de fremover ville satse på totalrådgivning.</p>
			<p>Den nye strategi vendte op og ned på organisationen, og det var afsættet for en intern projektlederuddannelse for samtlige 130 medarbejdere i virksomheden, forklarer Pernille Bruun, der er områdechef for Automation og ansvarlig for det omfattende efteruddannelsesprojekt:</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Skal der ske noget nyt? Se de aktuelle stillingsopslag på Jobfinder.</a></p>
			<p>»Ændringen til en tværfaglig virksomhed kræver et meget større fokus på styring, og mange medarbejdere udtrykte samtidig et ønske om at få en ensartet projektledelse på tværs af huset,« siger hun.</p>
			<p>Balslev har ikke tidligere følt et behov for en fælles projektmodel, men har ladet det være op til den enkelte projektleder. Inden efteruddannelsesprojektet kunne sættes i værk, udviklede virksomheden derfor sin egen projektmodel, fortæller Pernille Bruun:</p>
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/pernillebruun-omraadechef_balslev-2.jpg" src="http://karriere.jobfinder.dk/sites/karriere/files/styles/w1120_media_right/public/pernillebruun-omraadechef_balslev-2.jpg?itok=W6uaNME7" alt=""/><figcaption>Pernille Bruun, områdechef i Balslev, peger på, at nedskrivningen på firmaets projekter er næsten halveret, efter de har indført en fælles projektmodel. </figcaption></figure></p>
			<p><aside class="plugin right box"><strong><em>Fakta: Balslevs projektlederuddannelse</em></strong><br/>
			Efteruddannelsen består af tre<br/>
			moduler.<br/><strong>Modul 1:</strong> For alle medarbejdere. Giver en grundlæggende indføring i Balslevs projektmodel, projektledelsesfilosofi og de grundlæggende standardværktøjer samt rolle- og ansvarsfordeling. Underviserne er hentet fra egne rækker, dels for at skabe netværk, dels for at medarbejderne møder de kolleger, der har viden og ansvar inden for<br/>
			specifikke områder som f.eks.<br/>
			kvalitetssikring.<br/><strong>Modul 2:</strong> For projektledere og byggeledere. Her er der større fokus på anvendelse af projektværktøjerne samt jura, byggeledelse og arbejdsmilj­ø­styring. Primært undervisere udefra.<br/><strong>Modul 3</strong>: For projektledere. Bygger oven på modul 2. Her er der afsat en dag til styringsmetoder og værktøjer, to dage til kontraktjura og en hel dag til kommunikation. Primært under­visere udefra.
			</aside></p>
			<p>»Egentlig er den meget lig alle andre projektmodeller, men fordi vi selv har været med til at definere den, har vi fået en vigtig diskussion af, hvad projektledelse er – og en Balslev-måde at gøre tingene på.«</p>
			<p>Her knap et par år efter, at projektlederuddannelsen blev en realitet, kan Pernille Bruun remse en række ikke helt uvæsentlige gevinster op:</p>
			<p>»Tidligere kunne vi se, at vi tjente for lidt, men nu er vi blevet så meget dygtigere til at køre projekter, at nedskrivningerne på vores projekter er næsten halveret,« siger hun.</p>
			<p>De gode resultater tilskriver hun i høj grad, at samtlige medarbejdere har taget grundmodulet, og at der allerede har været en større gruppe gennem hele forløbet:</p>
			<p>»Vi har alle sammen hørt det samme på kurset. Det har givet en fælles forståelse af, hvor vi gerne vil hen, og det betyder, at vi kommer hurtigere frem,« konkluderer hun.</p>
			
			<p>Resultaterne skyldes en kombination af større fokus på projektøkonomi, på udarbejdelse af tilbud og kontrakter samt på kvalitetsstyring, vurderer Pernille Bruun:</p>
			<p>»Der er kommet langt større fokus på vores kontrakter i forhold til at præcisere vores ydelser. Det betyder, at vi sparer en del tid i projektforløbet, fordi vi har meget færre uklarheder i aftalegrundlaget,« forklarer hun.</p>
			<p>Det kan være de helt små hverdags­ting, der har givet medarbejderne en bedre forståelse for et område som f.eks. projektøkonomi, forklarer hun:</p>
			<p>»På kurset så vi blandt andet på, hvor meget det betyder for projektøkonomien, hvis to-tre medarbejdere kører til et møde sammen frem for at tage hver sin bil. Det var en øjenåbner for mange,« eksemplificerer hun.</p>
			
			<p>Projektlederuddannelsen er delt i tre moduler, hvoraf modul 1 er for samtlige medarbejdere. Filosofien lyder, at alle skal kende til projekt­modellen og dens forskellige værktøjer for at kunne bidrage fuldt ud til den kulturændring, der er sat i gang:</p>
			<p>»Når alle hører det samme, får vi skabt en fælles kultur, hvad enten folk sidder i vores afdelinger i Glostrup, Viborg, Herning, Kolding eller Odense. Nu er der én Balslev-måde at gøre tingene på i stedet for tre eller flere. Det giver ro og tryghed i organisationen,« vurderer Pernille Bruun.</p>
			
			<p>I dag udbydes projektlederuddannelsens grundmodul til alle nye medarbejdere, mens modul 2 og 3 er for henholdsvis byggeledere og projektledere med mindre projekter og projektledere med store projekter:</p>
			<p>»Vi har satset rigtig meget på uddannelsen, så vi slipper det ikke nu, men sørger for løbende at tilpasse den til tiden, så de medarbejdere, der var på kursus sidste år, måske skal af sted igen om to-tre år. Det er et langt sejt træk. Hvis projektledelse var nemt, ville der nok ikke være så mange projektlederuddannelser,« siger Pernille Bruun.</p>
		</section></div></body></html>
