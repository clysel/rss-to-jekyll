---
layout:     post
title: 	    "Speedbåd banker ind i kabelskab og sænker rejsekort-optankning i 7-Eleven"
post_author:	    Jakob Møllerhøj
post_date:	    Tue, 14 Apr 2015 09:57:39 +0000
post_site:	    www.version2.dk 
post_link:	    http://www.version2.dk/artikel/speedbaad-banker-ind-i-kabelskab-og-saenker-rejsekort-optankning-i-7-eleven-141049?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Siden igår eftermiddag har TDC arbejdet på at rette en fejl, der bevirker, at der for øjeblikket er problemer med at tanke rejsekort op i kioskkæden 7-Eleven. Kæden udgør en væsentlig del af listen over betjente salgs- og servicesteder på <a href="http://www.rejsekort.dk/koeb-rejsekort/salgssteder.aspx">Rejsekorts hjemmeside</a>.</p>

<p>Fejlen skyldes et ødelagt kabelskab, oplyser pressemedarbejder i TDC Povl Damstedt Rasmussen i en mail til Version2.</p>

<h2>Sad på en trailer</h2>

<p>»Det er en speedbåd, der har ødelagt et kabelskab på Buddingevej, hvor transmissionen til optankning kører via. Speedbåden sad på en trailer, der formentlig vristede sig løs og efterfølgende bankede ind i kabelskabet.«</p>

<p>Han tør på nuværende tidspunkt ikke komme med et estimat i forhold til, hvornår fejlen er udbedret, så optankning af rejsekort igen kan finde sted i kioskkæden.</p>

<p>»Det er selvfølgelig en smadder ærgerlig fejl for de kunder, som er berørt af fejlen,« skriver Povl Damstedt Rasmussen.</p>
  </section>

  
  
  
  </div></body></html>
