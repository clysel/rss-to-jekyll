---
layout:     post
title: 	    "På vand og vulkaner: Costa Rica får al strøm fra vedvarende energi"
post_author:	    Bjørn Godske
post_date:	    Sun, 05 Apr 2015 04:02:00 +0000
post_site:	    ing.dk 
post_link:	    http://ing.dk/artikel/paa-vand-og-vulkaner-costa-rica-faar-al-stroem-fra-vedvarende-energi-174972
---
<html><body><div><section class="body">
			<p>Costa Rica sætter nye standarder for, hvor meget vedvarende energi (VE) et udviklingsland kan udnytte.</p>
			<p>Siden nytår er al elektricitet i landets elnet blevet leveret af VE-baserede kraftværker - primært vandkraft.</p>
			<p>Det har samtidig betydet, at elprisen er blevet sat ned med 12 procent på grund af det reducerede behov for importeret olie. Det nationale energiselskab, ICE, forventer, at prisen vil falde yderligere i år.</p>
			<p>Også sol, vind, geotermi og biomasse har bidraget til det høje VE-niveau.</p>
			<p>I 2009 vedtog regeringen, at landet skal være CO2-neutralt i 2021.</p>
			<p>Det har ført til flere store investeringer. Blandt andet et geotermisk projekt til cirka 6,5 mia. kroner finansieret af Den Europæiske Investeringsbank og den japanske udviklingsorganisation JICA. Costa Rica har flere aktive vulkaner og dermed stor geotermisk aktivitet i undergrunden. I dag kommer 88 procent af al el på årsbasis fra VE.</p>
			<p><figure class="plugin full"><img src="http://ing.dk/sites/ing/files/styles/article_inline/public/costa_rica_2.jpg?itok=8lRUHfXJ" alt=""/><figcaption>  Pirris-vandkraftværket syd for hovedstaden San José. <cite>Foto: The Tico Times</cite></figcaption></figure></p>
			
			<p>I 2015 vil der blive installeret yderligere 100 MW vindkraft og 40 MW minivandkraft i Costa Rica.</p>
			<p>Kritikere peger dog også på, at den høje afhængighed af især vandkraft (68 procent af den totale elproduktion) gør Costa Rica sårbar over for ændringer i klimaet.</p>
			<p>Landet har i årtier haft et politisk mål om at beskytte miljøet og naturen, for eksempel via økoturisme. Lodsejere får tilskud til at plante træer, og siden 1985 er skovarealet dermed øget fra 24 til 46 procent.</p>
			<p>25 procent af Costa Ricas areal er beskyttede naturarealer, hvilket er det største areal for noget land i verden.</p>
		</section>
		  </div></body></html>
