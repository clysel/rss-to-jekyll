---
layout:     post
title: 	    "Bo Lidegaard: Det er en ære at få en orden"
post_author:	    
post_date:	    Thu, 16 Apr 2015 13:34:59 +0200
post_site:	    politiken.dk 
post_link:	    http://politiken.dk/kultur/ECE2629988/bo-lidegaard-det-er-en-aere-at-faa-en-orden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den traditionelt kulturradikale højborg, dagbladet Politiken, er også 
repræsenteret blandt dronningens udvalgte modtagere af Dannebrogordenen. 
Chefredaktør Lars Grarup blev ridder i 2004 som chef på DR, og samme år 
udnævnte dronningen nu ansvarshavende chefredaktør Bo Lidegaard til ridder 
af 1. grad som departementsråd i Statsministeriet. 
</p><p>
Lidegaard fortæller, at han modtog ordenen med glæde og ære. 
</p><p>
»Da jeg selv modtog den, var det jo en funktion af de embeder, jeg beklædte. 
Den repræsenterede det samme som at blive udnævnt som tjenestemand. Det er 
et symbol på en forpligtelse på den rolle, du spiller i 
forvaltningssystemet«, siger Bo Lidegaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629394/dokumentation-se-liste-over-kulturpersoner-med-dannebrogordenen/">Dokumentation: Se liste over 
kulturpersoner med Dannebrogordenen</a></p><p><i class=" bl-elem">Ligger der for dig at se en troskabsed til kongehuset i ordenen?</i></p><p>
»Når du er tjenestemand, skal du være tro mod grundloven, så det er bestemt en 
troskabsed mod grundloven«. 
</p><p><i class=" bl-elem">Og mod kongehuset? </i></p><p>
»D et er den herskende samfundsorden, i meget kort form demokratiet, som du 
erklærer din troskab til. Og i det demokrati, vi har her i landet, indgår 
det konstitutionelle monarki. Og det har jeg ikke bare modvilligt, men med 
glæde erklæret min loyalitet over for. Der ligger en ære i det«. 
</p><h3>
Monarkiet er ikke et fjendebillede 
</h3><p>
Også Lidegaards forgænger, Tøger Seidenfaden, lod sig i 1993 dekorere med 
dronningens ridderkors. Siden gjorde Seidenfaden det dog klart på 
redaktionen, at han ikke mente, at Politikens medarbejdere skulle lade sig 
dekorere. Lidegaard udstikker en anden kurs: Det er helt op til den enkelte 
medarbejder, siger han. 
</p><p>
Politiken havde indtil 1970 en tæt tilknytning til Det Radikale Venstre, der 
er modstander af ordensvæsnet, og nærværende avis bliver stadig anset for at 
være en kulturradikal institution. Bo Lidegaard kan ikke se, at omfavnelsen 
af ordener karambolerer med avisens værdier. 
</p><div class="art-quote article-box">
<p class="quote"/>
<blockquote>
<p class="quote-txt">
Ordner hænger man på idioter 
</p>
<p class="sender">
</p><p class=" bl-elem">Margrethe Vestager, EU-kommissær (R)</p> 

</blockquote>
</div><p>
»Politiken står for et engagement i det moderne demokrati, og i det er 
monarkiet ikke et fjendebillede. Det historiske fjendebillede – et kongehus, 
som ønskede og i 1920 tiltog sig politisk indflydelse – deler jeg. Men det 
er jo netop en del af vores historie og ikke vores aktuelle virkelighed«. 
</p><p>
Den tidligere radikale leder Margrethe Vestager har forladt regeringen og 
kunne med sin nye rolle som EU-kommissær se stort på sit partis modstand mod 
ordener og lade sig dekorere. Men: 
</p><p>
»Min holdning før er den samme, jeg har nu som kommissær, og som jeg tager med 
mig i graven: Jeg modtager ikke ordener, det er radikal tradition. Og den 
brutale version af grundholdningen er, at ordner hænger man på idioter. Alt, 
hvad det udtrykker af rangsvæsen, er Radikale Venstre inderligt imod«. 
</p><p>
»Der er stadigvæk en tænkning i, at man kan være af en højere orden end andre, 
uden at det beror på den faktiske indsats«, fortsætter hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2629640/antiautoritaere-kunstnere-vil-gerne-have-ridderkorset/">Antiautoritære kunstnere vil 
gerne have ridderkorset</a></p><p>
Bo Lidegaard mener, at det er antikveret at holde fast i <i>modstanden</i> mod 
de royale ridderkors: 
</p><p>
»At gøre spørgsmålet om ordener til et ideologisk spørgsmål i dag forekommer 
mig at være som at udkæmpe fortidens krige«. 
</p><p class=" bl-elem">
Vestager griner længe, da hun præsenteres for Lidegaards argumenter: »Det, 
synes jeg, er sjovt. Han har gjort sig virkelig umage med at finde en 
forklaring«. 
</p>	
</div>

</div></body></html>
