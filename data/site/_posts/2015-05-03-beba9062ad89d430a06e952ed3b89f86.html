---
layout:     post
title: 	    "Historien om sort fodboldtrio er fascinerende, lærerig og god underholdning"
post_author:	    
post_date:	    Sun, 03 May 2015 13:53:34 +0200
post_site:	    politiken.dk 
post_link:	    http://politiken.dk/kultur/boger/ECE2652828/historien-om-sort-fodboldtrio-er-fascinerende-laererig-og-god-underholdning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Paul Rees: The Three Degrees</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/B_gerrees_933188t.jpg" alt="" border="0"/></span>
Biografi. 
</p><p>
Constable. 
</p><p class=" bl-elem">
298 sider. 
</p>
</div>
</div><p>
Det er ikke længe siden, men i 1970’ernes England var alting inden for kultur, 
politik og sport fuldstændig domineret af hvide englændere. 
</p><p>
Den tidligere redaktør af musikmagasinet Q, Paul Rees, har beskrevet, hvordan 
især tre sorte spillere i klubben West Bromwich for altid ændrede engelsk 
fodbold og dermed også samfundet omkring det elskede spil. 
</p><p>
At det kunne være svært at blive accepteret som sort spiller i engelsk fodbold 
på den tid, gives der mange eksempler på. På bagsiden af den pub, der hørte 
til West Bromwichs hjemmebane, The Hawthorns, kunne man f.eks. i lange tider 
læse denne graffiti: »Cunningham is a black cunt«. 
</p><h3>
»Pull that trigger, shoot the nigger«
</h3><p>
»Cunningham« var Laurence Paul Cunningham, kaldet Laurie, der kom til West 
Bromwich fra Leyton Orient i 1977. Samme år kom Cyrille Regis til klubben 
fra Hayes, og året efter kom Brendon Batson fra Cambridge United. 
Sidstnævnte kom i selskab med manager Ron Atkinson, der spillede en vigtig 
rolle i udviklingen. Men da pub-udsagnet var tonen på hjemmebane, kan man 
regne ud, at de sorte spillere kom ud for lidt af hvert, når de besøgte 
andre steder i landet. 
</p><p>
»Pull that trigger, shoot the nigger« var f.eks. det faste tilråb, når West 
Bromwich mødte Newcastle, og andre modstanderes fans holdt samme stil tilsat 
en regn af bananer. 
</p><p>
Tiden i West Midlands, hvor West Bromwich hører til lidt nord for Birmingham, 
bar præg af stigende arbejdsløshed og raceuroligheder samt politisk ballade 
med et lurende opgør mellem Labour-regeringen under James Callaghan og de 
store fagforeninger. Der var krise, og så er kulturlivet altid en af 
ventilerne. 
</p><p>
Efterkrigstidens store indvandring fra bl.a. Caribien begyndte at sætte sine 
spor i musikken, og i den øverste engelske fodboldrække så man nu tre sorte 
spillere, der var en del af den faste startopstilling på et hold, og det 
vakte stor opsigt. Langt de fleste reaktioner var imidlertid stærkt 
negative. 
</p><h3>
Detaljeret billede af tiden
</h3><p>
Størst styrke i Rees’ fortælling er selve portrætteringen af de tre spillere 
og manager Atkinson. Her får man virkelig fornemmelsen af, hvad de var oppe 
imod. Der var dog tiltag, som med tiden skulle styrke f.eks. sorte 
fodboldspilleres position, og Rock Against Racism var blandt de 
organisationer, som vendte sig imod ikke mindst National Fronts fremgang i 
kølvandet på arbejdsløsheden. 
</p><p>
Rees har mængder af kilder til sin historie, måske også for mange, da han til 
tider har svært ved at holde styr på dem, men samlet giver de et spændende 
og meget detaljeret billede af tiden. Og hans baggrund som musikredaktør 
medfører også et vigtigt indblik i, hvordan f.eks. reggae fik en central 
rolle i kulturlivet i Midlands. 
</p><p>
West Bromwich-manager Ron Atkinson vidste, han havde fat i nogle store 
talenter, ikke mindst Cunningham, der af mange spillere senere blev 
beskrevet som en balletstjerne, der svævede hen over grønsværen. Sin sorte 
trio kaldte han for sjov ’The Three Degrees’ ligesom den kvindelige 
amerikanske vokaltrio, der også mødte spillerne fra England. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2652809/caitlin-moran-roman-gaar-lige-i-hjertet-og-i-lattermusklerne/">Caitlin Moran-roman går lige i 
hjertet og i lattermusklerne</a></p><p>
En særlig begivenhed kom til at definere samarbejdet mellem Cunningham, Regis, 
Batson, Atkinson og resten af West Bromwich-holdet, og det var opgøret 30. 
december 1978 på Old Trafford mod Manchester United. For mange (modne) 
fodboldelskere står det stadig som en af de største kampe i engelsk fodbold, 
da gæsterne anført af en dybt inspireret Laurie Cunningham indhentede United 
og til slut vandt 5-3. 
</p><p>
Alle kunne den dag se, at de sorte spillere tilførte West Bromwich noget 
særligt. Det var med til at øge sort stolthed i West Midlands, og siden hen 
blev det almindeligt i alle engelske klubber at præsentere sorte og hvide 
spillere i en stærk cocktail. 
</p><p class=" bl-elem">
James Callaghan overlevede ikke politisk den såkaldte <i>Winter of 
Discontent</i> i 1978-79 og blev siden afløst af Margaret Thatcher i Downing 
Street, men vejen var åbnet for sort musik og sorte fodboldspillere, der har 
sat et markant præg på kulturlivet i gamle England. 
</p>	
</div>

</div></body></html>
