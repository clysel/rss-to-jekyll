---
layout:     post
title: 	    "Borgmestre glæder sig over aftale til gavn for »alle bydele« i København"
post_author:	    
post_date:	    Thu, 26 Mar 2015 11:02:53 +0100
post_site:	    politiken.dk 
post_link:	    http://politiken.dk/indland/politik/ECE2604473/borgmestre-glaeder-sig-over-aftale-til-gavn-for-alle-bydele-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med en aftale om næsten en halv milliard kroner har et flertal i den 
københavnske borgerrepræsentation skabt forbedringer på en række områder i 
byen. Pengene kommer blandt andet fra ubrugte midler fra sidste år. 
</p><p>
Og det er ikke kun »alle bydele«, der, som det fremgår af en pressemeddelsle, 
vil få gavn af midlerne. 
</p><p>
Også partierne bag aftalen - Socialdemokraterne, Enhedslisten, Det Radikale 
Venstre, SF og Dansk Folkeparti - har tilsyneladende sat sig på hver sin del 
af gaverne til københavnerne. 
</p><p>
I hvert fald når man kigger igennem, hvad hver borgmester citeres for i 
pressemeddelelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Dansk Folkeparti går forrest i kampen for at sikre Københavns og Danmarks 
kulturarv
</p>
<p class="sender">
Carl Christian Ebbesen 
</p>
</blockquote>
</div><p/><p>
Overborgmester Frank Jensen er således ifølge pressemeddelelsen »især glad for 
at vi har taget skridt til at få renoveret endnu to af vores folkeskoler fra 
gulv til loft, så vi giver byens børn bedre vilkår«, som han forklarer. 
</p><h3>
Fjernarkiv til DF 
</h3><p>
For Dansk Folkepartis kultur- og fritidsborgmester Carl Christian Ebbesen er 
der til gengæld særligt grund til at glæde sig over, at nogle af pengene går 
til »at bygge et fjernarkiv til byens arkivalier, museumsgenstande og 
dokumenter«. 
</p><p>
For som DF'eren udtaler i pressemeddelslen: 
</p><p>
»Dansk Folkeparti går forrest i kampen for at sikre Københavns og Danmarks 
kulturarv«. 
</p><p>
SF prioriterer kernevelfærd 
</p><p>
De fem partier er også enedes om at sætte penge til renovering af hybler til 
sindslidende i Griffenfeldtsgade, til byhaver for hjemløse på Sundholm og 
til at gøre fixerummet på Halmtorvet færdigt. SF's sundheds- og 
omsorgsborgmester Ninna Thomsen siger i pressemeddelsen: 
</p><div class="art-quote article-box">
<p class="quote"/>
<blockquote>
<p class="quote-txt">
Børnene er Radikale Venstres vigtigste prioritet
</p>
<p class="sender">
Anne Mee Allerslev 
</p>
</blockquote>
</div><p/><p>
»SF lægger stor vægt på, at kommunens overskydende midler bliver geninvesteret 
i kernevelfærd til københavnerne. God velfærd kræver sunde fysiske rammer - 
ude som inde. Og med denne aftale sikrer vi helt nødvendige renoveringer af 
byens skoler, skolekøkkener, børnehaver, plejehjem og giver samtidig 
trafiksikkerheden for byens cyklister et tiltrængt løft«. 
</p><h3>
Radikale: Børnene er det vigtigste 
</h3><p>
Og så er vi kommet til den radikale beskæftigelses- og integrationsborgmester, 
Anna Mee Allerslev, der også er særligt glad for de afsatte midler til 
renoveringerne af legepladser og istandsættelse af 35 københavnske 
folkeskoler. 
</p><p>
Det skyldes, at »børnene er Radikale Venstres vigtigste prioritet«, forklarer 
hun i pressemeddelelsen. 
</p><p class=" bl-elem">
Endelig er der Enhedslistens teknik- og miljøborgmester Morten Kabell , der 
peger på, at blandt andet den nedslidte Enghave Park på Vesterbro får »en 
gevaldig ansigtsløftning samt nye bassiner, som sikrer området mod 
oversvømmelse ved fremtidige skybrud«. 
</p>	
</div>
</div></body></html>
