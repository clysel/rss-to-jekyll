---
layout:     post
title: 	    "Indisk politi bevæbner droner med peberspray "
post_author:	    Steffen McGhie
post_date:	    Fri, 08 May 2015 13:41:00 +0000
post_site:	    ing.dk 
post_link:	    http://ing.dk/artikel/indisk-politi-bevaebner-droner-med-peberspray-175978
---
<html><body><div><section class="body">
			<p>Droner kan være svaret på udfordringerne med at kontrollere folkemængder i millionbyen Lucknow, hovedstaden i den indiske delstat Uttar Pradesh.</p>
			<p>Politiet i byen har købt de første tre af i alt fire droner til formålet og er gået i gang med at teste dem.</p>
			<p>»Dronerne er blevet testet under kontrollerede forhold. Testene har været meget vellykkede, og dronerne vil blive brugt af politiet ved voldelige protester eller aggressive folkemængder,« siger Yashasvi Yadav, politiinspektør i Lucknow til <a href="http://edition.cnn.com/2015/04/09/asia/india-police-drones/">CNN</a>.</p>
			<p>Dronerne, som har en værdi på mellem 63.000 og 128.000 kroner, skal nu udstyres med kamera og peberspray.</p>
			<p>»Peber er et ikke-dødbringende, men meget effektivt våben til at kontrollere folkemængder. Vi kan med dronerne sprøjte fra forskellige højder for at opnå maksimale resultater,« <a href="http://www.theguardian.com/world/2015/apr/08/pepper-spraying-drones-could-be-used-on-unruly-crowds-by-indian-police">uddyber Yashasvi Yadav</a> over for det franske nyhedsbureau AFP.</p>
			<p>Politiet i Lucknow bruger i forvejen fem droner til at overvåge store forsamlinger, og de har blandt andet være anvendt ved religiøse festivaller og optog i byen.</p>
			
			<p>De nye droner bliver udstyret med højopløsningskameraer og kan bære op til to kilo peber. De kan kontrolleres inden for en radius af en kilometer.</p>
			<p>Droner har over de seneste år vundet udbredelse blandt myndighederne i Indien, som ifølge <a href="http://www.aljazeera.com/indepth/features/2014/03/india-acquires-eyes-sky-with-drones-20143785911300877.html">Al Jazeera</a> anvender droner i trafikstyring, katastrofehjælp og sågar mordefterforskninger og tigerjagt.</p>
			<p>Også de tyrkiske myndigheder anvender let bevæbnede droner ved optøjer. Regeringen investerede sidste år i droner af typen Skunk Riot Copter fra sydafrikanske Desert Wolf under protest fra menneskerettighedsorganisationer og den tyrkiske opposition.</p>
			<p>Skunk-droner er udstyret med et termisk kamera og højtalere, og de kan affyre op til 20 paintball-kugler eller 80 såkaldte peberkugler i sekundet.</p>
		</section>
		  </div></body></html>
