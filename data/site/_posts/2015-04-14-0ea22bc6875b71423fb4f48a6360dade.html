---
layout:     post
title: 	    "CSC fyrer hver tredje medarbejder - Prosa rystet"
post_author:	    37996
post_date:	    Tue, 14 Apr 2015 14:16:16 +0000
post_site:	    www.version2.dk 
post_link:	    http://www.version2.dk/artikel/prosa-csc-fyringer-er-rystende-141232
---
<html><body><div><section class="body">
    <p>Formand for it-fagforeningen Prosa, Niels Bertelsen, kalder CSC's melding om, at 400 ud af 1.100 medarbejdere ifølge DR Nyheder skal afskediges i Danmark for dybt rystende.</p>

<p>»Det er voldsomt, det er chokerende, det er dybt rystende og det kommer som lyn fra en klar himmel,« siger til Version2.</p>

<p>Niels Bertelsen er overrasket over, at CSC, efter flere nedskæringer de seneste 3-4 år, nu finder det nødvendigt at fyre et så stort antal medarbejdere.</p>

<p>Version2 har spurgt CSC's pressekontakt Markus Bjørn Kraft, hvilken type stillinger, der skal nedlægges. Det er for tidligt at sige noget om, fortæller han:</p>

<p>»Lige nu starter man med at have en dialog med sine medarbejdere og sine organisationer, og når man er blevet klogere på, hvad det er, man så bliver enige om, mellem organisationerne og medarbejderne, så ved man mere om det emne.«</p>

<p>I forhold til øvrige udtalelser henviser Markus Bjørn Kraft til en række skriftlige udtalelser fra virksomhedens administrerende direktør Jørgen Jakobsen, som flere medier har refereret. Inklusiv Version2 via DR Nyheder.</p>



<p><a href="http://ekstrabladet.dk/nyheder/samfund/it-virksomheden-csc-fyrer-400-danske-ansatte/5521958">Nyhedsbureauet Ritzau</a> fortæller, at tillidsrepræsentanterne i CSC kalder situationen i virksomheden trist.a</p>

<p>»Vi vil selvfølgelig prøve at forhandle antallet af fyringer ned og bedre vilkår for dem, der bliver ramt af fyringerne. Forhåbentlig kan frivillige aftrædelsesordninger og naturlig afgang hjælpe på det.«</p>

<p>Det skriver CSC’s tillidsrepræsentanter for medlemmerne af fagforbundet HK/Privat, Lene Kjærgaard og Christian Davidsen, i en fælles udtalelse ifølge nyhedsbureauet, som fortsætter:</p>

<p>»Samtidig er det en underlig situation, at man vælger at afskedige medarbejdere for at hyre andre. Hvorfor ikke sørge for at efteruddanne de medarbejdere, som virksomheden allerede har.«</p>
  </section>

  
      </div></body></html>
