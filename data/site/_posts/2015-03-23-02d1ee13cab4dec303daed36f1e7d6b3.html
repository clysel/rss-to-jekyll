---
layout:     post
title: 	    "Rapport afslører graverende fejl i det nye kampfly F-35"
post_author:	    Steffen McGhie
post_date:	    Mon, 23 Mar 2015 12:03:00 +0000
post_site:	    ing.dk 
post_link:	    http://ing.dk/artikel/rapport-afsloerer-graverende-fejl-i-det-nye-f-35-kampfly-174966
---
<html><body><div><section class="body"><p>Mens Forsvarsministeriets programkontor arbejder på det beslutningsgrundlag for indkøbet af Danmarks næste kampfly, som ventes af være på plads i år, har det amerikanske forsvarsministerium netop offentliggjort en omfattende rapport om den ene af kandidaterne, Lockheed Martins F-35, som stadig er under udvikling i samarbejde med det amerikanske forsvar.</p>
			<p>Og det er en ubarmhjertig kritik af det højteknologiske kampfly, det amerikanske forsvarsministeriums analyseafdeling Defense Department’s Director of Operational Test and Evaluation (DOT&amp;E) leverer i sin nye årsrapport.</p>
			<p>F-35 udgør det amerikanske forsvars dyreste våbenprogram nogensinde, og det højteknologiske kampfly bliver af eksperter betragtet som det mest sandsynlige bud på afløseren for F-16 i Danmark.</p>
			
			<p>Men rapporten fra DOT&amp;E tegner et billede af et udviklingsprogram med risici for nye budgetoverskridelser og forsinkelser og et kampfly, der stadig er hjemsøgt af alvorlige problemer som høj brandrisiko, ukontrollerede handlinger ved høje hastigheder, ringe nøjagtighed og falske alarmer i diagnosesystemet, softwarefejl i tusindvis og en lang række udokumenterede løsninger.</p>
			<p>'Kampflyets generelle egnethed er fortsat lavere, end de væbnede styrker har efterspurgt, og flyet er præget af en dyb afhængighed af support fra producenten og af uacceptable nødløsninger,' opsummerer DOT&amp;E i sin rapport.</p>
			<h2>Risiko for brand og eksplosion</h2>
			<p>Analysekontoret påpeger i et omfattende afsnit om brandsikkerhed, at F-35 har en øget risiko for brand som følge af brændstoftankens sårbarhed, kampflyets sårbarhed over for lynnedslag, og et inerterings-system til at forhindre brand eller eksplosioner, hvis effekt på trods af nylige ombygninger stadig er usikker.</p>
			<p>Såkaldte live fire-test af skadevirkningerne fra antiluftskyts på et F-35 viser ifølge rapporten, at flyets brændstoftanke er særligt sårbare over for brand og eksplosion ved beskydning af kampflyet.</p>
			<p>DOT&amp;E skriver i sin rapport, at testene 'bekræftede de forventede sårbarheder i brændstoftankens struktur' og 'påviste de forventede sårbarheder over for kaskadeeffekter ved skader på brændstoftilførslen og brand i brændstof eller hydraulik,' hvis F-35 bliver ramt af et projektil eller blot fragmenter af et missil nær én af brændstoftankene, der gennemløber vingerne og omgiver motoren.</p>
			
			<p>F-35, også kendt som Joint Strike Fighter eller JSF, er finalist i konkurrencen om at blive Danmarks næste kampfly mod Boeings F/A-18 Super Hornet og Eurofighter Typhoon. F-35 er af militærforskere blevet udpeget som konkurrencens favorit, ikke mindst fordi Danmark i forvejen bidrager til udviklingen af F-35 med to milliarder kroner, hvoraf de 648 millioner allerede er betalt.</p>
			<p><aside class="plugin reference info_graphics"><a class="content" href="http://ing.dk/infografik/tidslinje-danmarks-indkoeb-af-nye-kampfly-161034">
			    <img src="http://ing.dk/sites/ing/files/styles/w1120_reference_illustration/public/teaser_18.jpg?itok=l0G6ydOi" alt=""/></a>
			  
			</aside><br/><aside class="plugin right box">
			  Kampfly for milliarder</aside></p>
			<p><strong>Forsvaret skal</strong> fra 2020 erstatte F-16 med et nyt kampfly. Kontrakten ventes at blive på mellem 20 og 30 mil­liarder kroner.<br/><strong>Forsvarsministeriet</strong> bekræftede i juni, at tre fly endnu er med i kapløbet: amerikanske Lockheed Martins F-35A (Joint Strike Fighter), amerikanske Boeings F/A-18 Super Hornet og det fælleseuropæiske Eurofighter Typhoon.<br/><strong>Forsvarskommandoens</strong> projektkontor skal i 2015 levere en evaluering af de tre kandidater. På den baggrund skal politikerne medio 2015 vælge Danmarks nye kampfly.<br/><strong>Følg Ingeniørens</strong> dækning på ing.dk's fokus <a href="http://ing.dk/fokus/kampfly-milliarder">Kampfly for milliarder</a>.
			</p>
			<h2>Brændstof i cockpittet</h2>
			<p>Den øgede risiko for kaskadeeffekter ved beskydning øger risikoen for piloten, viser testene.</p>
			<p>'Skader fra antiluftskyts og missilfragmenter understregede begrænsninger i strukturen på brændstoftanke i den forreste del af skroget (brændstoftankene F-1 og F-2). Blandt kaskadeeffekterne fra F-1-tanken var et stor brændstofudslip ind i cockpittet og skader på pilotens sædestruktur. For at mindske pilotens sårbarhed har programkontoret for nylig ændret på strategien i F-35B's brændstofforbrug, så F-1-tanken bag piloten tømmes tidligere. Test af skadevirkninger på brandstoftankene forårsagede også et stort brændstofudslip ind i motorens luftindtag, som sandsynligvis ville have forårsaget motorstop,' lyder det i rapporten.</p>
			<p>Det omtalte programkontor er <em>Joint Program Office</em>, som består af repræsentanter fra U.S. Air Force, U.S. Navy og U.S. Marine Corps og har ansvaret for udviklingsprogrammet i samarbejde med Lockheed Martin. F-35B er den ene af tre versioner af kampflyet: En A-version til konventionel take-off og landing (som er i spil i Danmark), en B-version til vertikal landing og en C-version til hangarskibe.</p>
			
			<p>Også forkanten på vingerne har i tests vist øget risiko for kaskadeeffekter i tilfælde af brand, hvilket ifølge rapporten kan have kritisk betydning for kampflyets evne til at flyve.</p>
			<p>Kampflyet er udstyret med et inerterings-system, der skal minimere brandfaren ved at reducere mængden af brandnærende ilt i brændstoftankene, det såkaldte On-Board Inert Gas Generation System (OBIGGS). Det har tidligere vist sig at være utilstrækkeligt, hvilket har krævet et redesign. Men det er fortsat usikkert, om det nye design er tilstrækkeligt effektivt, og kampfly med det nye OBIGGS-design kan ifølge rapporten vise sig at kræve nye og fordyrende modifikationer.</p>
			<h2>Ukontrolleret rulning</h2>
			<p>Rapporten viser også, at alle tre versioner af F-35 døjer med såkaldt <em>wing drop</em>, som har plaget C-versionen af flyet i flere år. Fænomenet indebærer ukontrolleret rulning med flyet ved manøvrer i subsoniske og transsoniske hastigheder, hvilket i værste fald kan føre til manøvrevanskeligheder og nedstyrtning. Ifølge den nye rapport kræver alle tre versioner af kampflyet derfor modifikationer. Lockheed Martin har som en mulig løsning arbejdet på at montere spoilere på C-versionen af flyet, men effekten er fortsat usikker.</p>
			<p>'Transonisk roll-off (wing roll, <em>red.</em>) og <em>airframe buffet</em> (rystelser, <em>red.</em>) giver fortsat anledning til bekymring. Alle tre varianter krævede ændringer af kontrolforanstaltningerne for at kontrollere virkningerne ved transsonisk flyvning og manøvrering, der skaber rystelser. [...] Prøveflyvninger med tilføjede spoilere er planlagt, men endnu ikke påbegyndt,' skriver DOT&amp;E i sin rapport.</p>
			<h2>Ringe nøjagtighed og falske alarmer</h2>
			<p>IT-systemet <em>ALIS</em> (Autonomic Logistics Information System), som Lockheed Martin betegner som den digitale rygrad i F-35, og som styrer alt fra planlægning af missioner, flyveplaner og combat data til vedligeholdelsesplaner, monitorering af flyets dele og bestilling af reservedele. Men systemet har i flere år døjet med forskellige fejl, og mandskabet i de amerikanske styrker må stadig benytte sig af en række ukonventionelle lappeløsninger for at omgå fejlene.</p>
			<p>'Selv om nogle af de tidlige defekter er blevet udbedret, er ALIS fortsat besværligt at bruge og ineffektivt, og softwaren nødvendiggør brug af nødløsninger på grund af defekter, som stadig mangler at blive rettet,' lyder det i rapporten.</p>
			
			<p>Nødløsningerne omfatter blandt andet ekstra inspektioner, manuel indtastning af oplysninger, eksempelvis om flyets olieforbrug, og mandskabet må hyppigt anmode producenten Lockheed Martin om support, 'fordi troubleshooting-funktionerne ikke virker'.</p>
			<p>Heller ikke kampflyets diagnosesystem, som skal afsløre fejl i F-35's elektroniske system, virker ordentligt, konkluderer rapporten.</p>
			<p>'Til dato har den diagnostiske kapacitet demonstreret lave detektionsrater, ringe nøjagtighed og høje forekomster af falske alarmer,' skriver DOT&amp;E i sin rapport.</p>
			<h2>1.151 softwarefejl</h2>
			<p>Softwarepakken Block 2B, som skal indgå i en leverance til US Marine Corps i 2015 og er den første softwarepakke med såkaldt combat capability, hvilket skal gøre flyet kampdygtigt, indeholder ifølge rapporten en bred vifte af problemer. Joint Program Office gennemgik selv sidste år næsten 1.500 rapporterede mangler i Block 2B-softwarepakken og nåede frem til, at 1.151 af disse mangler endnu ikke var udbedret, herunder 151 mangler, som er kategoriseret som misionskritiske og 'uden nogen acceptabel løsning', og 572 mangler, som påvirker programpakkens kapacitet.</p>
			<p>'Block 2B vil blive færdiggjort senere end planlagt, med endnu ikke udbedrede mangler, som vil påvirke operative enheder. Udbedringen af disse mangler bliver udskudt til programpakkerne 3i og 3F,' lyder det i rapporten.</p>
			<p>Målsætningerne for pålidelighed og vedligeholdelse, der er omfattet af de operationelle krav, er forbedret siden sidste år, men alle målsætningerne for pålidelighed ligger stadig under målværdierne for den aktuelle fase i udviklingen, skriver DOT&amp;E sammenfattende i rapporten.</p>
			<p>Ingeniøren har bedt Lockheed Martin om en kommentar til den nye rapport fra det amerikanske forsvarsministerium og afventer fortsat svar.</p>
			<p>Læs rapporten fra Defense Department’s Director of Operational Test and Evaluation <a href="http://www.dote.osd.mil/pub/reports/FY2014/pdf/dod/2014f35jsf.pdf">her</a>.</p>
		</section></div></body></html>
