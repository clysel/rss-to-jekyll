---
layout:     post
title: 	    "Nu er der 4,2 millioner kilometer mellem hver alvorlig cykelulykke i København"
post_author:	    
post_date:	    Tue, 28 Apr 2015 16:07:00 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2645205/nu-er-der-42-millioner-kilometer-mellem-hver-alvorlig-cykelulykke-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om cyklister i hovedstaden og i resten af landet kalder andre cyklisters 
opførsel ulovlig og irriterende, er det generelt blevet mere sikkert og 
trygt for de tohjulede at færdes i de københavnske gader. 
</p><p>
Det viser undersøgelser, som Københavns Kommunes Cykelprogram har fået 
foretaget over de seneste år. 
</p><p>
»Mange kan fortælle en anekdote om en situation, hvor en anden cyklist har 
opført sig urimeligt. Men helhedsbilledet er, at folk er blevet mere trygge 
ved at cykle, i takt med at vi har forbedret infrastrukturen, siger 
programleder ved kommunen, Marie Kåstrup. 
</p><p>
Mens det i 2008 kun var cirka 51 procent, der følte sig trygge på cykelstien, 
gjaldt det i 2012 hele 76 procent. 
</p><p>
Cyklistforbundet offentliggjorde ellers i weekenden en omfattende 
undersøgelse, der viste, at alle typer trafikanter kan opleve cyklister som 
uforudsigelige og irriterende, fordi de overtræder færdselsloven. Samtidig 
viste undersøgelsen, at mange har oplevet især københavnske cyklisters 
vejvrede. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2640679/hver-tredje-dansker-ser-cyklister-bryde-loven-dagligt/">Hver tredje dansker ser 
cyklister bryde loven dagligt</a></p><p>
Det til trods er tryghedsfølelsen altså stigende og skal ifølge planen blive 
endnu mere dominerende de kommende år. 
</p><p>
»Næste år skulle 80 procent gerne sige, at de er trygge, i 2020 er målet 85 
procent og 90 procent i 2025«, siger Marie Kåstrup. 
</p><p>
Et faldende antal alvorlige cykelulykker viser, at de cyklende borgere har 
noget at have trygheden i. Hvor det i 1996 var 252, der kom alvorligt til 
skade, gjaldt det samme for 152 i 2002 og i 2012 var det 102 cyklister, der 
kom virkelig galt afsted i trafikken, så der nu cykles 4,2 millioner 
kilometer mellem hver alvorlig ulykke. 
</p><p>
I samme periode er antallet af borgere, der cykler, skudt i vejret. 
</p><h3>
De fleste ulykker registreres ikke 
</h3><p>
Men de lavere ulykkestal skal tages med et gran salt, siger trafikforsker ved 
Aalborg Universitet, Harry Lahrmann. 
</p><p>
»Der er et kæmpe mørketal for ulykker på cykel. Det er over 95 procent, der 
ikke registreres. Og mørketallet er blevet større siden politireformen, 
fordi politiet bruger færre kræfter på at registrere cykelulykker«, siger 
Harry Lahrmann. Politireformen blev gennemført fra år 2006 og frem. 
</p><p>
Trafikforskeren understreger, at han ikke kender tallene for ulykker i 
København. 
</p><p>
»Det er godt, at trygheden er stigende, men man skal passe på ikke at 
undervurdere og undlade at registrere ulykker, for så kan man jo ikke så let 
forebygge dem«, siger han. 
</p><h3><b>Kommunen vil have bedre adfærd </b></h3><p>
Trods den målbare positive udvikling lancerer Københavns kommune til efteråret 
endnu en kampagne for bedre opførsel i trafikken. 
</p><p>
»Tryghed er en af de vigtigste faktorer, hvis vi vil have nye folk til at 
begynde at cykle, og det vil vi jo gerne«, siger Marie Kåstrup. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/dintransport/ECE2642580/hver-10-har-faaet-trusler-fra-cyklister/">Hver 10. har fået trusler fra 
cyklister</a></p><p>
Om det er mylderet på cykelstierne eller tidligere adfærdskampagner, der er 
grunden, vides ikke, men cyklisterne har forbedret sig på nogle områder, 
oplever Cyklistforbundets direktør, Klaus Bondam. 
</p><p>
»Min observation er, at cyklister er blevet bedre til at give tegn, når de 
stopper op eller skal dreje. Der er sket en lille mentalitetsændring, og når 
flere og flere går foran med et godt eksempel, så påvirker det de andre«, 
siger han. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/ECE2631547/2014-blev-et-stort-aar-for-cyklismen/">2014 blev et stort år for 
cyklismen </a></p><p>
Klaus Bondam er glad for at trygheden er stigende, for ellers risikerer man, 
at folk ikke har mod til at cykle i byen. 
</p><p>
»Jeg talte med et ungt folketingsmedlem, som kom fra Jylland og var vant til 
at cykle, og det var noget af et wake-up-call. Han sagde: I kører fanme 
vildt herovre. Hvis han synes det, så tænk at være ny på cyklen eller bare 
en, der ikke kører så stærkt«, siger cykeldirektøren, og foreslår, at 
cykelstier og vejbaner indrettes med bedre skiltning om regler og vejbaner 
til svingende cyklister. 
</p><p class=" bl-elem">
»Der er ekstremt lidt skiltning for cyklister, men rigtig meget for biler. Vi 
kunne have skilte, som sagde: Her er børn, sænk farten, eller: Busstoppested 
forude. Det ville gøre det lettere at køre efter forholdene«, siger Klaus 
Bondam. 
</p>	
</div>

</div></body></html>
