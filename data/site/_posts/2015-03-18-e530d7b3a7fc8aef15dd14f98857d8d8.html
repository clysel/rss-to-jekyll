---
layout:     post
title: 	    "Krimier er et spørgsmål om liv og død - for forlag"
post_author:	    
post_date:	    Wed, 18 Mar 2015 10:46:42 +0100
post_site:	    politiken.dk 
post_link:	    http://politiken.dk/kultur/boger/ECE2588347/krimier-er-et-spoergsmaal-om-liv-og-doed---for-forlag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Krimi, krimi, krimi</h4>
<div class="fakta-body" data-buildingblock="embedded_factboxlink"><p>
I anledning af </p><a href="http://krimimessen.dk/">krimimessen i Horsens </a><p>lørdag 
21. marts og søndag 22. marts sætter Politiken fokus på genren, vi ikke kan 
få nok af.
</p></div>
</div><p>
Krimien er et vigtigt strategisk kort for danske forlag. 
</p><p>
For flere af især de mindre forlag udgør krimierne op mod 60 procent af de 
skønlitterære nyudgivelser. De er både en økonomisk forudsætning for, at man 
kan udgive andre former for skønlitteratur, og med til at sikre enkelte 
forlags overlevelse. 
</p><p>
»Det ville være svært at overleve som forlag i dag uden krimiudgivelser. Og 
det er sværere i dag, end det var for ti år siden«, lyder det fra forlægger 
Susanne Torpe fra forlaget Hr. Ferdinand. Hun tilføjer, at krimierne har en 
væsentlig berettigelse ud over at give smør på brødet. Hr. Ferdinands 
udgivelsesliste bliver sammensat med udgangspunkt i både »økonomisk og 
åndelig balance«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2588231/ny-krimi-mikser-storpolitisk-80er-nostalgi-og-effektiv-underholdning/">Ny krimi mikser storpolitisk 
80er-nostalgi og effektiv underholdning </a></p><p>
50 procent af Hr. Ferdinands skønlitterære udgivelser er krimier og det samme 
gælder for forlagene Rosenkilde og Klim. Hos forlaget Turbine udgør 
krimititlerne 26 procent, mens tallet er helt oppe på 60 procent for 
Forlaget Modtryk. 
</p><h3>
Bevidst strategi 
</h3><p>
Sidste år var en tredjedel af Politikens Forlags skønlitterære titler krimier. 
Direktør Lene Juul oplyser, at to tredjedele af forlagets omsætning på 
skønlitteratur trækkes hjem af krimier. 
</p><p>
Den mere præcise betydning for omsætningen vil ingen af de forlag, Politiken 
har talt med, oplyse. 
</p><div class="art-fakta article-box">
<h4 class="">
Ti bemærkelsesværdige krimier siden 2000</h4>
<div class="fakta-body" data-buildingblock="embedded_factboxlink">
<p>
José Carlos Somoza: 'Platons hule' (2000) 
</p><p>
Louise Welsh: 'Revolvertricket' (2006) 
</p><p>
Robert Harris: 'Skyggen' (2007) 
</p><p>
Kate Atkinson: 'Hvornår kommer der en god nyhed' (2008) 
</p><p>
Kate Summerscale: 'Mr Whichers mistanker eller mordet I Roud Hill House' 
(2008) 
</p><p>
Fred Vargas: 'Et uvist sted' (2008) 
</p><p>
Colin Harrison: 'Mrs. Corbetts sidste ønske' (2009) 
</p><p>
Karin Fossum: 'Den som elsker noget andet' (2010) 
</p><p>
Anne Funder: 'Alt hvad jeg er' (2011) 
</p><p>
Pierre Lemaitre: 'Alex' (2014) 
</p><p class=" bl-elem"><i class=" bl-elem">Udvalgt af Politikens litteraturanmelder Bo Tao Michaëlis</i></p>
</div>
</div><p>
Forlagene holder i det hele taget kortene tæt ind til kroppen, når det kommer 
til økonomi. </p><p>
»Det er ikke nogen hemmelighed, at vi tjener rigtig mange penge på 
krimiudgivelser, og at det er et helt bevidst strategisk forretningsområde 
for os«, siger Lene Juul og henviser til Politikens Forlags satsning på 
Jussi Adler Olsens populære krimier om afdeling Q. 
</p><p>
Hun tilføjer, at der generelt bliver udgivet mange krimier, som ikke sælger 
godt, men at enkelte succesfulde forfattere som Jussi Adler Olsen står for 
store dele af branchens omsætning. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2520555/sydafrikansk-krimi-om-smaaboerns-kidnapninger-er-uhyre-spaendende/">Sydafrikansk krimi om 
småbørns-kidnapninger er uhyre spændende</a></p><p>
»Vi har en superliga af krimiforfattere, som sælger utrolig mange bøger, og 
som har et meget aktivt bagkatalog. Det er klart, at vi som forlag tjener 
godt på store forfatterbrands som Anna Grue, Elsebeth Egholm og ikke mindst 
Jussi Adler Olsen«, siger Lene Juul. 
</p><p class=" bl-elem">
Jussi Adler Olsens ’Den grænseløse’ blev trykt i et førsteoplag på 230.000 
eksemplarer. 
</p>	
</div>
</div></body></html>
