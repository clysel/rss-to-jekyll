---
layout:     post
title: 	    "Udgangsforbud i Baltimore ophævet"
post_author:	    
post_date:	    Sun, 03 May 2015 18:57:08 +0200
post_site:	    politiken.dk 
post_link:	    http://politiken.dk/udland/ECE2653104/udgangsforbud-i-baltimore-ophaevet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter seks dages udgangsforbud i Baltimore i den amerikanske delstat Maryland, 
kan borgerne nu igen færdes frit ude. 
</p><p>
Siden tirsdag har myndighederne i Baltimore beordret borgerne til at blive 
hjemme mellem klokken ti om aftenen og klokken fem om morgenen. Den ordre 
har byens borgmester, Stephanie Rawlings-Blake, nu ophævet. 
</p><p><b class="ext-link">OVERBLIK:</b><a class="embeddedlink" href="http://politiken.dk/udland/ECE2652127/overblik-det-ved-vi-om-forloebet-frem-til-freddie-grays-doed/">Det ved vi om forløbet frem til Freddie 
Grays død</a></p><p>
»Med øjeblikkelig indtræden ophæver jeg ordren om udgangsforbud i hele byen. 
Mit mål har hele tiden været ikke at lade udgangsforbuddet stå ved magt i 
bare én dag længere, end det er nødvendigt«, udtaler han i en 
pressemeddelelse.
</p><h3>
Seks betjente sigtet for drab 
</h3><p>
Udgangsforbuddet kom i forlængelse af flere dages voldsomme protester i byen, 
efter den 25-årige Freddie Gray for to uger siden i dag døde i politiets 
varetægt. Ligesom Michael Brown i Ferguson og Eric Garner i New York, blev 
Freddie Grays’ død til et symbol på politiets brutalitet mod sorte borgere. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/udland/int_usa/ECE2619783/her-er-nogle-af-de-sager-der-har-udloest-raceuro-i-usa/">Her er nogle af de sager, der 
har udløst raceuro i USA</a></p><div class="art-quote article-box">
<p class="quote"/>
<blockquote>
<p class="quote-txt">
Mit mål har hele tiden været ikke at lade udgangsforbuddet stå ved magt i bare 
én dag længere, end det er nødvendigt
</p>
<p class="sender">
Stephanie Rawlings-Blake, borgmester i Baltimore 
</p>
</blockquote>
</div><p/><p>
Protesterne udviklede sig flere steder til deciderede gadeoptøjer, hvor biler 
blev sat i brand og butikker blev plyndret. Derfor har den amerikanske 
nationalgarde også været massivt til stede i byen hele sidste uge. 
</p><p>
I fredags kunne borgmesteren meddele byens oprørte borgere, at de seks 
betjente, som stod for arrestationen af Gray, nu vil blive sigtet for drab 
og uagtsomt manddrab. Siden da har demonstranterne stadig været på gaderne, 
omend langt mere fredeligt end tidligere på ugen. 
</p><h3>
Ignorerede Freddie Grays råb om hjælp 
</h3><p>
Freddie Gray døde af at have brækket nakken under en anholdelse 19. april. 
Ifølge statsanklager Marylin Mosby blev han med hovedet først lagt bag i en 
politivogn, mens hans hænder var i håndjern og hans ben i lænker. Mens bilen 
kørte, gled han frem og tilbage, og slog sig mod vognens metalvægge. 
</p><p>
På trods af gentagne råb om hjælp, ignorerede betjentene Freddie Gray, fordi 
de ikke troede på, at han var kommet til skade. Selv om han insisterede, 
blev han nægtet lægehjælp. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/udland/int_usa/ECE2619783/her-er-nogle-af-de-sager-der-har-udloest-raceuro-i-usa/">Her er nogle af de sager, der 
har udløst raceuro i USA</a></p><p>
Stephanie Rawlings-Blake sagde om udgangsforbuddet, at det var for at sikre 
den offentlige fred, sikkerhed, sundhed og velfærd for borgerne i Baltimore. 
</p><p class=" bl-elem">
»Det var ikke en nem beslutning, men jeg følte, at det var nødvendigt for at 
genskabe roen i byen«, siger hun. 
</p>	
</div>

</div></body></html>
