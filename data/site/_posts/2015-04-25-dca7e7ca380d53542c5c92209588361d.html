---
layout:     post
title: 	    "Sufjan Stevens hvisker en sidste, smuk afsked"
post_author:	    
post_date:	    Sat, 25 Apr 2015 16:23:14 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2641501/sufjan-stevens-hvisker-en-sidste-smuk-afsked/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er som regel sandhedens time, når en singer-songwriter sætter sig ned med 
sin akustiske guitar for at skrive sange. 
</p><p>
Nu skal det være personligt! Og det er det i den grad blevet på Sufjan 
Stevens’ 7. album. 
</p><p/><p>
Efter at den amerikanske sangsmed med ’Age of Adz’ for fem år siden var ude at 
vende i den flamboyante ende af sangskriverskalaen med elektroniske 
lydlandskaber og neonstrålende koncerter, er han vendt tilbage til den 
akustiske stil og har skabt en murrende alvor i sine spartanske 
folk-arrangementer. 
</p><h3>
Fragmenteret sorg 
</h3><p>
Indspillet i Stevens’ hjemmestudie er ’Carrie &amp; Lowell’ et 
ærligt og rørende album om moderens død i 2012. Hun er Carrie, stedfaderen 
er Lowell. Sangene er fulde af barndomserindringer, refleksioner over døden 
og ikke mindst sorg: 
</p><div class="art-fakta article-box">
<h4 class="">
Sufjan Stevens</h4>
<h5>
Carrie &amp; Lowell</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Ashmatic Kitty/ Playground
</p></div>
</div><p>
»Your apparition passes through me in the willows/ Five red hens – you’ll 
never see us again«.</p><p>
Melodierne er fortryllende, arrangementerne smukke, men tonen trist. Og sorgen 
er ikke ligetil. Forholdet til moderen var betændt. Stevens ved ikke, hvor 
han skal begynde, men starter med at tilgive hende. 
</p><p>
Hvor sangene er helstøbt i deres lavmælte udtryk, er teksterne fragmenterede 
og løsrevne. Stevens bevæger sig frem og tilbage mellem løse erindringsglimt 
og nuet, hvor han skal komme overens med moderens død. Og alt det, der 
aldrig blev talt ud om: 
</p><p>
»Bury the dead where they’re found/ in a veil of great suprises:/ I wonder did 
you love me at all?«. 
</p><p>
Sufjan Stevens har tidligere tænkt stort. Ikke mindst med sit svimlende 
projekt om at lave et album om hver af de amerikanske stater. Men denne gang 
tager han fat i det største emne af alle: »We are all gonna die«. 
</p><p>
Ved at han gør det med en hvisken af spørgsmål, spiritualitet og sagte 
guitarspil, forekommer dette album større end livsprojekter, der vil rumme 
hele verden, for det kan være vanskeligere at rumme den sidste afsked for 
bare et enkelt menneske. 
</p><h3>
Dyb krise 
</h3><p>
Samme dybe klang af et andet menneske formår Josh Rouse ikke at skabe på sit 
11. album, ’The Embers of Time’. 
</p><div class="art-fakta article-box">
<h4 class="">
Josh Rouse</h4>
<h5>
The Embers of Time</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Yep Roc Records
</p></div>
</div><p>
Bevæbnet med sin guitar, Paul Simon-gener og en mundharpe tager Rouse ellers 
fat i den dybe krise, han har befundet sig i.</p><p>
Den Nebraska-fødte singer-songwriter bor nu i spanske Valencia, hvor han efter 
eget udsagn har lidt under et krakelerende selvværd og gennemgået 
»eksistentiel psykoterapi«. Med tungen i kinden åbner han albummet: 
</p><p>
»Some days I’m golden/ Other days I’m bad/ All depends on the weather/ And how 
many drinks I’ve had«. 
</p><p class="art-ext-other">

</p><p/><p>
Rouse kan som ganske få skrive melodier, der ubesværet slynger sig perfekt 
gennem øret. 
</p><p>
På den led er han stadig uantastelig. Men siden gennembruddet for godt 10 år 
siden med pladerne ’1972’ og ’Nashville’ har han haft svært ved at forløse 
det unikke talent og levere mere end bundsolidt håndværk. 
</p><p>
Det samme er tilfældet på ’The Embers of Time’. Trods den personlige baggrund 
for albummet ender det med at lyde som den perfekte sangskriver, der ryster 
sange ud af ærmet – uden at det egentlig gør en forskel for ham. 
</p><h3>
Kræver mod 
</h3><p>
Det personlige løber til gengæld som en stærk understrøm gennem irske Conor 
O’Briens tredje album under navnet Villagers. 
</p><div class="art-fakta article-box">
<h4 class="">
Villagers</h4>
<h5>
Darling Arithmetic</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Domino/ Playground
</p></div>
</div><p>
Endnu en gang er udgangspunktet den håndplukkede guitar, her tilføjet løse 
klaverakkorder, og en let nasal stemme fuld af forførende melodier. Men 
erfaringen er en grundlæggende anden, nemlig omverdenens foragt for ens 
seksualitet.</p><p>
På albummets absolutte højdepunkt, ’Hot Scary Summer’, synger O’Brien om et 
kys i natten, på fortovet, mellem alle de unge homofober med knyttede næver: 
</p><p>
»We got good at pretending/ then pretending got us good«. 
</p><p class="art-ext-other">

</p><p/><p>
Conor O’Brien spiller selv albummets få instrumenter, men det er teksterne, 
der adskiller ham fra de mange andre indie folk-trubadurer. Han har en poets 
sikre greb om sprogets præcise vendinger. Nogle af sangene er mere ujævne, 
men teksterne holder et litterært højt niveau: 
</p><p>
»Do you really wanna know/ About these lines on my face/ Well, each and every 
one is testament to/ All the mistakes I’ve had to make, to find/ courage«. 
</p><p class=" bl-elem">
Det kræver ikke kun en guitar og et par akkorder at skrive så personligt som 
O’Brien gør i Villagers. Det kræver mod. 
</p>	
</div>

</div></body></html>
