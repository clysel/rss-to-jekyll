---
layout:     post
title: 	    "Oculus Rift kommer i butikkerne i starten af næste år"
post_author:	    Martin Bernth
post_date:	    Thu, 07 May 2015 06:37:13 +0000
post_site:	    www.version2.dk 
post_link:	    http://www.version2.dk/artikel/oculus-rift-kommer-i-butikkerne-i-starten-af-naeste-aar-176139?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Meget tyder på,at 2016 bliver året hvor gaming for alvor bliver ‘immersive’. Både Sony og HTC forventer at lancere seriøse bud på virtual reality-headsets og nu melder den måske mest hypede producent, Oculus Rift, at deres brille langt om længe vil blive lanceret til almindelige forbrugere fra næste år, <a href="http://www.bbc.com/news/technology-32611657">skriver BBC.</a></p>



<p>Brillen, der i løbet af de sidste par år nærmest er blevet symbolet på virtual reality, har hidtil kun været i hænderne på spil-udviklere og andre testere af teknologien. Facebook købte Oculus Rift sidste år for knap 11 milliarder kroner på trods af, at startup’en endnu aldrig havde leveret et færdigt produkt.</p>



<p>En egentlig lanceringsdato er der endnu ikke tale om, da meldinger fra Oculus i øjeblikket kun går på, at ‘Rift’ vil være tilgængelig i løbet af årets første tre måneder. Den vage udmelding kan være en reaktion på, at HTC annoncering den taiwanesiske hardwareproducents bud på et VR-headset ‘Vive’ vil være at finde i butikkerne inden dette års udgang.</p>

<p>Samtidig forventer Sony også at sende sin Morpheus-hjelm på gaden i løbet af de første seks månede af 2016.</p>

<p>Udmeldingen fra Oculus kommer forud for den internationale gaming-messe E3, der finder sted i Los Angeles i juni, og ifølge BBC vil firmaets i løbet af de kommende uger fortælle mere om det produktets seneste specifikationer, som formentlig vil blive præsenteret i mere grafisk form under messen.</p>
  </section>

      </div></body></html>
