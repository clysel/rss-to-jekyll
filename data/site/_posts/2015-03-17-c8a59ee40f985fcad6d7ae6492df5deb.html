---
layout:     post
title: 	    "Region Hovedstaden har alt i spil før sparerunde"
post_author:	    
post_date:	    Tue, 17 Mar 2015 21:38:31 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2591918/region-hovedstaden-har-alt-i-spil-foer-sparerunde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Haves: Underskud på 150 millioner kroner alene på 2015-budgettet. Og 225 
millioner i 2016. 
</p><p>
Ønskes: Politisk stillingtagen til, hvor servicen skal forringes i Region 
Hovedstaden de kommende år. 
</p><p>
Sådan lød meldingen, da politikere fra Region Hovedstaden i eftermiddag satte 
sig sammen med et næsten fire sider langt såkaldt inspirationskatalog. Men 
nogen positiv inspirationsøvelse er der næppe tale om. 
</p><div class="art-quote article-box">
<p class="quote"/>
<blockquote>
<p class="quote-txt">
Der er altså ikke så mange ting, der kan gøres smartere i sundhedsvæsenet. Den 
øvelse har vi været igennem i mange år
</p>
<p class="sender">
Sophie Hæstorp Andersen (S), regionsrådsformand i Region Hovedstaden 
</p>
</blockquote>
</div><p>
Siderne indeholder 44 konkrete ideer til, hvor politikerne i regionen kan 
finde besparelser, der skal være med til at sikre hen ved 400 millioner 
kroner i besparelser i budgetterne for i år og 2016. </p><p>
»Man vil komme til at opleve det som forringelser mange steder«, siger Sophie 
Hæstorp Andersen (S), regionsrådsformand i Region Hovedstaden. 
</p><p><b class="ext-link">SE</b><a class="embeddedlink" href="http://politiken.dk/forbrugogliv/sundhedogmotion/ECE2591651/se-hvor-politikerne-overvejer-at-spare/">Hvor politikerne overvejer at spare</a></p><p>
Ny dyr sygehusmedicin, en regnefejl i Sundhedsministeriet på 40 millioner 
kroner og stigende udgifter til tilskudsberettiget medicin fra den 
praktiserende læge er ifølge regionen årsagen til, at Region Hovedstaden har 
måttet genåbne budgetterne for 2015 og alene her skal finde 150 millioner 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2295640/spareplan-for-milliarder-lurer-paa-hovedstadens-hospitaler/">Spareplan for milliarder lurer 
på hovedstadens hospitaler</a></p><p>
Hospitaler og afdelinger har i årevis hentet besparelser ved 
grønthøstermetoden, hvor de enkelte afdelinger har fået skåret budgetterne. 
</p><p>
»Den måde har vi brugt i mange år til at finde penge – udover når vi laver 
sammenlægninger eller lukker hospitaler. Det her er udtryk for, at vi ikke 
kan blive ved på den måde«, siger hun. 
</p><h3>
Hvad skal væk? 
</h3><p>
Ifølge formanden for regionsrådet er der skåret ind til benet. Når der er 
overbelægninger på de medicinske afdelinger, skyldes det ikke mangel på 
senge, men mangel på personale til at hjælpe de patienter, der ligger i 
sengene. 
</p><div class="art-quote article-box">
<p class="quote"/>
<blockquote>
<p class="quote-txt">
Man vil komme til at opleve det som forringelser mange steder
</p>
<p class="sender">
Sophie Hæstorp Andersen (S), regionsrådsformand i Region Hovedstaden 
</p>
</blockquote>
</div><p>
»Det er baggrunden for inspirationskataloget. Vi skal prioritere i forhold til 
den service, vi leverer. Er der ting, vi kan skære fra«, siger Sophie 
Hæstorp Andersen. </p><p>
Skal antallet af lægebiler eksempelvis skæres fra? Skal blodprøvetagning 
samles på færre enheder, så kroniske patienter skal rejse længere? Skal man 
acceptere de lange ventetider på akuttelefonen 1813? Skal antallet af 
fødselsforberedelser være færre? Skal alle patienthoteller undtagen det på 
Rigshospitalet lukkes? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2295126/sygehuse-i-hovedstaden-styrer-mod-kaempe-besparelse/">Sygehuse i hovedstaden styrer 
mod kæmpe besparelse</a></p><p>
Det er serviceforringelser som disse, politikerne netop har drøftet. De 
enkelte hospitaler og afdelinger skal samtidig de kommende måder melde 
tilbage, hvor de kan omprioritere eller effektivisere. 
</p><p>
De afsluttende budgetdrøftelser vil ske før sommerferien, hvor politikernes 
input fra inspirationspapiret medtages. 
</p><p>
»Hele ideen er, at vi lægger op til en drøftelse af, hvilken service vi ønsker 
på vores hospitaler. Skal vi eksempelvis vælge, at forældre, der er indlagt 
med deres syge børn, selv betale for maden, når de er medindlagte? Mange 
forældre vil så få det rigtig, rigtig svært. Det er et yderpunkt, der er 
uspiseligt for mig, men vi skal drøfte serviceniveauet, for vi får ikke 
flere penge«, siger hun. 
</p><h3>
Professor: Der bliver tale om forringelser 
</h3><p>
Ifølge professor i sundhedsøkonomi og politik på Syddansk Universitet Kjeld 
Møller Pedersen er det »ikke kernevelfærd, de skal spare på, men det viser 
helt klart, at der vil være tale om serviceforringelser«. 
</p><div class="art-fakta article-box">
<h4 class="fallback">fakta</h4>
<h5>
Derfor skal Region Hovedstaden spare:</h5>
<div class="fakta-body" data-buildingblock="embedded_factboxlink">
<p>
Danske Regioner og regeringen undervurderede udgifterne til medicintilskud, da 
de indgik økonomiaftale for 2015. Uforudsete store udgifterne til ny, dyr 
hospitalsmedicin samt en regnefejl i Sundhedsministeriet i forhold til de 
penge, som regionerne får for at behandle syge borgere. 
</p><p>
De tre faktorer er ifølge Region Hovedstaden grunden til, at den skal spare 
penge. Derfor har regionen genåbnet 2015-budgettet, hvor der mangler 150 
millioner kroner. I 2016 skal findes 225 millioner kroner yderligere. 
</p><p>
Region Hovedstaden har bedt virksomheder og hospitaler melde omprioriteringer 
og effektiviseringer tilbage til regionsgården, helst uden det går ud over 
patienterne. 
</p><p>
Regionen besluttede i efteråret 2014 en »historisk stor omlægning i regionen, 
hvor man også vil spare på administration og praktiske udgifter, som ikke 
rammer behandlingen«. 
</p><p/><p><b>Sådan er processen </b></p><p>
De kommende måneder skal hospitaler, administration og virksomheder i regionen 
vurdere og melde tilbage til regionsrådet i Region Hovedstaden, hvor de kan 
omprioritere og effektivisere. 
</p><p>
Før sommerferien mødes regionsrådet i Region Hovedstaden for at drøfte 
situationen i 2015. Resultatet af disse drøftelser indarbejdes i det 
kommende budgetforslag for 2016. De afsluttende budgetdrøftelser og 
fastlæggelse af regionens budget for de kommende år vil ske efter 
sommerferien. 
</p><p class=" bl-elem"><i class=" bl-elem">Kilde: Region Hovedstaden</i></p>
</div>
</div><p>
»Det er en god drøftelse og trykprøvning af, hvad der er vigtigt i et 
offentligt finansieret sundhedsvæsen«, siger han. </p><p>
Professoren undrer sig over, hvorfor embedsværket ikke har sat beløb på, hvad 
de 44 konkrete områder omtrent vil kunne indbringe regionskassen: 
</p><p>
»Den politiske drøftelse af forringelser af servicemålene, de har i regionen 
nu, giver i min verden først mening, hvis de også kommer med et bare 
forsigtigt skøn over, hvor meget, der kunne spares på de enkelte punkter. 
Ellers dribler de jo i tomrum. Hvis et område viste sig at kunne generere en 
stor besparelse, så kunne det jo godt være, at politikerne ville se 
anderledes på det«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2132623/tusinder-af-syge-venter-for-laenge-paa-en-diagnose/">Tusinder af syge venter for 
længe på en diagnose</a></p><p>
Professoren vil ikke direkte svare på, om regionerne bliver holdt i <i>for 
</i>stramme tøjler af regeringen, men medgiver, at »de holdes i en meget 
stram snor, der bliver fastlagt ved de årlige forhandlinger«. 
</p><p>
Han pointerer dog, at regionerne er underlagt samme vilkår som andre sektorer 
i den offentlige sektor, der heller ikke må vokse med mere end 0,5 procent. 
</p><p>
»Sundhedsvæsenet har været lidt forkælet i en periode og fået lov til at vokse 
mere end andre offentlige sektorer. Men det har der været lukket ned for 
siden 2010. Og sådan vil det være mindst frem til 2020«, siger han. 
</p><h3>
Regionsformand: Tingene kan næsten ikke gøres smartere 
</h3><p><i class=" bl-elem">Sophie Hæstorp Andersen, alle andre offentlige instanser skal jo også 
overholde budgetkrav og årlige vækstrater. Piver I ikke bare? </i></p><p>
»Vi er med på, at vi skal overholde budgetterne. Men vi skal også være 
opmærksomme på, at de ekstra penge, der tilføres sundhedsområdet netop nu, 
bliver brugt på ny dyr medicin. En post, der vokser kraftigt i disse år«, 
siger hun. 
</p><p><b class="ext-link">LÆGER</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2209799/laeger-millionspild-paa-dyr-oejenmedicin/">Millionspild på dyr øjenmedicin</a></p><p>
»På den ene side er det her en debat om, hvilket sundhedsvæsen vi vil have. 
Hvis man ikke ønsker disse diskussioner om prioriteringer, er man nødt til 
at sende flere penge. For vi vil ikke fortsat kunne forbedre behandlinger, 
tilbyde flere behandlinger og have et fortsat højt serviceniveau, når vi er 
underlagt de her stramme budgetter«, siger hun og fortsætter: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2509961/region-indfoerer-boeder-for-sygehuspatienter-der-pjaekker/">Region indfører bøder for 
sygehuspatienter, der pjækker</a></p><p class=" bl-elem">
»På den anden side kommer vi nok ikke uden om at skulle prioritere i et 
offentligt, demokratisk valgt sundhedsvæsen. Og det tager vi så på os. 
Folketinget vil sige, at der også skal være råd til politi, uddannelse og 
alt det andet. Men der er altså ikke så mange ting, der kan gøres smartere i 
sundhedsvæsenet. Den øvelse har vi været igennem i mange år. Og vi arbejder 
faktisk ret smart allerede. Derfor bliver vi nødt til at drøfte vores 
serviceniveau fremadrettet«, siger hun. 
</p>	
</div>
</div></body></html>
