---
layout:     post
title: 	    "Spanske abortmodstandere marcherede for livet i Madrid"
post_author:	    
post_date:	    Sat, 14 Mar 2015 22:33:03 +0100
post_site:	    politiken.dk 
post_link:	    http://politiken.dk/udland/ECE2587996/spanske-abortmodstandere-marcherede-for-livet-i-madrid/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tusindvis af spaniere marcherede i dag i Madrid for at advare regeringen om, 
at dens beslutning om at opgive planerne om at begrænse kvinders adgang til 
abort vil koste den konservative regering stemmer i dette års 
parlamentsvalg. 
</p><p>
Viftende med hvide flag marcherede For Livet-demonstranter i alle aldre i 
Madrids solbeskinnede gader. Demonstranterne var kørt i busser fra hele 
landet for at deltage i arrangementet. 
</p><p>
De samledes tæt ved indgangen til Retiro Park, hvor de råbte: "Ethvert 
liv betyder noget". 
</p><p>
Spaniens premierminister, Mariano Rajoy, lovede, før han blev valgt i 2011 at 
stramme landets abortlovgivning, men han droppede planen i september sidste 
år som følge af uenighed internt i sit konservative Partido Popular. 
</p><h3>
Den katolske kirken er utilfreds 
</h3><p>
Reformen kunne have afsluttet kvinders ret til frit at vælge en abort indtil 
graviditetens 14. måned, som det er standarden i størstedelen af Europa. 
</p><p>
At planen blev opgivet, ophidsede den katolske kirke og andre for 
livet-grupper som den, der har organiseret dagens protestarrangement. 
</p><p>
» Jeg vil altid gøre, hvad jeg kan for at støtte liv, og selv, hvis jeg en dag 
kommer til at lave en fejltagelse, vil jeg ikke have en abort«, siger en 
demonstrant, den 19-årige medicinstuderende Lourdes Keller. 
</p><p>
Rajoys regering foreslog i sidste måned en ny reform, der ville forpligte 
piger i alderen 16-17 år til at skulle have deres forældres samtykke for at 
få en abort. 
</p><p>
Det mislykkedes at pacificere for livet-aktivisterne, der sagde, at det ikke 
var tilstrækkeligt vidtrækkende. 
</p><p class=" bl-elem">
Nogle vælgere truede med at straffe Rajoy i parlamentsvalget, der ventes holdt 
i november, ved at droppe Partido Popular til fordel for den alternative 
højreorienterede bevægelse Vox, som brød ud fra Partido Popular i 2014. 
</p>	
</div>
</div></body></html>
