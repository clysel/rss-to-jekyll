---
layout:     post
title: 	    "Analyse: Hvad vil du så, Cameron? Slaget om Storbritannien kan begynde"
post_author:	    
post_date:	    Fri, 08 May 2015 13:35:46 +0200
post_site:	    politiken.dk 
post_link:	    http://politiken.dk/udland/int_europa/ECE2661061/analyse-hvad-vil-du-saa-cameron-slaget-om-storbritannien-kan-begynde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mens David Cameron her til eftermiddag var i audiens hos dronning Elizabeth II 
på Buckingham Palace for at sige ja til fem år mere som Storbritanniens 
premierminister, så indløb de formelle lykønskninger som sædvanlig fra andre 
europæiske ledere. 
</p><p>
»Formand Juncker lykønsker David Cameron med valget og ser frem til at møde 
ham snart«, sagde for eksempel EU-kommissionens cheftalsmand, Margaritas 
Schinas, ved middagstid i dag. 
</p><p>
Men denne gang må de pæne ord have en bitter eftersmag for Cameron. 
</p><div class="art-quote article-box">
<p class="quote"/>
<blockquote>
<p class="quote-txt">
Lederne på kontinentet må ruste sig til svære forhandlinger med den genvalgte 
og styrkede britiske leder, som skal føre frem til en folkeafstemning om 
Storbritanniens medlemskab senest i 2017
</p>
</blockquote>
</div><p/><p>
Den konservative britiske leder ved nemlig godt, at en række ledere ligesom 
EU-systemets chefer i Bruxelles bag kulissen havde heppet på hans rival, 
socialdemokraten Ed Miliband fra Labour. 
</p><p>
De havde håbet at undgå den folkeafstemning om EU, som kun Cameron har lovet 
de britiske vælgere – og dermed udsigten til mange måneder, måske et år 
eller to, med svære politiske tovtrækkerier på tværs af Den Engelske Kanal. 
</p><p><b class="ext-link">KONSERVATIV SEJR</b><a class="embeddedlink" href="http://politiken.dk/udland/fokus_int/britiskvalg/ECE2660375/cameron-tog-alle-paa-sengen---nu-er-det-kun-et-spoergsmaal-om-sejrens-stoerrelse/">Cameron tog alle på sengen</a></p><p>
Det håb er nu endegyldigt bristet, efterhånden som optællingerne har afsløret 
en overraskende klar sejr og et snævert, men absolut parlamentsflertal til 
Cameron og hans EU-skeptiske toryer. Labour fik derimod så dårligt et valg, 
at Ed Miliband går af som formand for det gamle arbejderparti. 
</p><p><b class="ext-link">RØDT NEDERLAG</b><a class="embeddedlink" href="http://politiken.dk/udland/fokus_int/britiskvalg/ECE2660873/labour-mister-sin-formand-efter-knusende-valgnederlag/">Labour mister sin formand 
efter knusende valgnederlag</a></p><p>
Lederne på kontinentet må ruste sig til svære forhandlinger med den genvalgte 
og styrkede britiske leder, som skal føre frem til en folkeafstemning om 
Storbritanniens medlemskab senest i 2017. 
</p><h3>
Er folkeafstemningen god eller skør? 
</h3><p>
Sådan en afstemning bliver »ikke bare god for Storbritannien, men for hele 
Europa«, lød det her til morgen fra en af det konservative partis ledende 
skikkelser, Londons borgmester Boris Johnson. 
</p><p>
Andre ser mildest talt mindre optimistisk på de forhandlinger, der muligvis 
vil begynde at blive forberedt allerede i forbindelse med et EU-topmøde 
25.-26. juni. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/int_europa/ECE2658975/1-2-3-europa-tre-grunde-til-at-afvise-cameron-og-tre-grunde-til-at-hjaelpe-ham/">Tre grunde til at afvise Cameron, og tre 
grunde til at hjælpe ham</a></p><p>
»Det bliver en skør diskussion, hvor de europæiske partnere skal forholde sig 
til imaginære problemer, som stort set kun eksisterer inde i David Camerons 
hoved«, siger Ian Bond, udenrigspolitisk direktør ved tænketanken Centre for 
European Reform (CER) i London. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver en skør diskussion, hvor de europæiske partnere skal forholde sig 
til imaginære problemer, som stort set kun eksisterer inde i David Camerons 
hoved
</p>
<p class="sender">
Ian Bond, udenrigspolitisk direktør ved tænketanken Centre for European Reform 
(CER) i London 
</p>
</blockquote>
</div><p/><p>
»Nu kommer EU til at bruge årevis på at løse britiske problemer, som ikke har 
hold i virkeligheden. Cameron er en taktiker, han har ingen strategi. Og 
selv hvis det lykkes ham at få en eller anden aftale og et ja ved en 
folkeafstemning, så vil hele processen bare styrke skeptikerne både i 
Storbritannien og i andre lande«, siger Bond. 
</p><p>
Uanset om man ser med glæde eller bekymring på den politiske udvikling i 
landet, der har Europas andenstørste økonomi, så er situationen enestående 
for det europæiske samarbejde. 
</p><h3>
Første gang et EU-land vil rulle baglæns 
</h3><p>
Ganske vist har både danskerne, irerne, hollænderne, franskmændene og briterne 
selv flere gange tidligere skudt EU-traktater ned eller krævet forskellige 
undtagelser – faktisk var Danmark selv tæppeløfter for en voksende skepsis i 
mange befolkninger, da et flertal af danskerne rystede samarbejdet ved at 
stemme nej til Maastricht-traktaten i 1992. 
</p><p>
Men David Camerons plan markerer den første gang, at et medlemsland ikke bare 
ønsker at tage forbehold for nye traktater eller kommende udviklinger, men 
at trække sig ud af allerede vedtagne aftaler. 
</p><p><b class="ext-link">ANALYSE</b><a class="embeddedlink" href="http://politiken.dk/udland/int_europa/ECE2657866/analyse-skal-vi-spille-britisk-domino-derfor-maa-thorning-haabe-at-cameron-taber-valget/">Skal vi spille britisk domino? Derfor må 
Thorning håbe, at Cameron taber valget</a></p><p>
»Lige præcis det meget principielle spørgsmål har vi aldrig stået over for 
før. Det kan let føre til krav, som kan blive svære for andre medlemslande 
at acceptere«, siger en kilde i ministerrådet, hvor den polske EU-præsident, 
Donald Tusk, bliver en central mægler i de kommende forhandlinger med 
Cameron. 
</p><h3>
David Camerons krav har været uklare 
</h3><p>
Donald Tusk advarede tidligere på året David Cameron om, at traktatændringer 
kan vise sig at være noget nær »Mission Impossible«, fordi mange andre lande 
ikke har lyst til at genåbne vanskelige diskussioner om EU’s ’grundlov’. 
</p><p>
Paradoksalt nok blev en af de vigtigste mænd bag de senere års EU-skeptiske 
pres på Cameron, UKIP's leder Nigel Farage, samtidig en af valgets store 
tabere. Farage blev ikke genvalgt i sin kreds og har derfor trukket sig som 
formand i dag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/britiskvalg/ECE2660932/nigel-farage-traekker-sig-efter-at-have-tabt-valgkampen/">Nigel Farage trækker sig efter 
at have tabt valgkampen</a></p><p>
Camerons krav til EU er endnu uklare. Men han har blandt andet nævnt 
begrænsning af udenlandske unionsborgeres rettigheder i Storbritannien, 
sociale rettigheder, europæiske borgerrettigheder og beskyttelse af det 
indre marked og Londons finansbørs som områder, hvor briterne vil have 
særregler eller rulle medlemskabet tilbage. 
</p><p>
Han bryder sig heller ikke om, at der står i EU-traktaternes forord (den 
såkaldte præambel), at samarbejdet skal »videreføre processen hen imod en 
stadig snævrere sammenslutning mellem de europæiske folk«. 
</p><h3>
Britisk afstemning vil give genlyd i Europa 
</h3><p>
Både den genvalgte premierministers konkrete angreb på den såkaldte 
’velfærdsturisme’ og hans principielle krav om at trække sig tilbage fra 
dele af samarbejdet kan komme til at give genlyd i mange andre medlemslande. 
</p><div class="art-quote article-box">
<p class="quote"/>
<blockquote>
<p class="quote-txt">
Skal bruge min dag på at lykønske alle mine tory-venner. Sejren er lige, hvad 
der var brug for i EU. Rule Britannia...
</p>
<p class="sender">
Morten Messerschmidt, Dansk Folkeparti, på Twitter 
</p>
</blockquote>
</div><p/><p>
Selv i kernelande lande som Frankrig og Holland florerer der også en stigende 
skepsis over for EU – og i Danmark kan forhandlingerne med briterne få 
direkte indflydelse på vores kommende folkeafstemning om retsforbeholdet. 
</p><p>
»Skal bruge min dag på at lykønske alle mine tory-venner. Sejren er lige, hvad 
der var brug for i EU. Rule Britannia...«, skrev Dansk Folkepartis 
EU-parlamentariker Morten Messerschmidt begejstret på Twitter her til 
morgen. 
</p><p><b class="ext-link">DANMARK</b><a class="embeddedlink" href="http://politiken.dk/udland/fokus_int/britiskvalg/ECE2660556/df-jubler-over-britisk-valg-vil-kopiere-camerons-eu-afsteming/">DF vil kopiere Camerons EU-afsteming</a></p><p>
DF vil gøre alt for at blande briternes krav ind i både den kommende danske 
valgkamp og den folkeafstemning om retsforbeholdet, som Folketingets 
EU-venlige partier har lovet at gennemføre senest i første kvartal næste år. 
</p><h3>
Muligt sammenfald med Danmarks EU-folkeafstemning 
</h3><p>
Specielt optakten til Danmarks afstemning om at ændre retsforbeholdet til en 
tilvalgsordning kan blive påvirket af slaget om Storbritanniens plads i 
Europa. Ikke mindst, hvis David Cameron beslutter sig for at fremrykke sin 
folkeafstemning til næste år. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror, vi vil få en afstemning allerede i maj 2016. Det giver mening at 
forsøge at få lagt låg på den økonomiske usikkerhed, hele situationen vil 
bringe i Storbritannien, og få det afsluttet så hurtigt som muligt
</p>
<p class="sender">
Patrick Dunleavy, professor ved London School of Economics 
</p>
</blockquote>
</div><p/><p>
»Jeg tror, vi vil få en afstemning allerede i maj 2016. Det giver mening at 
forsøge at få lagt låg på den økonomiske usikkerhed, hele situationen vil 
bringe i Storbritannien, og få det afsluttet så hurtigt som muligt«, siger 
professor Patrick Dunleavy fra London School of Economics. 
</p><p><b class="ext-link">ANALYSE</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2591859/analyse-vil-du-give-politikerne-noeglen-til-eu-doeren/">Vil du give politikerne nøglen til 
EU-døren?</a></p><p>
Hvis han får ret i den forudsigelse, så kommer Danmarks statsminister næste 
forår til at agitere for behovet for mere EU, samtidig med at 
Storbritanniens premierminister agiterer for nødvendigheden af mindre EU. 
</p><p>
Selv hvis den britiske folkeafstemning først kommer i 2017, så er det 
sandsynligt, at en stor del af forhandlingerne om en ny aftale for 
Storbritannien vil foregå i år og næste år. 
</p><p>
Det kan pludselig gøre det sværere for Helle Thorning-Schmidt (S) og Lars 
Løkke Rasmussen (V) at overbevise flertallet af de danske vælgere om, at 
Danmark skal begynde at afvikle vores over 20 år gamle EU-forbehold. 
</p><p class=" bl-elem">
Slaget om Storbritanniens plads i Europa begynder nu. Og der kan komme en hel 
del nedfald fra det i dansk politik. 
</p>	
</div>

</div></body></html>
