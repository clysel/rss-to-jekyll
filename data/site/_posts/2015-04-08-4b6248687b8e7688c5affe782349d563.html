---
layout:     post
title: 	    "»Rifbjerg holdt den kulturradikale fane højt - men han kunne godt have holdt den højere«"
post_author:	    
post_date:	    Wed, 08 Apr 2015 16:26:31 +0200
post_site:	    politiken.dk 
post_link:	    http://politiken.dk/kultur/boger/ECE2619929/rifbjerg-holdt-den-kulturradikale-fane-hoejt---men-han-kunne-godt-have-holdt-den-hoejere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den nu afdøde Klaus Rifbjerg blev regnet for at være hovedfiguren i det 
kulturradikale Danmark. 
</p><p>
Så hvad sker der med bevægelsen nu, efter hans død? Tre kulturpersonligheder 
giver deres bud. 
</p><p><b class="ext-link">LÆS NEKROLOG </b><a class="embeddedlink" href="http://politiken.dk/kultur/boger/ECE2616661/danmarks-roterende-dreng-nummer-eet/">Danmarks roterende dreng nummer 
eet</a></p><p/><p><b>Martin Kongstad, forfatter </b></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00926/kulKongstad_926648k.jpg" alt="" border="0"/></span></p><p>
»Kulturradikalismen lever endnu. Den hedder Sten Hegeler. Resten er rødvin og 
pagehår. Kulturradikalismen har længe været stivnet i vin og Provençe-ferier 
og forudsigelige holdninger i stedet for at stå for det, det egentlig var 
ment som. Poul Henningsen mente ting, som man ikke måtte mene, i dag mener 
man de ting, man skal mene. Klaus Rifbjerg stod også midt i vinen og maden. 
Han holdt den kulturradikale fane højt, men kunne godt have holdt den 
højere, for man kendte jo alligevel altid hans holdning. Kulturradikalismen 
handler om, at man er fordomsfri og tager stilling til enkeltsager med 
hjerne og hjerte i stedet for blot at følge et dogmatisk system og være 
modstander af Dansk Folkeparti. Sten Hegeler er en af de meget få, der 
holder fanen højt og ikke har en forudsigelig mening. Det samme med rektor 
Lars Jakob Muschinsky. Thomas Blachman er et af få eksempler på en fra den 
yngre generation, ligesom Søren Fauli, der har meninger i øst og vest. Der 
er brug for folk, som tager stilling til enkeltsager. Den pæne middelmening 
har gennemslagskraft både blandt politikere og i tv-serierne, men 
kulturradikalismen er ikke, hvad den har været. Det kræver et element af 
punk, og det er der ikke meget tilbage af«. 
</p><p><b class="ext-link">OVERBLIK </b><a class="embeddedlink" href="http://politiken.dk/kultur/ECE2616821/overblik-her-er-klaus-rifbjergs-samlede-forfatterskab/">Her er Klaus Rifbjergs samlede 
forfatterskab </a></p><p><b>Adda Djørup, forfatter </b></p><p>
»Rifbjerg fyldte godt op i landskabet, fordi han var et så utrolig stort 
retorisk og kunstnerisk talent. Men jeg tror ikke, at kulturradikalismen som 
strømning nødvendigvis dør med ham. Den forandrer sig, som alt andet 
forandrer sig, og man kan spørge, om den ikke allerede har antaget andre 
former. Hvad med Suzanne Brøgger? Hvad med Yahya Hassan og Lars Von Trier? 
Ligesom Rifbjerg er de ikke bange for at tage bladet fra munden, når de 
finder det nødvendigt«. <span class="img-contimg-fl-left"><img class="image inlineLightBox" src="http://multimedia.pol.dk/archive/00926/kulAdda_926644k.jpg" alt="" border="0"/></span></p><p>
»Jeg forbinder kulturradikalismen med de humanistiske idealer. Rifbjerg siger 
meget tydeligt, at det, han opponerer imod, ikke kun er det aktuelle 
partipolitiske landskab, men selve det, at insisteren på de humanistiske 
idealer bliver bragt i miskredit. Han bedriver klapjagt på almindelig 
menneskelig dumhed og holder fast i, at det er vigtigt at være i det rum, 
hvor man reflekterer, før man for eksempel farer i krig«. 
</p><p><b class="ext-link">KOMMENTAR </b><a class="embeddedlink" href="http://politiken.dk/kultur/kultur780px/ECE2618013/rune-lykkeberg-rifbjerg-gjorde-danmark-moderne---og-blev-selv-gammeldags/">Rune Lykkeberg: Rifbjerg gjorde Danmark 
moderne - og blev selv gammeldags</a></p><p>
»Jeg spekulerer på, om Rifbjergs død mon kan inspirere til en form for revival 
for kulturradikalismen i forfattermiljøet. Man får jo øje på storheden, når 
den falder. Måske får nogle af de nye interessante stemmer i landskabet, der 
allerede forholder sig kritisk til emner som køn, indvandring og politik, 
lyst til at skrue op for volumen«. 
</p><p><b>Lars von Trier, filminstruktør </b></p><p/><p>
»Det vil jeg ikke håbe, men jeg har svært ved at se, hvem der skulle bære 
faklen videre. Rifbjerg var den store revser, der hele tiden satte sig til 
dommer over det kulturelle landskab. Han var hele Danmarks politimand, og 
det var fantastisk. Uden at vide med ord, hvad det kulturradikale egenlig 
handler om, er det mit værdigrundlag. Der stod Rifbjerg og jeg nogenlunde 
ens. Og i kulturradikalismen var han – i hvert fald på et tidspunkt – det 
helt store træ i skoven, der skyggede for det hele. Jeg lavede engang 
udsendelserne ’Lærerværelset’ med ham, hvor han var overlæreren, og eleverne 
skulle tales på plads. Han var fantastisk morsom, men også en bulldozer«. <span class="img-contimg-fl-right"><img class="image inlineLightBox" src="http://multimedia.pol.dk/archive/00926/kulTrier_926646k.jpg" alt="" border="0"/></span></p><p><b class="ext-link">MINDEORD </b><a class="embeddedlink" href="http://politiken.dk/kultur/boger/ECE2617926/farvel-fra-suzanne-broegger-det-er-klaus-der-er-doed/">Farvel fra Suzanne Brøgger: Det er 
Klaus, der er død</a></p><p class=" bl-elem">
»I dag er der meget politik, men samfundskritikken, som Rifbjerg stod for, er 
næsten forstummet. I den del af mediebilledet, jeg ser, eksisterer den ikke. 
Nu går politik mere ud på at lokke hinanden i nogle fælder. Når man for 
eksempel ser ud over tv-fladen, er der så meget lort. Det har været 
dødsensfarligt at indføre TV 2. Nu bor kulturradikalismen i et mærkeligt 
lille rum på DR K, og TV 2’s underholdning er af den laveste italienske 
skuffe ... nu hidser jeg mig op ligesom Rifbjerg. Der mangler en, der kan 
begå samfundskritik med hans selvtillid og autoritet«. 
</p>	
</div>

</div></body></html>
