---
layout:     post
title: 	    "Danske Bank: Sigtelse for kursmanipulation er droppet"
post_author:	    
post_date:	    Thu, 26 Feb 2015 13:22:09 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2564819/danske-bank-sigtelse-for-kursmanipulation-er-droppet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danske Bank meddeler, at Statsadvokaten for Særlig Økonomisk og International 
Kriminalitet (Søik) frafalder sigtelser for kursmanipulation mod en række 
medarbejdere i Danske Bank og Realkredit Danmark. 
</p><p>
Den oprindelse sigtelse blev meddelt 7. februar sidste år. Der var i første 
omgang rettet mistanke mod seks ansatte, men siden blev sigtelserne mod to 
ledende medarbejdere droppet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2424798/ekspert-sag-mod-danske-bank-vakler/">Ekspert: Sag mod Danske Bank 
vakler</a></p><p>
Og nu er de øvrige altså også gået fri, hvilket Flemming Pristed, der er 
chefjurist i Danske Bank, er meget tilfreds med. 
</p><p>
»Vi har under hele forløbet samarbejdet med myndighederne, og vi tager Søiks 
beslutning til efterretning«, siger han i en fondsbørsmeddelelse. 
</p><h3>
Opdagede selv brud på regler 
</h3><p>
Det var Danske Bank selv, der i forbindelse med en intern undersøgelse 
konstaterede, at bankens egne regler blev overtrådt tilbage i 2009 i 
forbindelse med obligationshandler mellem Danske Bank og Realkredit Danmark, 
som ejes af Danske Bank. 
</p><p>
Herfra gik sagen videre til Finanstilsynet, som igen underrettede 
Bagmandspolitiet. 
</p><p class=" bl-elem">
Danske Bank erklærede i forbindelse med sigtelsen, at man ville yde erstatning 
til de kunder, der måtte have tabt penge på den påståede kursmanipulation. 
</p>	
</div>
</div></body></html>
