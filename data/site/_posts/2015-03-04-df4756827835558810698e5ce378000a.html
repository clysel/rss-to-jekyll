---
layout:     post
title: 	    "Ryanairs piloter slutter op om strejkende skandinaver"
post_author:	    
post_date:	    Wed, 04 Mar 2015 18:19:20 +0100
post_site:	    politiken.dk 
post_link:	    http://politiken.dk/rejser/ECE2573845/ryanairs-piloter-slutter-op-om-strejkende-skandinaver/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De over 700 strejkende piloter i Norwegian får nu støtte fra deres kolleger i 
det irske lavprisselskab Ryanair. 
</p><div class="art-quote article-box">
<p class="quote"/>
<blockquote>
<p class="quote-txt">
Individuelle piloter og deres professionelle organisationer bør bruge al magt, 
de har til rådighed, til at støtte vores kolleger i NPU
</p>
<p class="sender">
Ryanairs pilotforening 
</p>
</blockquote>
</div><p/><p>
Det er flyselskabets pilotforening, Ryanair Pilot Group, som i en 
pressemeddelelse skriver, at deres skandinaviske kolleger skal fastholde 
deres krav i forhandlingerne med Norwegian. 
</p><p>
»Kapløbet mod bunden mellem flyselskaber for at lave uholdbare vilkår og 
betingelser skal bekæmpes ved enhver mulighed. NPU’s (Norwegian Pilot Union, 
red.) forsøg på at bevare normale kontrakter og arbejdsvilkår fortjener 
maksimal støtte af alle arbejdere i Europa«, skriver Ryanairs pilotforening 
i pressemeddelelsen. 
</p><p><b class="ext-link">SENEST</b><a class="embeddedlink" href="http://politiken.dk/rejser/ECE2573748/frustrerede-piloter-til-moede-i-kastrup-det-handler-ikke-om-loen/">Frustrerede piloter til møde i Kastrup: 
Det handler ikke om løn</a></p><p>
70 Norwegian-piloter har strejket siden lørdag, hvor forhandlingerne om en ny 
overenskomst brød sammen mellem datterselskabet Norwegian Air Norway (NAN), 
som piloterne er ansat i, og piloternes fagforening, Norwegian Pilot Union 
(NPU). Og i går aftes sluttede resten af de over 700 skandinaviske 
Norwegian-piloter sig til deres kolleger. 
</p><h3>
Kan gå ud over sikkerheden 
</h3><p>
Det har fået Norwegian til at indkalde piloter fra flyselskabets spanske og 
britiske datterselskaber for at flyve på de strejkeramte afgange. Det træk 
kritiserer Ryanairs piloter nu kraftigt og understreger, at de ikke vil stå 
klar, hvis Norwegian også beder dem om hjælp: 
</p><p>
»Ethvert forsøg fra NAS (moderselskabet Norwegian Air Shuttle) på at få støtte 
fra andre flyselskaber eller fra NAS-piloter i andre lande bør modstås i 
videst muligt omfang inden for lovens rammer. Individuelle piloter og deres 
professionelle organisationer bør bruge al magt, de har til rådighed, til at 
støtte vores kolleger i NPU«, skriver Ryanairs pilotforening i 
pressemeddelelsen. 
</p><p><b class="ext-link">OVERBLIK</b><a class="embeddedlink" href="http://politiken.dk/oekonomi/virksomheder/ECE2573086/konkursrygter-og-trusler-ordkrigen-raser-mellem-norwegian-og-piloterne/">Konkursrygter og trusler: Ordkrigen 
raser mellem Norwegian og piloterne</a></p><p>
Ryanair-piloterne henviser desuden til en EU-støttet rapport, som viser, at 
dårlige ansættelsesvilkår udgør »alvorlige bekymringer og sikkerhedsrisici«, 
som de skriver i pressemeddelelsen. 
</p><p>
Dermed kritiserer de irske Ryanair-piloter ikke blot forholdene i Norwegian, 
men arbejdsbetingelserne i det meste af lavprisflybranchen, inklusive dem 
hos deres egen arbejdsgiver, Ryanair. 
</p><p>
De skriver: 
</p><p>
»Truslerne og risiciene forbundet med de arbejdsmodeller, der adopteres af NAS 
og andre lavprisselskaber er ikke acceptable i nogen moderne industri, og vi 
roser vores kolleger i NPU for deres indsats for at sikre normale 
ansættelseskontrakter og arbejdsforhold i vores sikkerhedsfølsomme 
industri«. 
</p><p>
Arbejdsforholdene i Ryanair har været under skarp kritik, efter det irske 
lavprisselskab luftede ønske om at oprette en base i Københavns Lufthavn. 
Gør de det, skal det nemlig ske på danske overenskomster, har det lydt fra 
LO og Flybranchens Personale Union (FPU), men det nægter Ryanair. 
</p><p><b class="ext-link">RYANAIR-FORHOLD</b><a class="embeddedlink" href="http://politiken.dk/oekonomi/arbejdsmarked/ECE2563253/stewardesser-maa-leje-deres-uniformer-af-ryanair/">Stewardesser må leje deres 
uniformer af Ryanair</a></p><p class=" bl-elem">
Ryanairs piloter arbejder selv på individuelle kontrakter, og ifølge Ryanair 
Pilot Group repræsenterer denne gruppe over halvdelen af selskabets piloter. 
</p>	
</div>
</div></body></html>
