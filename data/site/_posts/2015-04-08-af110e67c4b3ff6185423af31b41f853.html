---
layout:     post
title: 	    "Historisk milliardkup af smykker og kontanter begået i London i påsken"
post_author:	    
post_date:	    Wed, 08 Apr 2015 14:21:08 +0200
post_site:	    politiken.dk 
post_link:	    http://politiken.dk/udland/ECE2619979/historisk-milliardkup-af-smykker-og-kontanter-begaaet-i-london-i-paasken/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Britisk politi jager en bande, som i påsken brød ind i en række 
sikkerhedsbokse i et større smykkekvarter i Londons økonomiske centrum.
</p><p>
Gerningsmændene forsvandt med både kontanter og smykker for et svimlende 
beløb, der får lokale medier til at tale om det største kup i landet 
nogensinde.
</p><p>
Politiet i den britiske hovedstad siger, at tyvene anvendte tungt 
skærebrænderudstyr til at bryde ind boksene i værdidepotet Hatton Garden 
Safety Deposit Ltd, hvor mellem 60 og 70 sikkerhedsbokse blev brudt op.
</p><p>
Ifølge tabloidavisen The Sun menes tyvene at have skaffet sig adgang til 
bygningen gennem en tunnel i en mur og en elevatorskakt i påskens helligdage.
</p><p>
Hatton Garden huser næsten 300 juvelerer, guldsmede og smykkeforretninger samt 
50 forretninger. De var alle lukkede i helligdagene.
</p><p>
»Tyvene trængte ned til boksafdelingen og smadrede sig vej frem«, siger 
unavngivne kilder til The Sun.
</p><h3>
Historisk stort kup
</h3><p>
Politiet har ikke oplyst detaljer om, hvad der er blevet stjålet, men The Sun 
skriver, at tyvene måske slap væk med 200 millioner pund (over to milliarder 
kroner) - et beløb, som langt overstiger, hvad der er stjålet ved andre 
opsigtvækkende kup i landets historie.
</p><p>
»Røveri i et af største værdidepoter i Hatton Garden i påskeweekenden. Tabet 
er enormt«, skriver smykkespecialisten Thelma West på sin Twitterprofil.
</p><p>
Hun tilføjer, at mange juvelerer og guldsmede efterlader hele deres 
beholdninger i pengeboksene i helligdagene.
</p><p>
Hatton Garden Safe Deposit Ltd blev grundlagt i 1954 og var et af 
Storbritanniens første selskaber, som tilbød opbevaring af værdier.
</p><h3>
Afhøringer kan tage dagevis
</h3><p>
Politiets undersøgelser på stedet og afhøringer af alle ofrene kan tage flere 
døgn.
</p><p>
Den hidtidige rekord ved et kup i London var i 2006, da en Securitas 
valutacentral i Tonbridge i den sydøstlige del af byen blev udsat for 
røveri. Røverne slap væk med over 53 millioner pund i kontanter - omkring 
544 millioner kroner.
</p><p class=" bl-elem">
I 2000 forhindrede det britiske politi et forsøg på at stjæle udstillede 
diamanter i London's Millennium Dome. Der var tale om diamanter til en værdi 
af mere end 3,5 milliarder kroner, og det kunne være blevet verdens mest 
indbringende røveri nogensinde.
</p>	
</div>

</div></body></html>
