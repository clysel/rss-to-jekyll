---
layout:     post
title: 	    "Bitcoin Jack: Jeg har brugt bitcoins uden at miste en krone"
post_author:	    Elías Christian Lundström
post_date:	    Thu, 05 Mar 2015 13:37:27 +0000
post_site:	    www.version2.dk 
post_link:	    http://www.version2.dk/artikel/bitcoin-jack-jeg-har-brugt-bitcoins-uden-miste-en-krone-92721?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Det blev til fem gratis dage for Jack Nickogosian, der søndag startede et eksperiment i samarbejde med Version2: Lev en måned på bitcoin.</p>



<p>Jack, der til daglig er sælger i bitcoin-virksomheden Coinify, fik sin løn udbetalt i bitcoin og har siden skullet holde sig helt fra kontanter og dankort og kun benytte sig af kryptovalutaen.</p>

<p>Blandt andet må Jack droppe den offentlige transport, da det hverken er muligt at betale med bitcoin for bus, tog eller taxa. I stedet får han et lift af en kollega, som han betaler for turen med sin bitcoin-wallet på mobilen.</p>

<p>»Jeg kunne godt ønske mig at kunne bruge den offentlige transport, for lige nu er jeg afhængig af min kollega, og det er ikke altid godt vejr at tage cyklen i,« siger Jack Nickogosian, der bor på Amager og arbejder i Herlev.</p>

<p>DSB afviser ønsket:</p>

<p/>

<p>På trods af udfordringerne med transporten, så har Jack alligevel fået noget ud af bitcoin-eksperimentet indtil videre. Forbruget af især mad i løbet af de første fem dage er blevet dækket af både kursstigninger og donationer.</p>

<p>Siden den 1. marts er kursen på bitcoin steget pænt fra omkring 1.700 kr. til 1.825 kr. pr. bitcoin, hvilket har forøget værdien af hans bitcoin. Kurserne på bitcoin varierer meget - ofte fra dag til dag, og det gør dermed også risikoen større for Jack, fordi han har sin løn opbevaret i bitcoin. Indtil videre spiller det dog ud til at hans fordel.</p>

<p>Samtidig har Jack fået knap 450 kr. doneret til sin bitcoin-wallet fra fremmede.</p>

<p>»Jeg vågnede bare op en dag og så på min wallet, at der var nogen, der havde overført bitcoin til den. Jeg kan ikke sige tak, for jeg ved ikke hvem det er,« siger han.</p>

<p/><blockquote class="twitter-tweet"><p>I just received a donation from a complete stranger. 346kr. Thank you so much! <a href="http://t.co/6l4THz5nF3">pic.twitter.com/6l4THz5nF3</a></p>— Bitcoin Jack (@LivingOnCrypto) <a href="https://twitter.com/LivingOnCrypto/status/573062921397399552">March 4, 2015</a></blockquote>


<h3>Anonyme overførsler</h3>

<p>Når man overfører penge til en bitcoin-adresse, foregår det helt anonymt. Det eneste identificérbare er den offentlige nøgle, som man scanner ind i form af en QR-kode. Men det er kun, hvis man har offentliggjort sit navn i forbindelse med denne nøgle et sted på nettet, at man kan få en idé om, hvem der er ejeren.</p>

<p>Det er samme årsag til, at bitcoin i begyndelsen blev populært som et middel til at handle med illegale stoffer på blandt andet det berygtede websted The Silk Road, hvor de handlende var garanteret en vis anonymitet.</p>

<p>For Jack betyder det dog, at han ikke kan vide, hvem der har doneret pengene til hans projekt, selvom der er gode chancer for, at det er nogle, der er en aktiv del af bitcoin-fællesskabet, som vil bakke op om projektet.</p>

<p>Men selvom overførslerne er anonyme, så er det stadig muligt at spore, hvordan samtlige bitcoin bevæger sig rundt mellem de forskellige adresser. Hver gang en bitcoin bliver overført, skal transaktionen bekræftes uafhængigt af andre brugere på netværket, og derfor er alle overførsler offentlige og kan blandt andet findes på <a href="https://blockchain.info">blockchain</a>.</p>

<h3>Problemer med bitcoin-betaling</h3>

<p>Jack har de sidste par dage bestilt mad via takeaway-siden Hungry.dk, som accepterer betalinger med bitcoin.</p>

<p>Onsdag aften giver det dog problemer, da Jack meget sulten bestiller en omgang thai, men bliver mødt af en fejl, da Hungry.dk-siden ikke i første omgang genkender hans betaling med bitcoin.</p>

<p>Pengene er blevet overført, men ordren går ikke igennem.</p>

<p>»Det var sent på aften, og jeg var meget sulten, så det var lidt frustrerende,« siger Jack, der måtte ringe til Hungry.dk’s kundeservice for at få hjælp. Det ender med at han får udbetalt beløbet på et gavekort til takeaway-siden og må lave bestillingen en gang til med bitcoin. Denne gang går ordren igennem</p>

<p>»Så fik jeg noget natmad,« siger han.</p>

<p>Indtil videre har Jack's hverdag ikke ændret sig meget, siden han begyndte med at leve på bitcoin. Lidt er dog forandret.</p>

<p>Transporten er stadig den største udfordring, mens middagen er begrænset til det, han kan købe på Hungry.dk.</p>

<p>I weekenden vil Jack forsøge at betale sig til forskellige oplevelser med bitcoin. Følg med i begyndelsen af næste uge for at se, hvordan det går.</p>

<p><em>Projekt bitcoin: Jack vil overleve på bitcoin i hele marts måned 2015. Målet er at se, hvor langt man kan komme med bitcoin i dag uden at bruge hverken kontanter eller dankort. Følg hans løbende udfordringer med eksperimentet her på <a href="http://www.version2.dk/fokus/projekt-bitcoin">Version2</a> og på <a href="https://twitter.com/LivingOnCrypto">Twitter</a>.</em></p>

<p><em>Har du spørgsmål eller tips til Jack, så skriv en kommentar herunder eller en mail til <a href="mailto:ecl@version2.dk">ecl@version2.dk</a>.</em></p>
  </section></div></body></html>
