---
layout:     post
title: 	    "Fire år. 220.000 dræbte. En million sårede. 11 millioner på flugt. "
post_author:	    
post_date:	    Thu, 19 Mar 2015 12:49:04 +0100
post_site:	    politiken.dk 
post_link:	    http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mohammed oplevede angrebet med giftgas uden for Syriens hovedstad Damaskus på 
nærmeste hold. Han hjalp ofrene på et nødhospital og så børn og voksne dø 
spjættende med fråde om munden. Indtil han selv mistede bevidstheden. For 
halvandet år siden fortalte den 24-årige syriske mand sin historie til 
Politiken, og hans nødråb til verden blev trykt på forsiden af avisen: 
</p><div class="art-fakta article-box">
<header><h4 class="fallback">fakta</h4>
<h5>
Geografi</h5>
</header><div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00922/syrien-status-2015-_922019w.jpg" alt="" border="0"/></span>
</div>
</div><p> »Vi er gennem to et halvt år blevet slået ihjel af en diktator. Folk 
over hele verden ser på, mens vi dør. Vi bliver slået ihjel, og I gør 
ingenting for at hjælpe os. I lader os dø helt alene«. 
</p><p>
Det var i september 2013. På det tidspunkt havde omkring 100.000 mennesker 
allerede mistet livet under borgerkrigen i Syrien. Nogle måneder senere var 
Politiken via en chat på internettjenesten Skype igen i kontakt med 
Mohammed. Humøret var dårligt, og hans attitude nærmest opgivende, da han 
fortalte om regimets brug af tøndebomber mod civile. Han skrev kortfattet: 
</p><p>
»Og verden er stadig stille«. 
</p><p>
Siden dengang har Politiken flere gange skrevet til Mohammed via mail og 
Skype. I skrivende stund har han ikke svaret. Vi ved derfor ikke, hvordan 
det går ham nu, men vi ved, hvordan det er gået i Syrien, siden han i avisen 
og på nettet fortalte om sine oplevelser under giftgasangrebet og rettede 
sin appel til verdenssamfundet. 
</p><p>
Det er kun blevet værre. 
</p><p>
Nu er dødstallet ifølge FN og en stribe aktivistgrupper helt oppe på 
uvirkelige 220.000. En million er såret. Omkring 4 millioner syrere – især 
kvinder og børn – er flygtet ud af landet. Yderligere cirka 7 millioner er 
internt fordrevne i det krigshærgede land. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Year_of_Turbulence_921739" data-id="921739" data-imgtype="jpg" data-caption="En mand krydser gaden få øjeblikke efter, at en mortérgranat i december 2012 er slået ned Aleppo og har dræbt flere. Foto: Narciso Contreras/AP Photo"/><p>
Altså har samlet set 11 millioner mistet deres hjem. Det svarer til mere end 
halvdelen af Syriens befolkning. Og der er ingen udsigt til, at myrderierne 
og flygtningestrømmene stopper, her fire år efter at det begyndte. 
</p><p>
Politiken vil gennem 10 kapitler forsøge at gøre dig klogere på borgerkrigen. 
</p><h3>
1. Den unge mand blev præsident ved et tilfælde 
</h3><p>
Vi begynder historien med præsidenten. Bashar al-Assad blev født 11. september 
1965 og var blot en lille dreng, da hans far, Hafez al-Assad, overtog magten 
i Syrien i 1970 efter at være steget i graderne i landets militær og i den 
shia-muslimske minoritet alawitternes politiske parti, Baath-partiet. Men 
Bashar var anden søn i rækken, så det lå ikke i kortene, at han på et 
tidspunkt skulle træde i sin fars fodspor. Bashar var en stille og lidt 
indelukket dreng, der voksede op i skyggen af sin mere udadvendte storebror, 
som fra en tidlig alder var udset til ved sin fars død at fastholde 
Assad-familien ved magten. Lillebror Bashar blev student i Damaskus i 1982 
og uddannede sig også til læge i hovedstaden, hvor han tog eksamen i 1988. 
Han videreuddannede sig til øjenlæge og flyttede i 1992 til London for at 
dygtiggøre sig yderligere i faget. 
</p><p>
Blot to år senere kaldte hans far, præsidenten, ham imidlertid hjem til 
Damaskus. Anledningen var sørgelig og ændrede Bashars liv fundamentalt. 
Storebror Basil al-Assad var omkommet i en bilulykke, og dermed var 
lillebroren tvunget ind i rampelyset. I erkendelse af at vejen til 
magtudøvelse i Syrien kræver tætte bånd til og opbakning fra militæret 
begyndte Bashar på militærakademiet i Homs, nord for Damaskus. Han steg 
hurtigt i graderne og havde titel af oberst, da hans far Hafez døde i juni 
2000 efter at have siddet på magten i 25 år. 
</p><p>
Topfolk i militæret, efterretningstjenesten, det ledende Baath-parti og den 
magtfulde religiøse minoritet alawitterne - som al-Assad-familien selv 
tilhørte - sikrede, at Bashar kunne efterfølge sin far som præsident. I den 
proces blev landets forfatning ændret, så kandidater til posten som 
præsident ikke længere skulle være 40 år, men blot 34. Som var Bashars alder 
ved sin fars død. I juli blev han valgt som præsident med 97 procent af 
stemmerne. Der var ingen modkandidat. Samtidig blev han udpeget som formand 
for Baath-partiet og som øverstkommanderende for de væbnede styrker. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00921/Mideast_Syria_The_I_921720" data-id="921720" data-imgtype="jpg" data-caption="En af Bashar al-Assads (th) første officielle gerninger som Syriens præsident var at deltage i sin fars begravelse 13. juni 2000. I midten ses præsidentens lillebror Maher al-Assad, i dag er general, chef for republikanergarden og hærens elitekorps. Han regnes for Syriens næstmest magtfulde mand. Foto: AP Photo"/><p>
På grund af sin unge alder og ophold i London var det forventningen, at Bashar 
al-Assad i modsætning til aldrende politiske ledere i andre mellemøstlige 
stater ville trække sit land og sit folk i en mere moderne retning. Sådan så 
det også ud i begyndelsen af hans regeringstid. Han lovede en omfattende 
modernisering af økonomien, talte varmt om demokrati og dunder mod 
korruption. Han løslod hundredvis af politiske fanger og tillod for første 
gang i tre årtier uafhængige aviser i Syrien. Perioden blev kendt som 
foråret i Damaskus. 
</p><p>
Syriens økonomi var imidlertid elendig, efter at landets primære 
handelspartner, Sovjetunionen, var kollapset knap 10 år tidligere. Den 
statskontrollerede økonomi i Syrien levnede ikke plads til de lovede 
reformer, og det store og korrupte bureaukrati forhindrede privat initiativ. 
Bashar al-Assad var ikke i stand til at leve op til løfterne og rullede de 
spæde forandringer retur. Befolkningen stod skuffet tilbage. Op gennem 
00'erne konsoliderede præsidenten sin magt og slog hårdt ned på aktivister, 
intellektuelle og andre, der holdt ham fast på løfterne. De ville have 
politiske fanger løsladt, forlangte frie demokratiske valg og krævede 
reformer af økonomien. Men mange af dem blev tilbageholdt i lange perioder 
uden retskendelse, og de økonomiske reformer, der blev gennemført, gavnede 
eliten og ikke folket. 
</p><p>
Menneskeretsgrupper pegede på, at politiske modstandere af Assad ikke blot 
blev fængslet - de blev også tortureret og dræbt. 
</p><h3>
2. Det begyndte med graffiti på en mur i Daraa 
</h3><p>
Store dele af den syriske befolkning så derfor til med en blanding af 
misundelse og nyt håb, da det arabiske forår fejede hen over lande som 
Tunesien og Egypten, der ligesom Syrien var præget af høj arbejdsløshed, 
korruption og politisk undertrykkelse. Modet smittede, og i marts 2011 var 
det en gruppe drenge med spraydåser i hænderne, der antændte det, der siden 
udviklede sig til den værste humanitære katastrofe siden Anden Verdenskrig. 
Inspireret af hændelserne i andre lande sprayede de graffiti på en lokal 
skole i byen Daraa, der ligger helt mod syd i Syrien. 
</p><p>
»Det er din tur, doktor«, skrev de blandt andet med en slet skjult opfordring 
til, at den lægeuddannede Bashar al-Assad trådte tilbage. Et andet budskab 
på murene var: 
</p><p>
»Folket vil have, at regimet falder«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/APTOPIX_Mideast_Syr_921722" data-id="921722" data-imgtype="jpg" data-caption="Demonstration mod præsident al-Assad i Daraa 23. marts 2011. Demonstranterne blev mødt med tåregas og skarpe skud. Seks mistede livet. Foto: Hussein Malla/AP Photo"/><p>
Egentlig havde drengene ikke gjort sig de store overvejelser om protesterne. 
Deres handlinger var udtryk for kedsomhed og den sædvanlige oprørstrang i 
den generation. Ikke desto mindre blev gruppen på 10-15 teenagere 
arresteret, og i fængslet blev de tæsket og tortureret i ugevis af 
repræsentanter for et nervøst regime, der valgte at slå hårdt ned på selv de 
mindste tegn på et spirende forår i Syrien. 
</p><p>
Det fortælles i Syrien, at drengenes forældre troppede op hos den lokale 
sikkerhedschef, der var i familie med Assad. De forlangte at få deres sønner 
løsladt, men fik den besked, at det kunne de glemme alt om. Det førte til, 
at der udbrød protester i Daraa. Hundredvis gik på gaden. Sikkerhedsstyrker 
åbnede ild mod demonstranterne, endnu flere gik på gaden, og i løbet af en 
uge var 120 personer blevet dræbt af regimets folk. 
</p><h3>
3. Protester udviklede sig til blodig borgerkrig 
</h3><p>
Via sms-beskeder spredte nyheden om regimets brutale fremfærd mod 
demonstranterne sig til andre del af Syrien. I sin første tale til folket 
efter at oprøret brød ud, langede Assad ud efter såkaldte ballademagere og 
sabotører, som i alliance med kræfter uden for Syrien prøvede at 
destabilisere landet og fjerne fokus fra reformer og økonomiske trængsler. I 
hovedstaden Damaskus og i byen Homs kom det til store demonstrationer, som 
regimet slog hårdt ned på. I midten af maj måned havde sammenstødene 
allerede kostet de første 1.000 mennesker livet. 
</p><p>
Rundt omkring i Syrien blev der dannet brigader, som greb til primitive våben 
og forsvarede sig imod sikkerhedsstyrkerne. Også fra hæren meldte desertører 
sig under fanerne hos det utal af væbnede grupper, der på rekordtid skød op 
rundt om i landet. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00922/Mideast_Syria_Peace_922008" data-id="922008" data-imgtype="jpg" data-caption="En soldat fra Den Frie Syriske Hær hjælper i Aleppo en dreng, som er blevet såret af artilleri fra regeringshæren. Foto: Manu Brabo/AP Photo"/><p>
Sikkerhedsstyrkerne anholdt og torturerede personer, der blot var under 
mistanke for at have deltaget i demonstrationer. Men det lykkedes ikke 
Assads regime at slå opstanden ned. Tværtimod voksede den sig stærkere. I 
juli måned var flere hundredetusinde syrere på gaden i mange byer landet 
over for at kræve Bashar al-Assads afgang. 
</p><p>
Som månederne gik, blev der dannet et kludetæppe af oprørsgrupper med vidt 
forskellige dagsordener for, hvad de ville med Syrien. Det vurderes i dag, 
at der i det krigshærgede land opererer ikke færre end 1.000 større eller 
mindre militser. Hvor konflikten i Syrien i begyndelsen var præget af 
befolkningens modstand mod regimet og krav om reformer, er situationen 
blevet mere og mere broget, som tiden er gået. 
</p><h3>
4. Islamister, oprørere og Assads styrker kæmper om magt og land 
</h3><p>
Overordnet set kan de kæmpende deles op i tre større grupperinger. For det 
første er der præsident Bashar al-Assads styrker samt de militser, der er 
tro mod ham. Det drejer sig for eksempel om den magtfulde shia-muslimske 
milits Hizbollah, der med rod i Libanon sender krigere ind over grænsen som 
støtte for deres allierede Assad, der tilhører den shiamuslimske minoritet, 
alawitterne. Hizbollah har lovet, at de ikke vil se til på sidelinjen, mens 
deres allierede i Damaskus er under angreb. Samtidig føler Hizbollah sig 
direkte truet af de islamister, der kontrollerer områder tæt op mod grænsen 
til Libanon, og har derfor en klar interesse i at hjælpe Assad med at erobre 
territorium tilbage. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Mideast_Syria_Alepp_921768" data-id="921768" data-imgtype="jpg" data-caption="Aleppo er, som mange andre syriske byer, fuldstændig smadret efter flere års kampe og bombardementer. Billedet er offentliggjort af Aleppo Media Center, som af vestlige medier regnes som en pålidelig kilde til beretninger om al-Assad-regiments overgreb på den syriske civilbefolkning. Foto: AMC/AP Photo"/><p>
For det andet er der de såkaldte moderate oprørsgrupper. Det er dem, Vesten 
støtter, og de er sekulære. Det er dem, der i borgerkrigens spæde begyndelse 
som de første i sommeren 2011 dannede en samlet væbnet opposition til Assad 
under navnet Free Syrian Army (FSA). Kernen i FSA er officerer og soldater 
fra regimets militær, som er hoppet af for nu at kæmpe mod selvsamme regime. 
Hurtigt fik den lille gruppe tilslutning af tusindvis af andre afhoppere og 
frivillige, der lod sig indrullere i den hær, som voksede støt gennem det 
første år. Men hæren har i kampe mod Assads styrker lidt store tab, ligesom 
regimet forsøger at forhindre flere soldater i at desertere. Så selv om FSA 
kontrollerer områder og kvarterer i blandt andet hovedstaden Damaskus og 
Syriens næststørste by Aleppo, har de ikke formået at knække regimets 
våbentunge krigsmaskine. 
</p><div class="art-fakta article-box">
<header><h4 class="fallback">fakta</h4>
<h5>
Kontrol over områder</h5>
</header><div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00922/syrien-status-2015-_922020w.jpg" alt="" border="0"/></span>
</div>
</div><p/><p>
Politisk er FSA knyttet til Syriens Nationale Koalition for Opposition og 
Revolutionære Styrker. USA og flere arabiske lande anerkender denne 
politiske sammenslutning som en legitim repræsentant for den syriske 
befolkning. Men i Syrien har gruppen begrænset legitimitet og opbakning, 
hvilket betyder, at der ikke er et slagkraftigt alternativ til præsident 
Assad og hans styre. 
</p><p>
For det tredje er der islamisterne, som har det til fælles, at de kæmper for 
at skabe en egentlig islamisk stat i Syrien baseret på sharia-lov. Næsten 
halvdelen af oprørerne menes nu at være knyttet til yderligtgående 
islamistiske fraktioner. Der er blandt andet al-Nusra fronten og Syriens 
Islamiske Front, der samler 12 forskellige grupperinger. Disse islamister er 
på ingen måde enige med de moderate oprørere i FSA om, hvad der skal ske med 
Syrien. De kæmper både mod FSA og mod det syriske regime, og flere af dem 
ligger i indbyrdes kamp. 
</p><p>
Men som borgerkrigen har udviklet sig, er disse grupper blevet overskygget af 
en helt ny magtfaktor i Mellemøsten: Islamisk Stat. 
</p><h3>
5. Islamisk Stat og drømmen om kalifatet vinder frem 
</h3><p>
Med en effektiv propaganda-maskine, en nådesløs behandling af gidsler og 
modstandere samt let genkendelige symboler som sorte masker og sort-hvide 
blafrende flag bragte Islamisk Stat sig i 2014 helt ind i centrum af 
borgerkrigen i Syrien. Gruppen er oprindelig udsprunget af terrornetværket 
al-Qaeda i Irak, men udnyttede den kaotiske krig i Syrien til at sende 
toptrænede jihadister ind over grænsen til Syrien fra Irak. Gruppen har som 
erklæret mål at skabe et islamisk kalifat på tværs at store dele af 
Mellemøsten. 
</p><p>
Den har på rekordtid erobret store områder i det nordlige og østlige Syrien og 
kontrollerede i begyndelsen af 2015 op mod en tredjedel af landet – et areal 
svarende til Storbritannien. Dermed har terrorgruppen også adgang til 
lukrative oliefelter, der sikrer islamisterne en fast indtægt gennem salg af 
olie på det sorte marked. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Mideast_Syria_Timel_921741" data-id="921741" data-imgtype="jpg" data-caption="IS-parademarch i januar 2014 i de militante islamisters hovedby Raqqa. Foto: AP Photo"/><p>
Hvor andre oprørsgrupper har defineret sig i opposition til styret i Damaskus, 
er logikken helt anderledes for Islamisk Stat. Bevægelsen er i fuld gang med 
at opbygge sin egen stat, og det har kun kunnet lade sig gøre, fordi Assad 
har mistet grebet om landet. Hovedbyen for Islamisk Stat i Syrien er Raqqa, 
der ligger mod nord. Her har Islamisk Stat allerede opbygget det samfund, 
som gruppen drømmer om. Den overtager og udvikler de institutioner, der skal 
til for at få et civilsamfund til at hænge sammen. Skoler med undervisning, 
der bygger på en ekstrem fortolkning af islam. Domstole, der bygger på 
sharia-lov. Et straffekatalog med korsfæstelser, stening og halshugning som 
anvendte metoder. Islamisk Stat har sågar indført fødevarekontrol. Et 
moralpoliti patruljerer i gaderne i Raqqa og griber ind, hvis kvinder ikke 
er tilstrækkeligt tildækket. Islamisk Stat sørger også for underholdning til 
folket. 
</p><p>
Islamisk Stat har ifølge FN begået forbrydelser mod menneskeheden i Syrien. 
Dens krigere henretter store grupper af fanger, som er taget i kampe mod 
regimet og andre oprørsgrupper. IS dræber også civile, der ikke vil indordne 
sig under den strenge islamiske lov, ligesom homoseksuelle bliver forfulgt 
og slået ihjel. Den har halshugget en stribe vestlige gidsler, og billederne 
af de knælende fanger klædt i orange dragter ved siden af en sortklædt 
kriger med en kampkniv i hånden er gået verden rundt og er blevet ikoniske. 
</p><p>
Det kan undre, at Islamisk Stat trods sin åbenlyse brutalitet nyder så stor 
opbakning og har formået at indtage så store områder i Syrien. Men til 
forskel fra al-Qaeda, der skaber skræk og rædsel med målrettede terrorangreb 
og spektakulære selvmordsaktioner, så er Islamisk Stats hensigt en helt 
anden. Gruppen ved, at den er nødt til at vinde ’hearts and minds’, hvis den 
skal overleve. Derfor deler den fødevarer ud til befolkningen, og den sørger 
for noget så banalt som adgang til rent drikkevand og elektricitet. 
</p><p>
Den bygger en stat i stedet for at nedbryde den. 
</p><h3>
6. Billeder og vidnesbyrd dokumenterer tortur og mishandling 
</h3><p>
Billedet leder tankerne hen på dem, vi har set fra sultkatastrofer i Afrika. 
Eller fra kz-lejre under nazityskland. 
</p><p>
Liget ligger med let bøjede ben på et betongulv med sand og småsten, der visse 
steder klæber til kroppen. Benene er bøjede i en 90 grader vinkel. Huden er 
lysebrun, nærmest gullig sine steder. Måske mere grå. Sener og knogler 
træder tydeligt frem som tegn på, at det, der engang var et menneske, ikke 
fik noget at spise i sin sidste tid. Maven og underlivet er helt indsunket. 
Hofteskålen ses gennem det tynde lag hud, og ribbenene former en kasse med 
knogler som pinde, der stikker ud til siden. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00921/tortur2_816030y_921976" data-id="921976" data-imgtype="jpg" data-caption="Rapporten om forholdene i de syriske fængsler dokumenterede forhold, som ledte tankerne hen på den nazistiske koncentrationslejre under Anden Verdenskrig. Foto: fra rapporten"/><p>
Fotografiet er taget af en afhoppet fotograf fra det syriske militær. Og det 
er et af i alt 55.000 billeder, som fotografen har optaget under 
borgerkrigen af torturerede, udsultede og mishandlede fanger i syriske 
fængsler. En rapport om billederne konkluderer, at de dokumenterer 
Assad-regimets systematiske drab på 11.000 fanger, og fotografierne er 
blevet overdraget til advokater med henblik på at rejse en sag mod 
præsidenten og hans folk ved krigsforbryderdomstolen. 
</p><p>
Billeder kan vende en stemning og en krig. Det ikoniske fotografi af den 
dengang niårige pige Kim Phuc Phan, der nøgen og skrigende flygter fra 
amerikanske napalmbomber, var med til at vende befolkningen mod USA’s 
krigsførelse i Vietnam. De grynede fotos fra det berygtede Abu 
Ghraib-fængsel i Irak – for eksempel det, hvor en amerikansk fangevogter 
trækker rundt med en fange i et halsbånd - skabte en helt ny debat om 
vestens indsats, opførsel og berettigelse i Irak. 
</p><p>
Samme indflydelse har billederne fra fængslerne i Syrien ikke haft. Rapporten 
og de 55.000 billeder er ellers langt fra det eneste vidnesbyrd om, at 
parterne i borgerkrigen benytter sig af tortur og mishandling af sine 
modstandere. FN har selv lavet en rapport, der dokumenterer det. Den bygger 
på interview med 38 personer, der er blevet løsladt fra fængsler og andre 
detentioner rundt omkring i Syrien. Rapporten bærer rammende titlen »Åbne 
sår«, og den konkluderer, at både regimet, oprørsgrupperne og islamisterne 
systematisk mishandler og torturerer fanger og dermed gør sig skyldige i 
forbrydelser mod menneskeheden. 
</p><p>
Amnesty International har også undersøgt brugen af tortur under borgerkrigen i 
Syrien. Menneskeretsgruppen interviewede syrere, der var flygtet til Jordan 
om deres oplevelser, og identificerede på den baggrund i rapporten »Jeg 
ønskede at dø« i alt 31 torturmetoder anvendt under borgerkrigen. 
</p><p>
Verdenssamfundet har gentagne gange forgæves fordømt brugen af tortur i 
Syrien, men har ingen reel mulighed for at bremse blodsudgydelserne, så 
længe de faste medlemmer af FN’s Sikkerhedsråd - USA, Rusland, Kina, 
Frankrig og Storbritannien - ikke kan blive enige om, hvem der er de 
legitime magthavere i landet. 
</p><h3>
7. Giftgas slog børn ihjel og efterlod en splittet verden 
</h3><p>
Det stod også klart, efter at et omfattende angreb med giftgas i Syrien 
chokerede verden i sensommeren 2013. Angrebet blev rigt dokumenteret med 
beretninger fra øjenvidner, videooptagelser og fotografier, og det var 
brugen af de forbudte og frygtede kemiske våben, der for alvor bragte 
borgerkrigen i Syrien helt hjem i stuerne til borgerne i vestlige lande. 
</p><p>
Vi så folk dø, uden at der var en eneste dråbe blod. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Mideast_Syria_Timel_921742" data-id="921742" data-imgtype="jpg" data-caption="En mand sørger over et af ofrene for gasangrebet på Douma. Foto: AP Photo"/><p>
Mens familier lå og sov i deres senge i huse og lejligheder i Ghouta-kvarteret 
i udkanten af Damaskus, landede der olietønder i gaderne. Normalt 
eksploderer såkaldte tøndebomber øjeblikkeligt, men denne gang var angrebet 
mere stille. Ud af tønderne sivede giftgassen sarin, og hurtigt blev de 
ellers helt stille og søvndrukne gader forvandlet til et mareridt. Nogle 
ofre nåede aldrig ud af deres senge, men sov ind i døden, mens giftgassen 
lammede deres kroppe og evne til at trække vejret. 
</p><p>
Andre blev set vakle gispende rundt i gaderne, inden de dejsede om og trak 
vejret for sidste gang med et forbløffet og skræmt udtryk i ansigtet. En del 
blev bragt til de interimistiske felthospitaler, hvor modgiften mod 
gasangreb hurtigt slap op. Optagelser viser, hvordan ofrene ryster og har 
hvidt skum boblende ud af mundvigene. På billeder fra lighuse dagen efter 
angrebet ligger børn i rækker med store isblokke omkring sig som vidnesbyrd 
om, at dette angreb ikke var rettet mod soldater. Det er uklart, præcis hvor 
mange der omkom den nat i august 2013. De officielle tal taler om nogle 
hundrede, mens menneskeretsgrupper og aktivister mener at have dokumentation 
for, at dødstallet var omkring 1.300. 
</p><p>
Under alle omstændigheder blev efterspillet dramatisk. FN’s våbeninspektører 
konkluderede, at der blev brugt giftgas i store mængder under angrebet uden 
dog at udpege en skyldig. Assad lagde ansvaret på oprørsgrupper, mens 
vestlige lande anført af USA’s præsident Obama mente, at det var uden for 
enhver tvivl, at Syriens præsident Assads regime selv stod bag angrebet, og 
amerikanerne fremlagde efterretninger, der pegede i den retning. Både EU og 
Den Arabiske Liga var enig i den konklusion. Politikere krævede, at der blev 
grebet militært ind mod Assad, og Obama talte om, at præsidenten ved at 
angribe med giftgas havde overskredet den berømte røde linje, og USA’s leder 
lagde op til en militær straffeaktion mod Assad. 
</p><p>
Men Rusland – mangeårig tæt allieret med Assad-regimet – var af en anden 
opfattelse. Landets ledelse var ligesom Assad af den overbevisning, at 
oprørsgrupper havde skaffet sig adgang til kemiske våben og havde begået 
angrebet for at tvinge et vestligt angreb på Assad igennem, hvorved 
oprørerne ville få det overtag, der kunne tippe borgerkrigen til deres 
fordel. 
</p><p>
Rusland er et af de fem permanente medlemmer af FN’s Sikkerhedsråd og havde 
sammen med Kina allerede inden giftgasangrebet ad tre omgange blokeret for 
en militær intervention i Syrien. Den dokumenterede brug af sarin mod 
civilbefolkningen fik ikke de to lande til at ændre på den holdning, og 
derfor måtte Obama opgive sine planer om at straffe Assad. I stedet blev der 
på russisk initiativ lavet en aftale med Assad om, at det syriske regime 
skulle aflevere alle sine kemiske våben til destruktion. Den operation 
deltog blandt andet det danske krigsskib Esbern Snare i. 
</p><h3>
8. Krig udløser værste humanitære katastrofe siden anden verdenskrig 
</h3><p>
Fire millioner flygtninge. Syv en halv millioner internt fordrevne. Mere end 
halvdelen af befolkningen på flugt fra deres hjem. Den største 
flygtningekatastrofe i nyere tid. Tallene og informationerne er uvirkelige, 
og som tiden går, vænner offentligheden sig til alle nullerne, og 
det bliver sværere og sværere at forstå, at der er et menneske bag hvert 
enkelt tal. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Mideast_Syria_Timel_921747" data-id="921747" data-imgtype="jpg" data-caption="Flygtningelejr ved den libanesiske grænseby Arsal. Foto: Bilal Hussein/AP Photo"/><p>
For at forstå omfanget af den strøm af flygtninge, som borgerkrigen har 
udløst, kan det derfor være nyttigt at vende billedet mod Danmark. 
</p><p>
Målt ud fra befolkningens størrelse svarer situationen i Syrien til, at flere 
end en million danskere i løbet af fire år var tvunget til at pakke, hvad de 
selv kunne bære, og rejse over grænsen til et af vore nabolande. Samtidig 
ville yderligere cirka to millioner være det, som officielt hedder ’internt 
fordrevne’. To millioner ville altså have forladt deres hjem på grund af 
krigen og søgt mod Jylland, Sjælland, Bornholm, Lolland eller et andet sted 
i Danmark for at beskytte sig mod bomber, kugler og granater. 
</p><div class="art-fakta article-box">
<header><h4 class="fallback">fakta</h4>
<h5>
Flygtninge i nærområderne</h5>
</header><div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00922/syrien-status-2015-_922021w.jpg" alt="" border="0"/></span>
</div>
</div><p/><p>
Fortsætter vi tankeeksperimentet og vender blikket mod vores nabolande for at 
få en idé om, hvor mange danske flygtninge, de ville huse, så kunne tallene 
se sådan her ud: Vores store nabo mod syd, Tyskland, ville have åbnet 
grænsen for 400.000 danskere. Sverige havde budt velkommen til 300.000, mens 
Norge ville tage imod 150.000 flygtninge fra det krigshærgede Danmark. 
</p><p>
Finland og Island ville også have taget imod et mindre antal, mens lande i 
Mellemøsten – ikke uden en del nationale protester – ville have taget imod 
omkring 55.000 danskere. 
</p><p>
Blodsudgydelserne i Syrien har på fire år udløst det, som FN kalder den værste 
humanitære katastrofe siden Anden Verdenskrig. Til fods og med store sække 
bundet på ryggen har familier slæbt sig selv og deres ejendele væk fra 
rædslerne. En del bor nu i store propfulde lejre i nabolandene og prøver at 
få en hverdag til at fungere. Men de fleste har blot krydset grænsen til 
enten Tyrkiet, Jordan eller Libanon, hvor de er blevet udstyret med basale 
fornødenheder som ris, vand og olie. De forsøger nu at skabe sig et nyt liv 
i nabolandene, hvor den store tilstrømning afstedkommer konflikter med de 
lokale indbyggere. Skal syrere pludselig have adgang til de få job, som vi 
selv har mulighed for at bestride?, spørger de sig selv. 
</p><div class="art-fakta article-box">
<header><h4 class="fallback">fakta</h4>
<h5>
Flygninge i Europa</h5>
</header><div class="fakta-body" data-buildingblock="embedded_factboxlink">
<span class="img-contimg-fl-right"><img class="image inlineLightBox" src="http://multimedia.pol.dk/archive/00922/syrien-status-2015-_922022w.jpg" alt="" border="0"/></span>
</div>
</div><p/><p>
Inde i Syrien er forholdene i store dele af landet elendige. Hele byer er 
jævnet med jorden, vand- og elforsyningen er enten ustabil eller 
ikke-eksisterende, adgangen til lægehjælp minimal, og de tilbageværende 
familier har mange steder svært ved at skaffe mad. Nødhjælpsarbejdere kan 
kun i meget lille antal få adgang til Syrien, ligesom der slet ikke kommer 
nok nødhjælp ind til at forsyne de omkring 12 millioner mennesker, der har 
brug for hjælp. Ud af en samlet befolkning på 18 millioner. 
</p><p>
Danmark har også mærket borgerkrigen i Syrien. Alene i 2014 bankede cirka 
7.000 syrere på døren til Danmark og søgte asyl. De var dermed stærkt 
medvirkende til at bringe det samlede antal asylansøgere i Danmark op på det 
højeste antal de seneste tyve år. På Christiansborg har politikerne 
diskuteret, hvordan de skulle forholde sig til ’den ekstraordinære 
situation’. 
</p><p>
Folketinget vedtog i februar 2015 en stramning af udlændingeloven, der 
betyder, at flygtninge, der ikke er individuelt forfulgte, men flygter fra 
de generelle forhold i et land – for eksempel fra borgerkrig – opnår en 
midlertidig beskyttelse på et år. Det vil sige, at når de har været i 
Danmark i et år, skal myndighederne vurdere, om det er sikkert for dem at 
rejse hjem. Samtidig kan flygtningene som udgangspunkt ikke søge om at få 
deres familie til landet det første år. 
</p><h3>
9. Bomberne rammer islamisterne, men alligevel vinder de frem 
</h3><p>
Trafikken går imidlertid også den anden vej. Politiets Efterretningstjeneste 
vurderer, at omkring 100 danske statsborgere er rejst til Syrien for at 
kæmpe sammen med Islamisk Stat og andre islamister, der har udnyttet den 
ødelæggende borgerkrig til at erobre store områder i Syrien. 
</p><p>
Netop Islamisk Stat har gennem det seneste år med blodige henrettelser og 
makabre halshugninger flyttet Vestens fokus fra borgerkrigen i Syrien hen 
imod at stoppe Islamisk Stats fremfærd. Medierne har fulgt trop. 
Terrorgruppens drab på vesterlændinge trækker større overskrifter end de 
daglige kampe og drab i resten af Syrien, selv om de i antal overgår, hvad 
Islamisk Stat har på samvittigheden. 
</p><p>
Da terrorgruppen i efteråret 2014 vandt mere og mere land mod det nordlige 
Syrien, samlede USA en koalition af de arabiske lande Bahrain, Jordan, 
Qatar, Saudi-Arabien og De Forenede Arabiske Emirater. »Vi vil ødelægge 
Islamisk Stat«, lød det fra den amerikanske præsident Obama. 
</p><p>
Men sådan gik det ikke. 
</p><p/><hr class="img-placeholder" data-classname="aside-img" data-src="http://multimedia.pol.dk/archive/00921/Mideast_Qatar_Islam_921769" data-id="921769" data-imgtype="jpg" data-caption="Amerikanske soldater gør bomber klar på en base i Qatar. Foto: Adam Schreck/AP Photo"/><p>
Ganske vist var luftstøtte fra amerikanske jagerfly en stor del af 
forklaringen på, at det lykkedes kurdiske tropper i det nordlige Syrien at 
fortrænge Islamisk Stat fra byen Kobane, der ligger på grænsen til Syrien. 
Den var i flere måneder under belejring fra islamisterne, og via kameraer 
opstillet på den tyrkiske side af grænsen kunne offentligheden se røgen fra 
IS’ bomber, ligesom sortklædte krigere blev fotograferet, da de placerede 
deres sorte og hvide flag på en bakketop i udkanten af byen. Men Islamisk 
Stat blev drevet ud af byen, hvilket blev opfattet som en vigtig moralsk 
sejr for USA’s arabiske koalition. 
</p><p>
Amerikanske jagerfly har siden september sidste år gennemført flere end 1.000 
luftangreb mod Islamisk Stat i Syrien, slået mindst 1.600 krigere ihjel og 
ødelagt krigsmateriel. Alligevel er det småt med optimismen, for trods 
angrebene fra kampflyene kontrollerer Islamisk Stat mere land i Syrien nu, 
end før bomberne begyndte at falde. Som udenrigsminister Martin Lidegaard 
(R) sagde i et interview med Politiken TV i februar: 
</p><p>
»Jeg har ikke lyst til at stå og tegne et stort glansbillede, fordi det er der 
slet ikke basis for«. 
</p><h3>
10. Syrien er blevet til en stedfortræderkrig 
</h3><p>
For længst har FN erkendt, at borgerkrigen i Syrien ikke kan løses militært. 
Ingen af parterne er stærke nok til at vinde herredømmet over landet, her 
hvor krigen går ind i sit femte år. Derfor er en politisk løsning den eneste 
vej mod fred i Syrien. 
</p><p>
Men indtil videre har fredskonferencer i den schweiziske by Geneve været de 
rene fiaskoer. Regimet i Syrien og FN ser helt forskelligt på borgerkrigen. 
Konkret opfatter præsident Assad alle modstandere af regimet som 
’terrorister’, der er ude på at ødelægge Syrien, mens FN betragter omtaler 
dem som ’oppositionen i Syrien’. 
</p><p>
Udgangspunktet for konferencerne er, at den syriske regering og den politiske 
opposition i landet skal blive enige om at etablere en overgangsregering for 
at bringe landet ud af fire års blodig stillingskrig. Det er ikke lykkedes, 
og det skyldes ifølge FN først og fremmest, at Assads regime ikke har været 
indstillet på at rykke sig en tomme. FN’s generalsekretær Ban Ki-Moon har 
fordømt regimets ’brutalitet’. I øjeblikket forsøger FN’s særlige udsending 
i Syrien, Staffan de Mistura, at forhandle lokale våbenhviler på plads 
mellem regimet og oprørerne, i første omgang i Syriens næststørste by 
Aleppo. Indtil videre uden succes. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00921/Mideast_Syria_921765" data-id="921765" data-imgtype="jpg" data-caption="Nytårsaftensdag 2014 hilser præsident al-Assad på syriske regeringssoldater ved frontlinjen i den østlige del af Syriens hovedstad Damaskus. Billedet er offentliggjort af det syriske nyhedsbureau. Foto: SANA/AP Photo"/><p>
Assad står ikke alene i sin kamp for magten, og det er forklaringen på, at det 
er lykkedes ham at holde stand så længe uden at lade sig påvirke af 
omverdenens krav om, at han træder tilbage. Omvendt står de andre parter i 
borgerkrigen heller ikke alene. Det er ganske vist dem, der bærer våbnene og 
affyrer granaterne, men alle parter bliver støttet udefra. Dermed er 
borgerkrigen i Syrien ved at udvikle sig til en såkaldt stedfortræderkrig – 
altså en krig, hvor hver part er allieret med eller støttet af andre større 
magter. Og derfor handler krigen ikke længere kun om Syrien, men om hele 
magtbalancen i Mellemøsten. 
</p><p>
På sin side henter præsident Bashar al-Assad opbakning fra Mellemøstens store 
shia-muslimske land, Iran. Syrien har en naturlig og historisk alliance med 
Iran, der blandt andet indebærer store handler med våben og andet militært 
udstyr. Den shia-muslimske milits Hizbollah, der er økonomisk støttet af 
Iran, kæmper for Assad i Syrien. Og samtidig har præsident Assad i Rusland 
en magtfuld allieret med fast sæde i FN’s Sikkerhedsråd, hvor Rusland sammen 
med Kina adskillige gange har blokeret for resolutioner, der havde til 
formål at stække Assads magt. 
</p><p>
På den anden side får oprørsgrupperne, der hovedsageligt udgøres af 
sunni-muslimske grupperinger, også støtte udefra. Både Tyrkiet, 
Saudi-Arabien, Qatar og andre arabiske lande samt USA og Storbritannien 
støtter oprørerne både økonomisk og militært, ligesom soldaterne får træning 
af blandt andet det amerikanske militær. Dertil kommer, at terrorbevægelsen 
Islamisk Stat tilsyneladende henter store millionbeløb i donationer fra 
private personer i blandt andet Qatar og Kuwait. 
</p><p>
Med involveringen af og støtte fra parter udefra er der en risiko for, at 
borgerkrigen i Syrien kan forvandle sig til en sekterisk krig mellem islams 
to store grene, sunni og shia, og sprede sig ud af Syrien. Den udvikling vil 
have uoverskuelige konsekvenser. Samtidig kan ingen sige, om Islamisk Stat 
vil være til at slå tilbage, når de først har vundet befolkningens tillid i 
de områder, som IS kontrollerer. 
</p><p>
Men hvad kommer der så til at ske? Hvordan vil borgerkrigen udvikle sig? Og 
hvad skal vi sige til den unge syrer Mohammed, hvis han igen spørger 
omverdenen om, hvornår myrderierne i hans hjemland holder op? 
</p><p>
Ingen kan svare på de spørgsmål. 
</p><p><i class=" bl-elem">Kildeliste: Bøgerne ’Inside Syria’ af Reese Erlich og ’Islamisk Stat’ af 
Loretta Napoleoni. Artikler fra FN, Dansk Flygtningehjælp, BBC, World Watch 
Monitor, Politiken, CNN, CBC, New York Times, Vice, Time Magazine, Danmarks 
Radio, The Jamestown Foundation, The Syrian Observatory for Human Rights og 
Center for Documentation of Violations in Syria. Rapporter fra FN’s 
Højkommissariat for Menneskerettigheder, Amnesty International og fra 
advokaterne Sir Desmond de Silva og Sir Geoffrey Nice samt professor David 
Crane.</i></p><p class=" bl-elem"><i class=" bl-elem">Publiceret 19. marts 2015</i></p>	
</div>
</div></body></html>
