---
layout:     post
title: 	    "Norge går i offensiven med verdens største oliefond"
post_author:	    
post_date:	    Thu, 19 Mar 2015 08:46:35 +0100
post_site:	    politiken.dk 
post_link:	    http://politiken.dk/oekonomi/ft/ECE2592675/norge-gaar-i-offensiven-med-verdens-stoerste-oliefond/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Verdens største statslige investeringsfond gør nu sin indflydelse gældende i 
kampen for, at aktionærer i amerikanske selskaber skal have lov til at 
foreslå egne kandidater til virksomhedsbestyrelser. 
</p><p>
Norges oliefond, der har placeret 5.600 milliarder kroner i verdens aktie-, 
obligations- og ejendomsmarkeder, har netop udsendt en hensigtserklæring om 
såkaldt stedfortræderadgang, der giver aktionærer en formel og reel ret til 
at opstille andre kandidater end dem, den siddende bestyrelse selv foreslår. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ressourceoekonomi/ECE2545767/hvem-skal-slukke-for-oliehanen/">Hvem skal slukke for 
oliehanen? </a></p><p>
»En sikker og velfungerende bestyrelse vil ikke frygte alternative kandidater. 
Vi vil ikke støtte bestyrelsesmedlemmer, der forsøger at undergrave 
aktionærernes arbejde for at få ret til at opstille egne kandidater«, 
skriver fonden i sin hensigtserklæring. 
</p><div class="art-quote article-box">
<p class="quote"/>
<blockquote>
<p class="quote-txt">
Oliefonden er i gang med at skærpe sin profil og spille en langt mere 
aktiv rolle
</p>
</blockquote>
</div><p>
Oliefonden er i gang med at skærpe sin profil og spille en langt mere aktiv 
rolle i de selskaber, hvor den har investeringer, og fra i år vil fonden på 
forhånd offentliggøre, hvordan den vil stemme på generalforsamlinger.</p><p>
Opstilling af alternative kandidater og adskillelse af posterne som 
administrerende direktør og bestyrelsesformand er blandt de principper, som 
oliefonden lægger størst vægt på at forsvare. I 2011 fremsatte fonden 
eksempelvis forslag om alternative kandidater i seks amerikanske selskaber, 
herunder Charles Schwab, Western Union, Staples og CME Group. 
</p><h3>
Stemte imod 15.000 gange 
</h3><p>
I sidste måned afslørede fonden, at den sidste år stemte imod 
bestyrelsesforslag 15.000 gange ved generalforsamlinger og årsmøder rundt om 
i verden. Det afspejler fondens voksende indflydelse: Den ejer, hvad der 
svarer til 1,3 procent af alle børsnoterede selskaber i verden. 
</p><p>
Oliefonden foreslår, at der skal være visse begrænsninger for opstilling af 
alternative kandidater, herunder en karensperiode på op til tre år for at 
sikre, at langtidsinvestorer begunstiges, og den tilføjer, at den helst ser, 
at mindst hvert femte medlem af en bestyrelse er valgt af investorerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/gloekonomi/ECE2553644/forslag-det-skal-apple-bruge-deres-700-milliarder-dollars-paa/">Forslag: Det skal Apple bruge 
deres 700 milliarder dollars på</a></p><p>
Hensigtserklæringen om at blive en endnu mere aktiv investor kommer, samtidig 
med at oliefonden har offentliggjort sit næstdårligste afkast i forhold til 
sit referenceindeks i 10 år. 
</p><p>
Samlet set gav fonden sidste år et afkast på 7,6 procent med positive 
resultater fra alle sine tre aktivklasser. Aktier gav et afkast på 7,9 
procent, obligationer 6,9 procent og ejendomme 10,4 procent. 
</p><p><b class="ext-link">LÆS OGSÅ </b><a class="embeddedlink">Google investerer i 
genteknologi</a></p><p>
Men målt imod fondens referenceindeks ligger afkastet 0,8 procent lavere. 
Oliefonden forklarer det med sin store andel af europæiske aktier og kortere 
løbetid på obligationer end i referenceindekset. 
</p><h3>
Øget investering 
</h3><p>
Den største forskydning i aktivfordelingen var den øgede investering i 
ejendomme, der nu udgør 2,2 procent af alle fondens aktiver mod 1 procent 
for et år siden. Aktier udgør 61,3 procent af den samlede beholdning og 
obligationer 36,5 procent. 
</p><p>
Apple, Novartis og BlackRock bidrog mest til aktieafkastet, mens Tesco, BG 
Group og Sprint klarede sig dårligst. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2563651/tiden-er-ved-at-rinde-ud-for-maersk-i-qatar/">Tiden er ved at rinde ud for 
Mærsk i Qatar</a></p><p>
Oliefonden forsøger at blive en mere aktiv investor ved at blande sig i 
styringen af de selskaber, den har investeret i. Men kritikere siger, at 
fonden i virkeligheden mere fungerer som en gigantisk investeringsforening, 
ikke mindst fordi den investerer meget bredt. 
</p><p>
Fonden siger, at den ved udgangen af 2014 havde andele i 9.134 selskaber 
sammenlignet med 8.213 et år tidligere. 
</p><p><i class=" bl-elem">Oversættelse: Tonny Pedersen</i></p><p class=" bl-elem"><i class=" bl-elem">Med licens fra Financial Times</i></p>	
</div>
</div></body></html>
