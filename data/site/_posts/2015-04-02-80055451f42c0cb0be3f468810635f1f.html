---
layout:     post
title: 	    "Flere end 50 omkomne: Fisketrawler sunket i Rusland"
post_author:	    
post_date:	    Thu, 02 Apr 2015 07:27:29 +0200
post_site:	    politiken.dk 
post_link:	    http://politiken.dk/udland/ECE2614749/flere-end-50-omkomne-fisketrawler-sunket-i-rusland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Ifølge de foreløbige oplysninger var der 78 russere om bord samt statsborgere 
fra Myanmar, Ukraine, Litauen og Vanuatu. Angiveligt 54.
</p>
<p class="sender">
Artur Rets, leder af redningsaktionen, til Tass 
</p>
</blockquote>
</div><p>
En russisk fisketrawler er sunket i det fjerntliggende og ekstremt kolde 
Okhotsk-hav mellem Kamtjatka-halvøen og Ruslands østlige kyst. 
</p><p>
Skibet, 'Dalniy Vostok', skal være sunket på omkring 15 minutter, hvilket 
ifølge de første meldinger fra ulykkesområdet betød, at omkring 20 
ombordværende aldrig nåede væk fra skibet og sank med det. 
</p><p>
Ifølge nyhedsbureauet Tass udsendte skibet aldrig et nødsignal. Lige nu 
forlyder det ifølge de russiske myndigheder, at flere end 50 mennesker er 
omkommet. 
</p><p>
»63 personer er blevet reddet. 54 mennesker er fundet døde. En 
redningshelikopter er sendt af sted for at evakuere og hjælpe ofrene«, siger 
Ekaterina Potvorova fra Ruslands fjernøstlige redningsenhed til mediet 
Russia Today. 
</p><p>
1.400 redningsarbejdere og en lang række redningsfartøjer, flere af dem 
fiskekuttere, der befandt sig i nærheden af det sunkne skib, deltager lige 
nu i søgningen efter eventuelle overlevende. 
</p><h3>
132 mennesker ombord - 15 savnes fortsat 
</h3><p>
Der var mindst 132 mennesker ombord på skibet. Derfor menes mindst 15 at være 
savnet. 
</p><p>
Chancen for at de overlever er ifølge de russiske myndigheder små. Dels fordi 
vandet i området er tæt på frysepunktet, dels fordi der meldes om 1,5 meter 
høje bølger. Derfor frygtes det, at de 15, der endnu ikke er fundet, 
allerede kan være døde af nedkøling. 
</p><p>
Ifølge redningsarbejderne i området kan man formentlig ikke overleve længere 
end 20 minutter i det iskolde vand. 
</p><p>
Det vides endnu ikke, hvorfor det 103 meter lange og 16 meter brede er sunket. 
Men de første meldinger lyder på, at synderen kan have været en flydende 
isflage, der kan have revet skibets side i stykker. 
</p><p>
»Den mest plausible grund til, at skibet er sunket, er lige nu, at en isflage 
kan have slået hul i skibets skrog«, siger en kilde fra redningsmandskabet 
til Russia Today. 
</p><h3>
Skibet var 26 år gammelt 
</h3><p>
'Dalniy Vostok' blev bygget i 1989 og sejlede indtil 2014 i det Baltiske Hav 
med base i Riga i Letland. Sidste år blev skibet købt af firmaet 'Magellan' 
og sendt til den fjerneste del af Rusland. 
</p><p>
Det er en såkaldte frysetrawler, der kan klargøre og nedfryse fangsten ombord 
på skibet. 
</p><p>
Inden det blev sat i vandet i Okhotsk Havet gennemgik det i slutningen af 
sidste år et fuldstændigt sikkerhedstjek og blev ifølge skibets ejer fundet 
i god nok stand til at sejle. 
</p><p class=" bl-elem">
Der er nu påbegyndt en efterforskning, der skal afgøre, om alle 
sikkerhedsprocedurer er blevet overholdt. De overlevende bliver i den 
forbindelse afhørt. 
</p>	
</div>

</div></body></html>
