---
layout:     post
title: 	    "Cornelius sikrer sejr til ineffektivt U21-landshold"
post_author:	    
post_date:	    Tue, 31 Mar 2015 21:08:41 +0200
post_site:	    politiken.dk 
post_link:	    http://politiken.dk/sport/fodbold/ECE2612729/cornelius-sikrer-sejr-til-ineffektivt-u21-landshold/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var i perioder klasseforskel, da det danske U21-landshold i fodbold 
tirsdag aften besejrede USA 1-0 på Lyngby Stadion. 
</p><p>
Det danske hold var dog meget ineffektivt, især i første halvleg, i kampen, 
der var den sidste for holdet, før U21-landstræner Jess Thorup om cirka to 
måneder udtager truppen til EM-slutrunden i Tjekkiet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2612347/viktor-fischer-er-i-spil-til-u21-em/">Viktor Fischer er i spil til 
U21-EM</a></p><p>
Andreas Cornelius kom ind fra begyndelsen af anden halvleg, og han scorede fem 
minutter senere kampens eneste mål, der var et flot et af slagsen. 
</p><p>
Angriberen fra FC København modtog en aflevering fra Yussuf Poulsen med ryggen 
til mål, og efter en lille brydekamp med en amerikansk forsvarer vendte 
Andreas Cornelius rundt og scorede. 
</p><p><b class="ext-link">LÆS OSGÅ</b><a class="embeddedlink" href="http://politiken.dk/sport/fodbold/ECE2538570/hoejbjergs-u21-em-skal-gennem-en-forhandlingsfase/">Højbjergs U21-EM skal gennem 
en forhandlingsfase</a></p><p>
I første halvleg havde danskerne vist flot opspil, men der gik alt for meget 
nipseri i den, når hjemmeholdet kom tæt på amerikanernes mål. 
</p><p>
Det sås blandt andet, da Lucas Andersen og Yussuf Poulsen valgte forkerte 
løsninger i favorable situationer. 
</p><p>
Danmark var totalt dominerende i store dele af kampen, men mod slutningen af 
anden halvleg kom USA bedre med og havde flere muligheder. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2485384/dbu-forlaenger-med-succestraener/">DBU forlænger med succestræner</a></p><p>
Målmanden Frederik Rønnow, der efter pausen havde afløst David Jensen, havde 
flere gode redninger, så U21-landsholdet holdt nullet for anden gang på fem 
dage. 
</p><p>
Torsdag i sidste uge spillede Danmark 0-0 ude mod Portugal. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2535446/danmarks-vej-til-u21-em-gaar-over-oesteuropa/">Danmarks vej til U21-EM går 
over Østeuropa</a></p><p>
Nicolaj Thomsen og Yussuf Poulsen havde gode chancer, og kort før tid var 
Andreas Cornelius igen tæt på med et hovedstød. 
</p><p>
Det danske hold skal ved EM-slutrunden møde værten, Tjekkiet, Tyskland og 
Serbien. 
</p><p class=" bl-elem">
Den første kamp er 17. juni mod Tjekkiet. 
</p>	
</div>

</div></body></html>
