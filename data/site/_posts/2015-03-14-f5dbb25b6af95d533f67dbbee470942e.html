---
layout:     post
title: 	    " Studerende jubler over opgør med karakterbonus"
post_author:	    
post_date:	    Sat, 14 Mar 2015 11:38:25 +0100
post_site:	    politiken.dk 
post_link:	    http://politiken.dk/indland/uddannelse/ECE2587062/studerende-jubler-over-opgoer-med-karakterbonus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Sådan gives karakterbonus i dag</h5>
<div class="fakta-body" data-buildingblock="embedded_factboxlink">
<p>
Et ekstra A-niveaufag på ungdomsuddannelser giver mulighed for at gange 
gennemsnittet med 1,03. Med to ekstra højniveaufag kan snittet ganges med 
1,06.
</p><p class=" bl-elem">
Derudover kan gennemsnittet ganges med 1,08, hvis man går i gang med at læse 
videre inden for to efter at have fået studenterhuen på.
</p>
</div>
</div><p>
Det er gode nyheder, at regeringen vil arbejde på at afskaffe reglen om at få 
ekstra bonus på karaktergennemsnittet, hvis man starter hurtigt på et 
studie. 
</p><p>
Og når regeringen er i gang, er der flere andre regler, de også bør sløjfe. 
</p><p>
Det siger formand for Danske Studerendes Fællesråd, Yasmin Davali. 
</p><p>
»Jeg synes, det er en rigtig god ide at afskaffe bonussen. Men jeg håber, det 
her er første skridt på vejen til, at politikerne erkender, at de har lavet 
nogle uheldige regler, hvor man har glemt at se på, hvordan man får de 
bedste studerende men fokuserer på, hvordan man får folk hurtigere igennem«, 
siger hun. 
</p><p><b>Flere regler skal ændres</b><br/>
I dag kan ansøgere til videregående uddannelser få ganget deres 
karaktergennemsnit fra ungdomsuddannelsen med 1,08, hvis de begynder på 
videregående uddannelse inden for to år, efter studenterhuen er kommet på. 
</p><p>
Det har ført til, at nogle uddannelser har adgangskvotient på over 12, og at 
de studerende i det hele taget fokuserer for meget på karakterer og for lidt 
på at lære, mener uddannelsesminister Sofie Carsten Nielsen (R). Hun vil nu 
lægge op til at sløjfe bonusreglen. 
</p><p>
»Men jeg synes, Sofie Carsten Nielsen skal tænke lidt over, at 1,08-reglen 
bare er én ud af mange tiltag, som har til formål at få os hurtigere igennem 
studierne. Også fremdriftsreformen gør det svært at blive forsinket, uden at 
det får store følger for ens studieforløb. Og SU-reformen gør, at man får 
mindre i SU, hvis man holder mere end to års pause fra ungdomsuddannelse til 
videregående uddannelse, siger Yasmin Davali. 
</p><p>
»Samtidig har ministeren gennemført en dimensioneringsplan, som giver færre 
studiepladser nogle steder, så det er klart, at presset for at få høje 
karakterer bliver større hele tiden«. 
</p><p><b>Enhedslisten: Det er en stor sejr</b><br/>
Enhedslisten har tidligere foreslået at sløjfe bonusreglen, og her er 
uddannelsesordfører Rosa Lund »virkelig, virkelig glad« for at høre om 
regeringens planer om at sløjfe bonussen. 
</p><p>
»Det er noget, vi har rejst, lige siden reglen blev indført. Den er socialt 
skævvridende, og den presser karaktersnittene kunstigt i vejret. Så den 
regel skal bare væk. Det er en stor sejr, at regeringen nu også vil det«, 
siger Rosa Lund. 
</p><p>
Trods rosen langer hun dog også ud efter regeringen. Bonusreglen, der giver 
gymnasieelever, som tager et ekstra fag på højniveau, lov at gange deres 
karaktersnit med 1,03, skal også afskaffes, mener Rosa Lund. 
</p><p>
»1,03-reglen skal også væk. Den presser en masse gymnasieelever til at tage 
højniveaufag, som de ikke er rustset til. Og de elever, der i forvejen er 
meget stærke faglige og er forud for de andre, kommer endnu mere forud. Så 
den bør ministeren også afskaffe«, siger Rosa Lund. 
</p><p class=" bl-elem">
Regeringen skal forhandle forslaget om af afskaffe bonusordningen for at 
begynde hurtigt på studier, i løbet af foråret. Venstre, der er 
forligsparti, skal være enig i ændringen, og her melder uddannelsesordfører 
Esben Lunde Larsen allerede, at partiet er imod ændringen. 
</p>	
</div>
</div></body></html>
