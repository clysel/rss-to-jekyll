---
layout:     post
title: 	    "Enhedslisten om hadforbrydelser: Kræfter forsøger at splitte os"
post_author:	    
post_date:	    Wed, 01 Apr 2015 18:16:21 +0200
post_site:	    politiken.dk 
post_link:	    http://politiken.dk/indland/politik/ECE2612961/enhedslisten-om-hadforbrydelser-kraefter-forsoeger-at-splitte-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Chikane, grove overfald og en hårdere tone på de sociale medier mod minoritets 
grupper. 
</p><p>
Enhedslisten oplever, at hadforbrydelser, eller <i>hate crimes</i>, sker 
hyppigere efter terrordrabene i København. 
</p><p>
Derfor vil partiet med et beslutningsforslag styrke indsatsens med følgende 
tiltag: 
</p><ul><li><b>Partnerskab mellem politi</b>, kommuner og organisationer, der 
repræsenterer etniske, religiøse og seksuelle minoriteter. </li><li><b>Hadforbrydelser bliver pensum </b>på politiuddannelsen. Og alle politifolk 
skal som minimum på et daglangt kursus i forebyggelse og efterforskning 
af hadforbrydelser. </li><li><b>Det skal registreres</b>, når en forbrydelse dømmes som en hadforbrydelse. 
I dag findes der ingen præcise tal og statistik for hadforbrydelser. </li><li class=" bl-elem"><b>En særlig afkrydsningsrubrik </b>på den anmeldelsesformular, som 
politiet benytter ved anmeldelser af lovovertrædelser, indføres til 
registrering af hadforbrydelser. Det skal sikre, at politiet er 
opmærksom på, at der kan være tale om en hadforbrydelse. </li></ul><h3>
Terror skaber frygt - og had 
</h3><p>
»Vi håber, at bliver mødt med stor opbakning, da det jo ikke er - med al 
respekt for vores eget forslag - revolutionerende tiltag, vi taler om«, 
siger Enhedslistens retsordfører, Pernille Skipper. 
</p><p>
»Det er faktisk skræmmende basale tiltag, som handler om, at vi skal have 
noget viden og overblik og give politiet nogle ordentlige kompetencer. Det 
håber jeg ikke, de andre partier kan være imod. Når det er gået i gang, kan 
vi begynde at snakke præventivt arbejde, oplysning og tage samfundsdebatten, 
som er det, der i virkeligheden kommer til at løse noget«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/ECE2528391/politiet-noeler-med-at-kortlaegge-hadforbrydelser/">Politiet nøler med at kortlægge 
hadforbrydelser </a></p><div class="art-fakta article-box">
<h4 class="">
HADFORBRYDELSER </h4>
<div class="fakta-body" data-buildingblock="embedded_factboxlink">
<p><b>Det betegnes som hadforbrydelse</b>, hvis en forbrydelse er motiveret af 
offerets tilhørsforhold til en bestemt gruppe.
</p><p><b>Hadforbrydelser kan bl.a. være motiveret </b>af offerets etniske 
oprindelse, religion eller seksuelle orientering.
</p><p class=" bl-elem"><b>Den seneste årsrapport fra PET</b> viste 320 hadforbrydelser i 2012.
</p>
</div>
</div><p>
Pernille Skipper mener, at det er »ekstra vigtigt«, at indsatsen bliver 
styrket, efter København har været mål for terror. </p><p>
»Vi er i en situation, hvor der er kræfter i vores samfund, som forsøger at 
bruge det frygtelige terrorangreb til at sprede mere had og bruge den frygt, 
som vi alle føler, til at skabe splittelse i vores samfund. Beskyldninger 
om, at det er venstrefløjens skyld eller muslimernes skyld - ting, der er 
med til at generalisere og legitimere, at man også udøver had og er fysisk 
voldelig«. 
</p><h3>
Ofre anmelder for sjældent 
</h3><p>
Tidligere har undersøgelser vist, at ofre for hadforbrydelser ofte har en 
manglende tro på, at en anmeldelse vil nytte. Tværtimod frygter de, at en 
anmeldelse vil få negative personlige konsekvenser. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har længe savnet statistik og mere viden om, hvor mange domme der fældes på 
dette område. Der bliver talt rigtig meget om hadforbrydelser, men vi ved 
faktisk ikke, hvor mange af sagerne, der rent faktisk kommer til domstole
</p>
<p class="sender">
Lisbeth Garly Andersen, Institut for Menneskerettigheder 
</p>
</blockquote>
</div><p>
Institut for Menneskerettigheder arbejder med at belyse, hvordan 
hadforbrydelser kan forebygges og håndteres i Danmark. I den forbindelse har 
de i 2011 udgivet en udredning, der viser, at Danmark står over for en række 
udfordringer. </p><p><b class="ext-link">LÆS MERE</b><a class="embeddedlink" href="http://politiken.dk/indland/ECE1188782/politiet-er-ikke-rustet-til-at-tackle-hadforbrydelser/">Politiet er ikke rustet til at 
tackle hadforbrydelser</a></p><p>
Eksempelvis at politiet i efterforskningen ikke fokuserer tilstrækkeligt på et 
muligt hadmotiv. I visse tilfælde bliver potentielle hadforbrydelsessager 
derfor behandlet som almindelige straffesager. Det betyder, at en række 
sager ikke bliver registret som hadforbrydelser, og derfor er mørketallene 
vurderet til at være høje. 
</p><h3>
Ekspert: Fine forslag 
</h3><p>
Specialkonsulent hos Institut for Menneskerettigheder, Lisbeth Garly Andersen, 
har set forslagene igennem og vurderer dem som »fine«. 
</p><p>
»Vi har længe savnet statistik og mere viden om, hvor mange domme der fældes 
på dette område. Der bliver talt rigtig meget om hadforbrydelser, men vi ved 
faktisk ikke, hvor mange af sagerne, der rent faktisk kommer til domstole«. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/samfund/ECE2326121/fyn-gaar-til-kamp-mod-hadforbrydelser/">Fyn går til kamp mod 
hadforbrydelser </a></p><p>
»Men når det er sagt, så savner vi fortsat en samlet handlingsplan fra 
regeringen, der også har fokus på præventive tiltag«. 
</p><p>
Hun forklarer, at i England og Sverige er man »meget længere fremme« med 
bekæmpelse af hadforbrydelser. Som svenskerne, der har en 
hadforbrydelsesenhed bestående af fire special uddannede personer, der kun 
arbejder med denne type forbrydelse. 
</p><p class=" bl-elem">
»I Danmark er det først i de seneste år, at området har fået opmærksomhed«, 
siger hun. 
</p>	
</div>

</div></body></html>
