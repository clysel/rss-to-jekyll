---
layout:     post
title: 	    "Rejsekortet kritiseres for at gemme data om passagererne"
post_author:	    
post_date:	    Wed, 04 Mar 2015 15:37:07 +0100
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2572599/rejsekortet-kritiseres-for-at-gemme-data-om-passagererne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Transportministeren vil have Kammeradvokaten til at granske, om firmaet bag 
rejsekortet tolker loven korrekt.
</p><p>
Selskabet bag rejsekortet, Rejsekort A/S, gemmer oplysninger om alle 
passagerers rejser i fem år.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2534335/brugerne-af-rejsekortet-ideen-er-god-men-vi-anbefaler-det-ikke-til-andre/">Brugerne af rejsekortet: Ideen 
er god, men vi anbefaler det ikke til andre</a></p><p>
Hvert eneste tjek ind og tjek ud med rejsekortet og prisen for rejserne ender 
i en stor database, som siden 2011 har registreret mere end 100 millioner 
rejser.
</p><p>
Tilsammen udgør oplysningerne et mønster over alle kundernes personlige 
bevægelsesmønster.
</p><p>
Transportminister Magnus Heunicke (S) er ikke sikker på, at Rejsekort A/S 
overhovedet tolker loven korrekt, og han vil undersøge sagen:
</p><p>
»Vi kan ikke fra ministeriets side se, at det skulle være dokumenteret, at 
loven stiller krav om, at man gemmer dataene i fem år. Derfor har jeg i dag 
besluttet, at jeg beder Kammeradvokaten undersøge, om tolkningen af reglerne 
for rejsekortet er korrekt«, siger han.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2571406/ny-fejl-rejsekort-tankede-op-med-andre-kunders-penge/">Ny fejl: Rejsekort tankede op 
med andre kunders penge</a></p><p>
Forbrugerrådet Tænk mener, at den femårige opbevaring af kundernes 
rejseaktiviteter er en alvorlig udfordring af „retten til privatliv“.
</p><p>
»Så mange data i så mange år øger risikoen for et data-læk. Fem år er meget 
vidtgående, og det går ikke«, siger Anette Høyrup, seniorjurist hos 
Forbrugerrådet Tænk, til Jyllands-Posten.
</p><p>
»Selvfølgelig skal de opbevare nogle data af hensyn til regnskab. Men de må 
kunne lave nogle mellemregninger, der gør, at de kan slette 
bevægelsesmønstrene løbende«.
</p><p>
843 medarbejdere har ifølge Rejsekort A/S adgang til personlige oplysninger om 
den enkelte kundes rejser.
</p><p class=" bl-elem">
Direktør i Rejsekort A/S Bjørn Wahlsten siger, at »bogføringsloven tilskriver, 
at vi skal gemme alle data i fem år«. Direktøren erklærer sig åben for 
mindre registrering, hvis det var tilladt.
</p>	
</div>
</div></body></html>
