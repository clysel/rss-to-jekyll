---
layout:     post
title: 	    "Ventetiden på planlagte operationer er den korteste i 10 år"
post_author:	    
post_date:	    Sat, 28 Mar 2015 09:03:11 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2608091/ventetiden-paa-planlagte-operationer-er-den-korteste-i-10-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ventetiden på at blive opereret i Danmark blev i 2014 den korteste i 10 år. 
Det viser nye tal fra Sundhedsministeriet.
</p><p>
Den gennemsnitlige ventetid på planlagte operationer til eksempelvis en ny 
hofte, menisk i knæet, brok eller at blive opereret for grå stær lød i 2014 
på 49 dage, skriver Frederiksborg Amts Avis.
</p><p>
»Vi har i dag den korteste ventetid på operationer i 10 år. Det er en utrolig 
god nyhed, og der er virkelig grund til at rose sygehusledelserne og ikke 
mindst de mange dygtige læger, sygeplejersker og andre ansatte på vores 
sygehuse, der har knoklet for at få ventetiderne ned«, siger 
sundhedsminister Nick Hækkerup (S) til avisen.
</p><p>
Tilbage i 2005 lød ventetiden på gennemsnitligt 57 dage, og køen toppede i 
2009 med 67 dage. Siden har ventetiderne været støt faldende år for år.
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2503138/sygehuse-skal-beloennes-for-at-lytte-til-patienterne/">Sygehuse skal belønnes for at 
lytte til patienterne</a></p><p>
Forklaringen på den faldende ventetid er dog ikke alene dygtigt personale og 
effektive sygehuse, vurderer professor i Sundhedsøkonomi Jakob Kjellberg fra 
Det Nationale Institut for Kommuners og Regioners Analyse og Forskning.
</p><p>
Han har fulgt sundhedsvæsnet tæt i 15 år.
</p><p>
»Vi kan ikke med sikkerhed forklare, hvorfor ventetiderne er faldet de seneste 
år. Men blandt befolkningen og de praktiserende læger, som står for 
henvisningerne, er der en stigende erkendelse af, at vi ikke kan operere os 
ud af alting, og at ressourcerne i systemet ikke er ubegrænsede«, siger han 
til Frederiksborg Amts Avis og fortsætter:
</p><p>
»Derfor holder patienterne selv lidt igen, og det samme gør de praktiserende 
læger, og dermed bliver køen til at blive opereret også lidt kortere«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sygdom/ECE2290572/regioner-90-procent-af-alle-kraeftforloeb-skal-holde-tidsplanen/">Regioner: 90 procent af alle 
kræftforløb skal holde tidsplanen</a></p><p class=" bl-elem">
Statistikken for ventetider på operationer omfatter ikke kræftpatienter, som 
følger særskilte forløb.
</p>	
</div>
</div></body></html>
