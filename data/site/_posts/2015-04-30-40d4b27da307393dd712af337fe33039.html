---
layout:     post
title: 	    "Blå blok vil have færre, men dygtigere studenter"
post_author:	    
post_date:	    Thu, 30 Apr 2015 06:14:52 +0200
post_site:	    politiken.dk 
post_link:	    http://politiken.dk/indland/politik/ECE2649040/blaa-blok-vil-have-faerre-men-dygtigere-studenter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>V, K, DF og LA vil: </p><p>Blåt gymnasium </p>
<div class="fakta-body" data-buildingblock="embedded_factboxlink">
<p><b>Indføre adgangskrav </b>på mindst 4. </p><p><b>Lave gymnasiereform</b>, der også inddrager hf – i modsætning til SR.</p><p><b>Have færre</b> studieretninger end de nuværende 200 og færre end de 90, som regeringen ønsker.</p><p><b>Lave en national</b> sprogstrategi, der sikrer, at alle gymnasieelever kan stave og tegnsætte korrekt.</p><p><b>Have flere </b>studenter, der kan beherske tre fremmedsprog.</p><p><b>Reformere</b> taxametersystemet, så gymnasiet ikke skal belønnes for antal elever, de optager og får færdige.</p><p class=" bl-elem"><b>Give større frihed</b> til private gymnasier, der skal have en selvstændig lov efter samme model som de frie skoler.</p>
</div>
</div><p>
Færre unge skal tage en gymnasial uddannelse. Og dem, der kommer ud med en 
studenterhue på, skal være dygtigere end i dag. 
</p><p>
Sådan lyder det enstemmigt fra Venstre, Dansk Folkeparti, Konservative og 
Liberal Alliance, der i Kroniken i dag har formuleret en fælles platform for 
en gymnasiereform, som partierne vil kæmpe for, hvis der bliver et nyt 
flertal efter det forestående folketingsvalg. 
</p><p>
I Kroniken fastslår de, at gymnasiet er blevet en »automatisk forlængelse af 
folkeskolen« og en »opbevaringscentral«. 
</p><p><b class="ext-link">LÆS KRONIKEN </b><a class="embeddedlink" href="http://politiken.dk/debat/ECE2648832/gymnasiet-skal-ikke-vaere-opbevaringscentral/">Gymnasiet skal ikke være 
opbevaringscentral</a></p><p>
V, K, DF og LA vil blandt andet indføre et adgangskrav fra grundskolen i dansk 
og matematik på mindst 4, have færre studieretninger end 90, lave 
talentforløb for de dygtigste elever, lave en national strategi, der skal 
sikre, at gymnasieeleverne kan stave, sætte kommaer og »skrive forståelige 
tekster«. Og så vil de supplere studieretningsprojektet, som nogle kalder 
’forældreopgaven’, med en mundtlig eksamen, der skal give et bedre billede 
af, hvad eleverne reelt kan. 
</p><p>
»Det er legalt at have forventninger til andre mennesker. Vi driver ikke 
gymnasier for at passe unge mennesker, men for at de skal kvalificere sig 
til et kommende voksenliv og et arbejdsmarked. Derfor må vi kunne forvente, 
at de kan læse, skrive og regne på et passende niveau«, siger Peter Juel 
Jensen, der er undervisningsordfører i Venstre. 
</p><h3>
Uenigheder blokerer for gymnasieforlig 
</h3><p>
Blå blok kan dog ikke bare gennemføre en gymnasiereform, selv hvis partierne 
vinder valget. De er nemlig bundet af at være med i gymnasieforligskredsen, 
hvilket betyder, at alle partier, der er med, skal være enige om en reform. 
Netop derfor brød forhandlingerne om regeringens gymnasieudspil sammen i 
starten af april i år. 
</p><p>
Det, der skilte rød og blå blok efter fire måneders forhandlinger, var 
uenighederne om et adgangskrav. S og R mener, det skal være karakteren 02, 
mens de borgerligere altså står fast på mindst 4. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/ECE2645603/gymnasiet-er-blevet-en-poelsefabrik/">Gymnasiet er blevet en pølsefabrik</a></p><p>
Men Peter Juel Jensen føler sig sikker på, at deres udspil til en 
gymnasiereform har gang på jord efter et valg, hvis de altså vinder: 
</p><div class="art-quote article-box">
<p class="quote"/>
<blockquote>
<p class="quote-txt">
Jeg får lyst til at bede dem læse vores igen, for det er meget de samme ting, 
vi har slået på
</p>
<p class="sender">
Ane Halsboe-Jørgensen, ungdomsuddannelsesordfører (S) 
</p>
</blockquote>
</div><p>
»Jeg tror godt, at vi kan komme igennem med mange af de her ting, også uden at 
skulle øve vold på forligskredsen. Jeg tror ikke, at det er noget, man vil 
løbe skrigende bort fra«.</p><p>
Ane Halsboe-Jørgensen, der er ungdomsuddannelsesordfører for 
Socialdemokraterne, bliver ekstra »ærgerlig« over sammenbruddet, når hun ser 
udspillet fra de fire blå partier. S er nemlig enig i det meste, dog ikke en 
reformering af det nuværende taxametersystem og en ny model, der belønner, 
efter hvor gode gymnasierne er til at forbedre elevernes niveau. 
</p><p>
»Jeg får lyst til at bede dem læse vores igen, for det er meget de samme ting, 
vi har slået på. Når jeg læser deres, undrer det mig, hvorfor vi egentlig 
ikke kunne lande noget. Politik er jo også kompromisets kunst«, siger hun og 
vedkender, at S og R stod fast på et adgangskrav på 02. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2620586/analyse-nu-bliver-gymnasierne-valgtema/">Analyse: Nu bliver gymnasierne 
valgtema</a></p><p>
Men samtidig foreslog undervisningsminister Christine Antorini (S) de 
borgerlige at tage adgangskravet helt ud af forhandlingerne for at komme 
videre. Men det afviste de blå. 
</p><p>
»Havde de sagt ja, kunne vi have skabt et bedre gymnasium. Og hvis de havde 
accepteret et adgangskrav på 02, ville de have fået et bedre gymnasium end i 
dag, fordi alle de andre ting var blevet til noget«, siger Ane 
Halsboe-Jørgensen. 
</p><p>
Peter Juel Jensen siger, at han godt tror, at en karakter på mindst 4 »kan 
håndteres efter et valg«. 
</p><p>
Hos gymnasieelevernes talsmand Mathilde Lynggaard Vinther møder det nye udspil 
ikke begejstring: 
</p><p class=" bl-elem">
»Det er rigtig fint, at blå blok vil være ambitiøs på de unges vegne, men man 
laver en karaktermur, som vil udelukke mange. Jeg savner visioner for, 
hvordan de vil gøre alle elever dygtigere. Det var der mere af i regeringens 
udspil. Jeg savner visioner om nye eksamensformer, mere feedback og i det 
hele taget en ny tilgang til faglighed«. 
</p>	
</div>

</div></body></html>
