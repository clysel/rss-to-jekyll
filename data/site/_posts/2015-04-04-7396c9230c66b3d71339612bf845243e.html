---
layout:     post
title: 	    "Arsenal banker Liverpool ud af Champions League-dysten"
post_author:	    
post_date:	    Sat, 04 Apr 2015 15:41:33 +0200
post_site:	    politiken.dk 
post_link:	    http://politiken.dk/sport/fodbold/premierleague/ECE2616275/arsenal-banker-liverpool-ud-af-champions-league-dysten/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>

<p class="period">Stillingen</p>






</div>
<p>
Der tegner sig efterhånden et billede af, hvilke hold der snupper Englands 
fire pladser i Champions League - tre billetter direkte til gruppespillet og 
en til kvalifikationen. 
</p><p>
Ganske vist er der stadig syv-otte runder tilbage, men med formstærke Arsenals 
suveræne 4-1-sejr over Liverpool i dag har Merseyside-klubben langt op til 
den penge- og prestigegivende fjerdeplads. 
</p><p>
Især hvis Manchester United slår Aston Villa senere i dag - i så fald halter 
Liverpool otte point efter Champions League-pladserne. 
</p><p>
Men træner Brendan Rodgers og hans spillere kan dårligt indvende noget mod, at 
de nu er i denne svære situation. 
</p><h3>
Klasseforskel i store perioder 
</h3><p>
Arsenal udspillede dem ganske enkelt i store dele af opgøret, hvor Héctor 
Bellerín, Mesut Özil, Alexis Sánchez samt Olivier Giroud sørgede for 
hjemmeholdets mål, mens Jordan Henderson reducerede for gæsterne. 
</p><p>
Allerede efter fem minutter havde 'Gunners' haft to ganske gode forsøg ved 
Santi Cazorla og Aaron Ramsey, men i begge tilfælde reddede Liverpools 
velspillende målmand, Simon Mignolet. 
</p><p>
Det første kvarters tid broderede Arsenal sig hastigt rundt på banen og skabte 
talrige hele og halve chancer - i samme periode så gæsternes defensiv og 
især Kolo Touré usædvanligt sløj ud. 
</p><p>
Med Philippe Coutinho som arkitekt lykkedes det dog Liverpool at komme frem 
til et par forsøg midt i første halvleg, og i et af tilfældene burde holdet 
have scoret. 
</p><p><b class="ext-link">URO I LIVERPOOL</b><a class="embeddedlink" href="http://politiken.dk/sport/fodbold/premierleague/ECE2616132/liverpools-gyldne-haab-spiller-hoejt-spil/">Det gyldne håb spiller højt spil</a></p><p>
Lazar Markovic var helt alene igennem og forsøgte at spille bolden på tværs 
til Raheem Sterling, der let havde kunnet trille bolden i mål - men den 
serbiske offensivspiller gav sin aflevering alt for meget fart, så den 
ellers så hurtige englænder ingen chance havde for at nå den. 
</p><p>
Bedst som det så ud til, at Liverpool kunne spille sig ind opgøret, bragte 
Arsenal sig foran. 
</p><p>
Med en snedig lang aflevering åbnede Mesut Özil forsvaret, på kanten af feltet 
trillede Aaron Ramsey bolden tilbage til Bellerín, der driblede ind i banen, 
fik masser af plads og sparkede kuglen i mål ved fjerneste stolpe. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00925/Britain_Soccer_Prem_925934y.jpg" alt="" border="0"/><span class="caption"><span class="f-img-caption">Klasseforskel. 
</span>Sakho og resten af Liverpools defensiv havde rigeligt at se til på Emirates. - Foto: AP.</span></span></p><p>
Da var der gået godt 35 minutter af første halvleg - ved pausen, 10 minutter 
senere, førte hjemmeholdet 3-0. 
</p><p>
Først scorede Özil direkte på frispark, så hamrede Alexis Sánchex en 
halvflugter i mål. 
</p><p>
Efter pausen fortsatte Arsenal med at dominere, og kun takket være endnu et 
par klasseredninger af Simon Mignolet holdt stillingen indtil det 75. minut. 
</p><p>
Da tog Raheem Sterling et hurtigt træk i feltet, da Bellerín fældede ham lidt 
klodset. 
</p><h3>
Rødt kort 
</h3><p>
Jordan Henderson scorede på straffesparket, men reduceringen ændrede intet 
større ved kampbilledet - særligt fordi Emre Can kort tid efter fik endnu en 
advarsel og blev vist ud. 
</p><p>
I stedet cementerede Olivier Giroud sejren med sit mål til 4-1 sent i kampen. 
</p><p>
Franskmanden er ligesom Arsenal i forrygende form for tiden. I de seneste 10 
ligakampe har Giroud scoret 9 mål og lagt op til 3, mens hans hold har 
vundet syv opgør i træk. 
</p><p class=" bl-elem">
Derfor ser 'Gunners' også efterhånden ud til at være sikker på en Champions 
League-plads - for Liverpool forholder det sig lige modsat. 
</p>	
</div>

</div></body></html>
