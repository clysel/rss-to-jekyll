---
layout:     post
title: 	    "1.200 år gammel kvinde er måske en mand"
post_author:	    
post_date:	    Wed, 18 Feb 2015 14:11:26 +0100
post_site:	    politiken.dk 
post_link:	    http://politiken.dk/kultur/ECE2551505/1200-aar-gammel-kvinde-er-maaske-en-mand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I april sidste år gik Paul Uniacke rundt med sin metaldetektor på en mark ved 
Revninge, ikke så langt fra Kerteminde. Han fandt en del fine ting fra 
vikingetiden, og den fineste af dem alle var en lille figur, der kiggede på 
ham med store, mandelformede øjne. 
</p><p>
»Jeg har gjort mit livs fund«, udbrød Paul Uniacke, da han fik Østfyns Museer 
i røret. 
</p><p>
Figuren forestillede en kvinde, lød den første vurdering, og pressen døbte 
hende omgående Revningekvinden. Siden er man kommet i tvivl om 
kønsidentiteten. Der er faktisk tale om lidt af et mysterium, hvis man skal 
tro arkæolog Claus Feveile, som har analyseret det cirka 1.200 år gamle 
smykke for Ladbyskibsmuseet. 
</p><p>
»Figuren fra Revninge taler til os, men ikke just i et meget klart sprog. Det 
eneste, vi kan være sikre på, er, at der ikke er tale om en valkyrie, for 
både våben og hovedbeklædning mangler«, skriver Claus Feveile i det nye 
nummer af tidsskriftet Skalk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE1909893/fynbo-finder-lille-valkyrie-af-soelv-fra-vikingetiden/">Fynbo finder lille valkyrie af 
sølv fra vikingetiden</a></p><p>
Figuren er 4,6 centimeter høj, vejer 17,5 gram og er fremstillet i massivt 
sølv. Kroppen er flad og todimensionel, mens hovedet er plastisk og 
forgyldt. Nogle af detaljerne peger på, at det er en kvinde, andre på, at 
det er en mand. Under alle omstændigheder er der nok tale om en gud eller en 
gudinde, så meget føler Claus Feveile sig sikker på. 
</p><p>
Figuren bærer for eksempel ved livet et trefliget smykke, som er et velkendt 
vikingetidssmykke for kvinder, men det sidder ikke som normalt midt på 
brystet. Det sidder forkert. Så måske er der snarere tale om et mandligt 
sværdophæng? 
</p><p class=" bl-elem">
»Om det er en mandlig eller kvindelig figur, eller tvekønnet for den sags 
skyld, om det er Freja, Frigg eller Frej, det vil uden tvivl blive 
debatteret ivrigt i de kommende år«, skriver Claus Feveile i sin analyse. 
</p>	
</div>
</div></body></html>
