---
layout:     post
title: 	    "Vakkelvornt bycykelprojekt splitter politiske partier"
post_author:	    
post_date:	    Thu, 14 May 2015 11:36:48 +0200
post_site:	    politiken.dk 
post_link:	    http://politiken.dk/indland/politik/ECE2668244/vakkelvornt-bycykelprojekt-splitter-politiske-partier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Vi er klar over, at vi har deponeret en del af vores beslutningskompetence i 
fonden, men vi havde aldrig forestillet os, at vi skulle ende i denne 
situation
</p>
<p class="sender">
Mette Annelie Rasmussen, radikal teknik- og miljøordfører i København 
</p>
</blockquote>
</div><p>
Da bestyrelsen i By- og Pendlercykelfonden i mandags besluttede at fortsætte 
København og Frederiksberg Kommunes udskældte bycykelprojekt, udstillede de 
en dyb uenighed internt i flere politiske partier. 
</p><p>
For med beslutningen, der blev båret igennem af det smallest mulige flertal i 
fondens bestyrelse, udpensledes det, at både de konservative og de radikale 
står dybt splittede i holdningen til bycyklerne. 
</p><p>
To af de tre, der stemte ja til at lade projektet køre videre, er nemlig 
fondens formand, den konservative Frederiksberg-politiker Nikolaj Bøgh og de 
radikales Charlotte Fischer, der er udpeget af Region Hovedstaden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2665452/fond-slaar-fast-udskaeldt-bycykelprojekt-overlever-alligevel/">Fond slår fast: Udskældt 
bycykelprojekt overlever alligevel</a></p><div class="art-fakta article-box">
<h4 class="">
Sagen Kort</h4>
<div class="fakta-body" data-buildingblock="embedded_factboxlink">
<p>
GoBike Danmark A/S skulle have leveret 1.860 bycyklerne pr. 1. april i år. Men 
for godt tre uger siden, efter at kun 424 bycykler var leveret, mistede By- 
og Pendlercykelfonden tilliden til, at firmaet kunne leve op til sin aftale 
og begærede GoBike konkurs, hvis ikke selskabet inden 14 dage var i stand 
til at levere alle de lovede cykler. 
</p><p>
GoBike har endnu ikke leveret de lovede cykler, men har i stedet leveret de 
nødvendige bankgarantier og lovet, at de i løbet af efteråret 2015 har 
leveret alle de lovede bycykler - 1.860 i alt. Bankgarantien blev stillet af 
Saxo Bank Privat. 
</p><p>
Garantierne var i mandags nok til, at et flertal i By- og Pendlercykelfondens 
bestyrelse (3 stemte for, mens 2 stemte imod) nikkede ja til at fortsætte 
samarbejdet med GoBike og lade det ellers udskældte bycykelprojekt 
fortsætte. Ifølge Politikens oplysninger forelå det samlede 
beslutningsgrundlag til bestyrelsesmødet først en time inden mødet.
</p><p class=" bl-elem">
Der er i øjeblikket 424 bycykler på gaderne i København og på Frederiksberg. 
Det antal skal være oppe på 1.000 15. juli. 1. september er det aftalen, at 
GoBike har leveret i alt 1.400 bycykler, og 15. oktober skal de sidste 460 
bycykler så være leveret. 
</p>
</div>
</div><p>
Og med deres ja gik de direkte imod deres partifæller på Københavns Rådhus, 
hvor både de konservative og de radikale har været blandt de argeste 
modstandere af bycykelprojektet. </p><h3>
Københavnsk radikal: Overrasket og chokeret over beslutningen 
</h3><p>
De radikales teknik- og miljøordfører i København, Mette Annelie Rasmussen, 
lægger ikke skjul på, at hun bestemt ikke bifalder bestyrelsens beslutning. 
</p><p>
»Jeg er overrasket og chokeret over, at man ikke vælger at imødekomme 
Københavns Kommunes ønske om at få lov at kigge sagen igennem igen. Jeg 
forstår ikke hastværket. Jeg synes, det er en besynderlig fremgangsmåde«, 
siger Mette Annelie Rasmussen og fortsætter om uenigheden med sin 
partifælle. 
</p><p>
»Charlotte (Fischer, red.) må have sin egen holdning til bycyklerne. Jeg 
formoder, der er en forklaring på, at hun har følt, at hun skulle stemme, 
som hun gjorde. Jeg kommenterer på sagen som teknik- og miljøordfører for 
Radikale Venstre i København, mens Charlotte Fischer sidder i bestyrelsen og 
dermed varetager bycykelfondens interesser. Der er måske en forskel«, siger 
Mette Annelie Rasmussen, der dog ikke vil gå nærmere ind i, hvad der ligger 
til grund for de forskellige radikale holdninger til bycyklerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2665520/koebenhavns-kommune-blev-stemt-ned-da-bycyklerne-blev-reddet/">Københavns Kommune blev stemt 
ned, da bycyklerne blev reddet</a></p><p>
Det vil Charlotte Fischer dog gerne: 
</p><p>
»Vi er ikke i den fase, hvor det handler om, hvorvidt man kan lide bycykler og 
det projekt her. Beslutningen i mandags handlede om jura. Vi har sendt et 
påkrav til GoBike for tre uger siden om, at hvis ikke de leverer det, vi 
kræver, så trækker vi stikket. De leverer så, mod forventning, det, vi har 
krævet, og derfor er vi i en situation, hvor bestyrelsen skal varetage 
fondens interesser. Vurderingen fra både vores advokat, direktør og formand 
er, at vi risikerer, at GoBike kan komme efter os med et erstatningskrav for 
ikke at overholde vores del af aftalen, hvis vi trækker stikket nu«. 
</p><p><i class=" bl-elem">Så du har sagt ja til noget, du dybest set helst havde sagt nej til?</i></p><p>
»Nej, nej. Jeg er anderledes positiv over for det her projekt. Jeg har aldrig 
delt borgerrepræsentationens holdning. Jeg vil gerne have det op at køre, 
men det er bare fuldstændig irrelevant for den beslutning, vi skulle tage i 
mandags. Selv hvis jeg havde været imod bycyklen, synes jeg simpelthen ikke, 
jeg kunne tage ansvar for risikoen for, at GoBike kunne komme efter os«, 
siger Charlotte Fischer. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er som formand i København bagland for både de radikale på rådhuset og på 
regionsgården. Og så stiller det store krav til ens humoristiske sans, at de 
mener, de er nødt til at stemme forskelligt
</p>
<p class="sender">
Bo Nissen Knudsen, formand for de radikale i København 
</p>
</blockquote>
</div><p>
Bo Nissen Knudsen er formand for Radikale Venstre i København og dermed for 
både de radikale på Københavns Rådhus og i Region Hovedstaden, hvor 
Charlotte Fischer er valgt. Han kalder situationen for »speciel«. </p><p>
»I København har vi været imod projektet fra starten. Derfor kan det godt være 
lidt svært at finde en grimasse, der kan passe over alle de forviklinger, 
der er kommet nu«, siger han og fortsætter: 
</p><p>
»Jeg er som formand i København bagland for både de radikale på rådhuset og på 
regionsgården. Og så stiller det store krav til ens humoristiske sans, at de 
mener, de er nødt til at stemme forskelligt«. 
</p><h3>
Også de konservative er splittet om bycyklerne 
</h3><p>
De interne politiske uenigheder begrænser sig dog ikke kun til de radikale. 
For historien om bycyklerne har ligeledes vist, at en konservativ i 
København langtfra er det samme som en konservativ på Frederiksberg. 
</p><p>
Rasmus Jarlov, den konservative leder i København, kaldte eksempelvis i 
mandags bycykelprojektet »en farce« og sagde, at »borgerne virkelig må undre 
sig over, hvad der foregår«. [TV]
</p><p>
»Jeg synes, det er ærgerligt, det fortsætter. Jeg havde gerne set, at 
projektet blev stoppet, fordi jeg tror ikke på, at det bliver en succes 
nogensinde«, sagde han mandag aften til Politiken. 
</p><p>
Og selvom By- og Pendlercykelfondens formand, den konservative 
Frederiksberg-politiker Nikolaj Bøgh »for så vidt godt kan forstå«, at det 
kan se mærkeligt ud, at konservative i henholdsvis København og på 
Frederiksberg ikke har samme holdning til bycykelprojektet, så er der en god 
grund, mener han. 
</p><div class="art-quote article-box">
<p class="quote"/>
<blockquote>
<p class="quote-txt">
Selv hvis jeg havde været imod bycyklen, synes jeg simpelthen ikke, jeg kunne 
tage ansvar for risikoen for, at GoBike kunne komme efter os
</p>
<p class="sender">
Charlotte Fischer, radikal i Region Hovedstaden og bestyrelsesmedlem i By- og 
Pendlercykelfonden 
</p>
</blockquote>
</div><p>
»Kommunalpolitik er jo netop kommunalt, og der er tit lidt variation i 
holdningerne. Vi har en forskellig opfattelse af, hvad en kommunes opgaver 
er, idet de konservative i København nok ser lidt mere snævert på det end 
os«, siger Nikolaj Bøgh og fortsætter: </p><p>
»På Frederiksberg har de konservative været i spidsen for kommunen siden 1909 
- altså i 106 år, mens de konservative i København altid har været et 
oppositionsparti. Det gør, at vi nok ser lidt forskelligt på tingene og har 
en lidt forskellig politik på nogle områder«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2659430/formand-for-bycykelfond-vi-vil-gerne-koere-videre/">Formand for bycykelfond: Vi 
vil gerne køre videre</a></p><p><i class=" bl-elem">Vil det sige, at politisk taktik og kommunegrænser står over politisk 
ideologi hos de konservative, når det kommer til bycyklerne?</i></p><p>
»Jeg synes ikke, det er taktik, Jeg synes, det er politik. Det handler om, 
hvad det er for nogle redskaber, man anvender for at nå sine mål. Vi er 
enige med de konservative i København i forhold til både syn på bilisme, 
parkeringspladser og så videre. Men vi synes, bycyklerne er et ekstra 
alternativ som gør, at det bliver attraktivt ikke at tage bilen. Og begge 
kommuner er jo hårdt plaget af mangel på parkeringspladser, kødannelser og 
masser af trafik, der gør det besværligt at komme rundt«. 
</p><h3>
Også borgmesteren har slingret i sin opbakning 
</h3><p>
Enhedslistens borgmester for teknik og miljø i København, Morten Kabell, har 
været en begejstret tilhænger af projektet hele vejen, siden han fik 
borgmesterkæden. 
</p><p>
Men siden den økonomiske vakkelvornhed i projektet er kommet for en dag, er 
han blevet en udtrykt skeptiker. I sidste måned var han så deprimeret over 
udviklingen, at han direkte talte hele ideen bag projektet ned: 
</p><p>
»Byens borgere har cykel selv, og efter at DSB trak sig fra projektet i marts, 
er det omsonst med et regionalt pendlercykelsystem. Godt nok sætter 
turisterne pris på bycyklerne, men antallet af hotelcykler eksploderer i de 
her år. Der er næsten 3.000 af dem. Det synes jeg ikke, vi skal bruge 
millioner på at konkurrere med«, sagde Morten Kabell blandt andet til 
Berlingske. 
</p><p>
Og efter at Gobike for få dage siden har forsøgt at panikredde det hele med en 
bankgaranti, og efter at bycykelfondens bestyrelse havde stemt Københavns 
Kommunes repræsentant ned, er de dybe rynker i Morten Kabells pande ikke 
forsvundet, for som han sagde forleden til Politiken: 
</p><p>
»Det er klart, at Københavns Kommune nu med alle midler vil forsvare 
Københavns Kommunes økonomi og økonomiske interesser. Det betyder, at vi 
ikke udbetaler en krone, med mindre vi har sikkerhed for, at den oprindelige 
aftale bliver opfyldt«. 
</p><h3>
Radikale i København: Sidste ord er ikke sagt endnu 
</h3><p>
De radikale i København har dog ikke opgivet håbet om at få ændret på 
Charlotte Fischer og resten af By- og Pendlercykelfondens bestyrelses 
beslutning om at videreføre bycykelprojektet. 
</p><p>
Den radikale teknik- og miljøordfører i København, Mette Annelie Rasmussen vil 
nemlig nu bede juristerne i Københavns Kommunes teknik- og miljøforvaltning 
om at granske mulighederne for alligevel at komme ud af aftalen med GoBike. 
</p><p>
»Vi vil have undersøgt, hvordan vi kunne ende i denne situation. Vi er klar 
over, at vi har deponeret en del af vores beslutningskompetence i fonden, 
men vi havde aldrig forestillet os, at vi skulle ende i denne situation«, 
siger hun og fortsætter: 
</p><p>
»Og så vil vi have undersøgt, hvordan vi kunne ende der, hvor vi 
tilsyneladende har bundet københavnske skattekroner på en måde, hvor det 
politiske handlerum er væk«. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00915/gobikeJH-620px-MFC-_915572a.jpg" alt="" border="0"/></span></p>	
</div>

</div></body></html>
