---
layout:     post
title: 	    "Norwegiankonflikten er slut"
post_author:	    
post_date:	    Tue, 10 Mar 2015 18:34:50 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2581980/norwegiankonflikten-er-slut/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De to sider i konflikten er blevet enige om en aftale, der afslutter strejken 
i lavprisselskabet Norwegian. 
</p><p>
Det rapporterer norske medier. 
</p><p>
»Vi kan med stor tilfredshed sige, at vi endelig er kommet til enighed. Vi har 
fået vore hovedkrav igennem«, siger lederen af de strejkende piloter, Halvor 
Vatne. 
</p><p>
Oplysningerne om, at den 11 dage lange arbejdskonflikt er overstået, bekræftes 
af direktør Bjørn Kjos. 
</p><p>
»Endelig er strejken slut. Vi er rede til at flyve igen«. 
</p><p>
Han tilføjer, at flyvningerne ventes at være normale i morgen efter 
middagstid. 
</p><p>
Konflikten menes at have berørt omkring 200.000 rejsende, der har købt billet 
til afgange med Norwegian i løbet af de 11 dage, dets fly har måttet blive 
holdende i lufthavnene på grund af strejken.
</p><div class="art-quote article-box">
<p class="quote"/>
<blockquote>
<p class="quote-txt">
Jeg beklager, at passagererne har måttet lide for at helt grundliggende 
arbejdstagerrettigheder skulle komme på plads.
</p>
<p class="sender">
Hans-Erik Skjæggerud 
</p>
</blockquote>
</div><p/><h3>
Piloter får jobsikkerhed 
</h3><p>
Piloterne hæfter sig ved, at deres jobs nu er sikret uanset hvilke 
underselskaber i flyselskabet, de formelt arbejder i. 
</p><p>
»Vi har opnået en klar binding til moderselskabet uafhængig af, hvilket 
datterselskab piloterne er ansat i. Vi får karrieremuligheder på tværs af de 
forskellige selskabsstrukturer, som omfatter alle piloter, der flyver 
Norwegianfly«, meddeler Halvor Vatne. 
</p><p><b class="ext-link">KONSTRUKTION</b><a class="embeddedlink" href="http://politiken.dk/oekonomi/virksomheder/ECE2576768/norwegians-kringlede-opbygning-hvorfor-alle-de-doetre/">Norwegians kringlede opbygning: 
Hvorfor alle de døtre?</a></p><p>
»Vi har vundet på helt centrale områder. Men jeg beklager, at passagererne har 
måttet lide for at helt grundliggende arbejdstagerrettigheder skulle komme 
på plads«, siger formanden for pilotforbundet Parat, Hans-Erik Skjæggerud. 
</p><p>
»Vi kan konstatere, at den norske og nordiske model har vundet over Norwegians 
forretningsmodel. Det er således, at Norwegian gennem denne aftale 
anerkender den frie organisations- og forhandlingsret og giver garanti for 
faste ansættelser - også på baser uden for Skandinavien«, tilføjer han. 
</p><h3>
Der er brug for mandskabet i cockpittet 
</h3><p>
Fra arbejdsgiverside understreger direktøren for luftfartselskabet sin 
afhængighed af piloterne. 
</p><p>
»Vi har givet jobsikkerhed til piloterne. Vi har brug for de piloter, vi har«, 
siger Norwegians direktør Bjørn Kjos på et pressemøde tirsdag aften. 
</p><p class=" bl-elem">
Enigheden kommer få timer efter en advarsel fra de nordiske 
transportarbejderes sammenslutning. Den var rede til at indlede 
sympatistrejke og dermed blokere for håndtering af Norwegianfly i 
lufthavnene i Norden. 
</p>	
</div>
</div></body></html>
