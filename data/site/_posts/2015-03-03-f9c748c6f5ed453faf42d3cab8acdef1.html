---
layout:     post
title: 	    "Kinesisk instruktør raser over storsælgende kinesiske realityfilm"
post_author:	    
post_date:	    Tue, 03 Mar 2015 22:19:50 +0100
post_site:	    politiken.dk 
post_link:	    http://politiken.dk/kultur/filmogtv/ECE2571206/kinesisk-instruktoer-raser-over-storsaelgende-kinesiske-realityfilm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Skænderiet er usædvanligt. På den ene side står filminstruktøren Feng 
Xiaogang. Han er ofte blevet kaldt Kinas svar på Steven Spielberg. Over for 
ham står det mægtige Folkets Dagblad, Renmin Ribao, der er talerør for 
kommunistpartiet. Og slagsmålet? Det handler om reality-tv og dårlige film. 
</p><p>
Det begyndte for nogle uger siden, da filmen ’Benpao ba xiongdi’ med den 
engelske titel ’Running Man’ fik premiere. Den er baseret på et kinesisk 
realityshow, hvor flere hold af berømtheder kæmper mod hinanden om løsningen 
af forskellige opgaver. Konceptet kommer fra et show i Sydkorea. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2439208/big-brother-lanceres-for-foerste-gang-i-kina/">'Big Brother' lanceres for 
første gang i Kina</a></p><p>
Filmen havde et lille budget og tog kun seks dage at producere. Men i løbet af 
den første uge indspillede den tæt på 350 millioner kroner i de kinesiske 
biografer. Kritikken var der med det samme. Og fra flere kanter. Men mest 
højlydt fra instruktør Feng Xiaogang. 
</p><p>
For man kan overhovedet ikke kalde det en film, mener Feng. Avisen Huanqiu 
Shibao, der i sin engelske udgave hedder Global Times, skriver da også, at 
’Running Man’ mest af alt minder om et langt afsnit af tv-showet. Feng 
Xiaogang mener, at ’Running Man’ er en trussel mod kinesisk film som 
kunstart. For investorerne vil hellere tjene hurtige penge end investere i 
mere seriøse film, mener Feng. 
</p><p>
Det er ikke første gang, et realityshow er blevet et filmhit i Kina. Sidste år 
indtjente filmen ’Baba qu na’er?’, der kan oversættes til ’Hvor skal vi hen, 
far?’, over 700 millioner kroner. Og showet er populært. Der kan være over 
75 millioner seere til et afsnit. Derfor er det heller ikke overraskende, at 
der nu er kommet en opfølger til sidste års film. 2’eren har netop haft 
premiere. 
</p><h3>
Ødelæggende for filmindustrien 
</h3><p>
Men den slags film er skadelige, mener Feng Xiaogang. 
</p><p>
»De har en ødelæggende indflydelse på udviklingen af den kinesiske 
filmindustri. Det fører til, at ingen er villige til at investere i seriøse 
film, som det kræver noget at lave«, sagde Feng Xiaogang til tv-stationen 
ZJTV. 
</p><div class="art-quote article-box">
<p class="quote"/>
<blockquote>
<p class="quote-txt">
Det værste er ikke, at de film indtjener penge, men at deres finansielle 
succes får andre til at gå ud ad den samme vej og lave endnu flere dårlige 
film
</p>
<p class="sender">
Jiang Yong, kritiker 
</p>
</blockquote>
</div><p>
Feng Xiaogang indledte selv sin karriere med film i den lettere genre, men i 
de senere år har han lavet større og tungere film. Som for eksempel 
’Efterskælv’ fra 2010, der handler om jordskælvet i Tangshan i 1976, hvor 
der omkom 255.000-650.000 mennesker. Eller i 2012, hvor hans ’Tilbage til 
1942’ havde premiere. Filmen handler om hungersnøden, der det år dræbte 
cirka 3 millioner mennesker. </p><p>
Også kritikeren Jiang Yong er enig med Feng Xiaogang: »Det værste er ikke, at 
de film indtjener penge, men at deres finansielle succes får andre til at gå 
ud ad den samme vej og lave endnu flere dårlige film«, siger Jiang Yong til 
Global Times. Men partiavisen Renmin Ribao er uenig med »vrede Feng 
Xiaogang«, som de kalder ham. 
</p><p>
»Instruktører af kommercielle film, der ser ned på den slags realityfilm, 
svarer lidt til en krage, der beskylder en gris for at være sort«, lød det 
på avisens mikroblog. 
</p><h3>
Tidligere kritiseret reality 
</h3><p>
Men avisens holdning stritter i en anden retning end mange andre officielle 
kommentarer fra kommunistpartiet. For i de senere år har partiet flere gange 
kritiseret realityshows og besluttede for eksempel i 2011 at forbyde 
tv-dramaer om tidsrejser, som der var flere populære af på det tidspunkt. De 
forvrænger historien og er »useriøse«, lød argumentet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/cphdox/ECE2453007/modig-aktivisme-drukner-i-reality-tv-og-smalltalk/">Modig aktivisme drukner i 
reality-tv og smalltalk </a></p><p>
Instruktør Feng Xiaogang slog da også tilbage og pegede på, at partiet ikke 
selv lader markedskræfterne bestemme, hvad folk vil se i biografer og tv. 
</p><p>
»Er filmcensuren virkelig baseret på et juridisk og gennemskueligt grundlag, 
hvor man lader markedet bestemme? Det er det jo indlysende ikke«, siger Feng 
Xiaogang til filmmagasinet mtime.com. 
</p><div class="art-quote article-box">
<p class="quote"/>
<blockquote>
<p class="quote-txt">
De film, som man i virkeligheden burde kritisere, er dem, der får folk til at 
falde i søvn
</p>
<p class="sender">
Wang Zhengyu, producent bag 'Running Man' 
</p>
</blockquote>
</div><p>
En af producenterne bag ’Running Man’, Wang Zhengyu, er også gået ind i 
debatten og har sagt: »De film, som man i virkeligheden burde kritisere, er 
dem, der får folk til at falde i søvn«. </p><p class=" bl-elem">
Imens Yin Hong, der er en kendt professor i journalistik på 
Tsinghua-universitetet i Beijing, på sin mikroblog skriver: »Når et 
tv-program kommer i biografen og banker alle filmene, bør vi så ikke begynde 
at overveje, om der er noget i vejen med vores film?«. 
</p>	
</div>
</div></body></html>
