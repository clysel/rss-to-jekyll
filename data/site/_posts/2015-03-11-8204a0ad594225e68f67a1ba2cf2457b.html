---
layout:     post
title: 	    "78-årige Berlusconi kæmper videre med skandalerne over hovedet"
post_author:	    
post_date:	    Wed, 11 Mar 2015 21:12:44 +0100
post_site:	    politiken.dk 
post_link:	    http://politiken.dk/udland/ECE2582322/78-aarige-berlusconi-kaemper-videre-med-skandalerne-over-hovedet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Sagerne mod Berlusconi</h5>
<div class="fakta-body" data-buildingblock="embedded_factboxlink">
<p>
Der er stadig en række verserende sager mod Silvio Berlusconi. 
</p><p>
Han er anklaget for at have bestukket en parlamentariker til at skifte side 
ved en politisk afstemning. 
</p><p>
Derudover har han ifølge et andet anklageskrift betalt vidnerne i sagen om 
'bunga bunga'-festerne for at holde mund. 
</p><p>
Samtidig er Berlusconi anklaget i en sag fra den italienske by Bari, der også 
handler om prostitution. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00919/EU_topm_de_i_Bruxel_919891v.jpg" alt="" border="0"/><span class="caption"><span class="f-img-caption">FOTO: 
</span>Miriam Dalsgaard</span></span></p>
</div>
</div><p>
78 år. 
</p><p>
Alderen til trods er tidligere regeringschef Silvio Berlusconi klar til at 
kæmpe for sin plads i toppen af italiensk politik. 
</p><p>
Han vil bruge sin frifindelse i sagen om sexanklager til at udråbe sig selv 
som sejrherre og forsøge at samle fornyet opbakning, lyder vurderingen fra 
flere eksperter. 
</p><p>
»Han vil se det som en personlig triumf og føle sig fri«, siger Gert Sørensen, 
lektor på Københavns Universitet med speciale i italienske forhold. 
</p><p>
Skandalerne har sværmet om den tidligere ministerpræsident i efterhånden mange 
år. I går blev han frifundet for anklager om at have købt sex af en 
mindreårig kvinde, der går under navnet 'Ruby Hjerteknuser'. 
</p><p>
Det vil han udnytte politisk, siger ekspert i italiensk politik Bjørn 
Thomassen. 
</p><p>
»Berlusconi vil se frifindelsen, som noget der giver ham vind i sejlene, og 
som han kan bruge til at lægge politisk pres på regeringen«, siger 
Thomassen, der er lektor på Roskilde Universitet. 
</p><p>
Sagen går tilbage til 2010, hvor Berlusconi arrangerede de såkaldte 'bunga 
bunga'-fester, hvor indtil flere erotiske dansere deltog. Berlusconi har 
hele tiden erklæret sig uskyldig i anklagen om at have købt sex med en 
mindreårig danser. 
</p><h3>
Svækket politisk og personligt 
</h3><p>
Selv om den tidligere ministerpræsident i dag ikke længere har sæde i det 
italienske parlament, er han fortsat politisk leder af partiet Forza Italia. 
Fra den platform vil han forsøge at lægge ekstra pres på regeringen, siger 
forfatter og Italien-ekspert Thomas Harder. 
</p><div class="art-quote article-box">
<p class="quote"/>
<blockquote>
<p class="quote-txt">
Det bliver ikke de gamle dages Berlusconi
</p>
<p class="sender">
Thomas Harder 
</p>
</blockquote>
</div><p/><p>
»Nu vil han forsøge med større energi og styrke at gøre sig selv uundværlig. 
Han vil arbejde på at blive en fast partner for Renzis regering, og så vil 
han forsøge at sælge sin støtte så dyrt som muligt«, siger han med 
henvisning til den nuværende regeringschef Matteo Renzi. 
</p><p>
Men det ændrer ikke på det faktum, at realiteterne bag overfladen ser mere 
hårde ud for den aldrende og tidligere ministerpræsident, siger de tre 
eksperter. Milliardæren er ramt, både på politikken og personen. 
</p><p>
»I virkeligheden er der tale om en pyrrhussejr. Han er svækket«, siger Gert 
Sørensen fra Københavns Universitet. 
</p><p><b class="ext-link">FRIKENDT </b><a class="embeddedlink" href="http://politiken.dk/udland/ECE2582232/hoejesteret-frifinder-silvio-berlusconi-for-sexanklager/">Højesteret frifinder Silvio Berlusconi 
for sexanklager</a></p><p>
Berlusconis eget parti begynder at volde ham problemer, supplerer Thomas 
Harder. 
</p><p>
»Han vil givetvis komme til at spille en mere aktiv rolle i italiensk politik. 
Men det bliver ikke de gamle dages Berlusconi. Han vil nok komme til at 
tegne partiet udadtil, men internt i partiet er der en voksende utilfredshed 
med den tidligere regeringschef«, siger han. 
</p><h3>
Til kamp mod forbuddet 
</h3><p>
Lige nu spænder et forbud ben for Berlusconis vej tilbage til toppen af 
italiensk politik. I 2013 blev den 78-årige milliardær dømt for skattefusk, 
hvilket betyder, at han først engang i 2019 vil kunne sætte sig tilbage i 
parlamentet eller indtage et andet offentligt hverv. 
</p><div class="art-fakta article-box">
<h4 class="">
Silvio Berlusconi</h4>
<div class="fakta-body" data-buildingblock="embedded_factboxlink">
<ul><li>Født 29. september 1936</li><li>Blev i 1959 direktør for et entreprenørfirma og opbyggede herefter koncernen 
Fininvest, der sammen med andre personligt ejede selskaber omfatter 
bl.a. entreprenør- og ejendomsselskaber, tre tv-stationer, aviser og 
blade, et reklamebureau, stormagasinkæden Standa, fodboldholdet AC Milan 
og forlagskoncernen Mondadori</li><li class=" bl-elem">Har været Italiens premierminister i perioderne 1994-1996, 2001-2006 og 
2008-2011</li></ul><p class=" bl-elem"><i class=" bl-elem">Kilde: Den Store Danske</i></p>
</div>
</div><p/><p>
Derfor vil han nu kæmpe en brav kamp for at få ændret loven, så han kan stille 
op allerede ved det næste italienske valg, forudser Bjørn Thomassen, lektor 
ved Roskilde Universitet. 
</p><p><b class="ext-link">BAGGRUND</b><a class="embeddedlink" href="http://politiken.dk/udland/ECE2581402/sex-magtmisbrug-og-skattefusk-berlusconis-mange-sager/">Sex, magtmisbrug og skattefusk: 
Berlusconis mange sager</a></p><p>
»Vi vil formentlig se, at partiet vil forsøge at få ændret den såkaldte 
Severino-lov, der forbyder Berlusconi at stille op«, siger Thomassen. 
</p><p>
Berlusconi vil forsøge at lokke den nuværende regering med Matteo Renzi i 
spidsen. Men det kommer med al sandsynlighed ikke til at lykkes, siger 
eksperterne. 
</p><h3>
Berlusconi har nok sager at se til 
</h3><p>
Godt nok har Berlusconi vundet en moralsk sejr i denne omgang med frifindelsen 
i Højesteret, men de negative sager hænger stadig over hans hoved. Derfor er 
han også kun delvist og juridisk frikendt for sin adfærd i forbindelse med 
de berygtede 'bunga bunga'-fester. 
</p><div class="art-quote article-box">
<p class="quote"/>
<blockquote>
<p class="quote-txt">
Trods frifindelsen efterlader denne sag ham i et meget uskønt lys
</p>
<p class="sender">
Thomas Harder 
</p>
</blockquote>
</div><p/><p>
»Trods frifindelsen efterlader denne sag ham i et meget uskønt lys. Selv 
forsvareren medgiver, at der blev gjort flittigt brug af prostituerede i 
både villaen i Milano og i den mere officielle tjenestebolig i Rom. 
Frifindelsen handler om, hvorvidt han vidste eller ikke vidste, at hun var 
mindreårig«, siger Thomas Harder. 
</p><p>
Berlusconi er stadig anklaget i en sag om prostitution fra byen Bari. 
Derudover er han tiltalt for at have betalt en parlamentariker for at skifte 
side ved en afstemning i parlamentet, ligesom han står anklaget for at have 
bestukket vidner for at holde munden lukket i sagen om 'bunga 
bunga'-festerne. 
</p><p><b class="ext-link">OPSIGTSVÆKKENDE CITATER</b><a class="embeddedlink" href="http://politiken.dk/udland/ECE1445329/berlusconi-jeg-er-politikkens-jesus-kristus/">Berlusconi: Jeg er 
politikkens Jesus Kristus</a></p><p>
I befolkningen er man tilmed ved at være godt trætte af Berlusconi. Han har 
stadig en gruppe italienere i ryggen, men flertallet vil opfatte 
frifindelsen af deres tidligere statsoverhoved som et udtryk for hans evne 
til at sno sig i systemet. 
</p><p>
»Nogle af de informationer, der er kommet frem, viser med tydelighed, at han 
stadig betaler nogle af de involverede pigers husleje. I den generøse 
fortolkning er det, fordi han er taknemlig. Men størstedelen af den 
italienske befolkning ser det som et udtryk for, at de ved noget, der er 
farligt for ham. Det indtryk vil dommen ikke rykke ved«, siger Bjørn 
Thomassen. 
</p><p>
Højesterettens frifindelse kommer lidt over et år efter, at den 78-årige 
milliardær blev kendt skyldig i skattefusk og idømt en fængselsstraf på fire 
år. 
</p><p class=" bl-elem">
Den straf blev dog som følge af Berlusconis høje alder først nedsat til to år 
og derefter sendt til afstemning i det italienske parlament, der i stedet 
valgte at sende ham ud i samfundstjeneste på et plejehjem. 
</p>	
</div>
</div></body></html>
