---
layout:     post
title: 	    "Nokia skal betale 14,8 millioner til Copydan for hukommelseskort"
post_author:	    Daniel Bergsagel
post_date:	    Thu, 05 Mar 2015 14:49:51 +0000
post_site:	    www.version2.dk 
post_link:	    http://www.version2.dk/artikel/nokia-skal-betale-148-millioner-til-copydan-hukommelseskort-92789?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En strid om hvorvidt hukommelseskort til mobiltelefoner er underlagt blankmedie-afgift er nu afgjort i EU-retten. Sagen faldt ud til Copydan KuturPlus, der havde anlagt sagen mod mobiltelefon-producenten, der skal betale 14.826.828,99 kroner til ophavsretsorganisationen, der på vegne af kunstnere og kulturproducenter varetager den såkaldte kompensationsordning.</p>

<p>Ordningen indebærer betaling til rettighedshaverne, som modvægt til, at private personer lovligt har en vis adgang til hjemmekopiering af musik, tv, radio og film. Betalingen sker i Danmark ved, at der for hvert løst kopieringsmedie - i dette tilfælde hukommelseskort til mobiltelefoner, som sælges til private personer afregnes et vist vederlag til rettighedshaverne.</p>

<p>Nokia Danmark mente, at reglerne i <a href="http://eur-lex.europa.eu/legal-content/DA/TXT/HTML/?uri=CELEX:32001L0029&amp;from=EN">ophavsretslovens §§ 39-46 stred mod EU-direktiv 2001/29/EC</a>, hvorfor selskabet ikke skulle være forpligtet til at betale blankmedie-vederlag i Danmark og en række øvrige europæiske lande, hvor selskabet har retssager kørende.</p>

<p>I april 2010 indgav Copydan KulturPlus stævning. Og i maj 2011 gennemførte Megafon en brugerundersøgelse som led i retssagen. Undersøgelsen kortlagde brugen af hukommelseskort i mobiltelefoner i forhold til opbevaring af ophavsretligt beskyttet materiale. Undersøgelsen var på Nokias anmodning, idet ét af selskabets argumenter var, at hukommelseskort i mobiltelefoner ikke anvendes til privatkopiering af ophavsretligt beskyttet materiale. Undersøgelsen viste bl.a. at mobiltelefoner bruges til kopiering af audiovisuelt indhold.</p>

<p>I oktober 2012 afsagde Østre Landsret kendelse om anmodning om en præjudiciel afgørelse ved EU-Domstolen. Var den danske lovgivning i overensstemmelse med EU-retten. Sagen har siden verseret ved EU-Domstolen indtil der i dag altså kom med en dom.</p>

<p>Her citat fra den centrale konklusion for Nokia-sagen:</p>

<p><em>Domstolen slår i præmis 25 fast at ”det forhold alene, at [udstyret, apparaterne og medierne] kan anvendes til at fremstille reproduktioner, [er]  tilstrækkeligt til at begrunde anvendelsen af vederlaget for privatkopiering”, og konkluderer herefter i præmis 29, at EU-retten ikke er til hinder for at en medlemsstat ”fastsætter en rimelig kompensation … for kopier til privat brug for multifunktionelle medier, såsom mobiltelefoners hukommelseskort, uanset om disse medier som væsentligste funktion har fremstilling af sådanne kopier eller ej, på den betingelse, at en af de nævnte mediers funktioner, uanset om den er sekundær eller ej, gør det muligt for disse mediers indehavere at anvende dem til dette formål.”</em></p>

<p><em>Det er uden betydning, om kopiering til privat brug er en primær eller væsentlig funktion i hukommelseskort; det afgørende er alene, at kortene kan give adgang til privatkopiering (præmis 23-24).</em></p>

<p>Dommen slår således fast, at rettighedshaverne via KulturPlus er berettiget til at kræve vederlag fra Nokia for mobiltelefoners hukommelseskort.</p>
  </section></div></body></html>
