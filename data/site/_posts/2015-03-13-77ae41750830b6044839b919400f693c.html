---
layout:     post
title: 	    "Medie: IBM arbejder i hemmelighed på valuta-system baseret på bitcoin-teknologien"
post_author:	    Elías Christian Lundström
post_date:	    Fri, 13 Mar 2015 13:15:40 +0000
post_site:	    www.version2.dk 
post_link:	    http://www.version2.dk/artikel/medie-ibm-arbejder-i-hemmelighed-paa-valuta-system-baseret-paa-bitcoin-teknologien-99126?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Der er få ting i teknologi-verdenen, der kan dele vandene så meget som bitcoin. Nogle kalder det fremtidens valuta, mens andre afskriver det som et skørt eksperiment, der mest af alt bliver brugt til lyssky aktiviteter.</p>

<p>IBM har dog efter sigende øjnet nogle muligheder - ikke i bitcoin som valuta - men i blockchain-teknologien, der ligger bag kryptovalutaen.</p>

<p>Teknologi-kæmpen arbejder således på at skabe et system til at bevare og overføre almindelige valutaer som euro, pund, kroner og dollars ved hjælp af blockchain-teknologien. I stedet for at overførsler kan tage dage og først skal godkendes af bankerne, så vil systemet gøre det muligt at lave lynhurtige overførsler med lavere gebyrer og uden det clearing-led, som normalt skal godkende transaktionerne.</p>

<p>Det oplyser en anonym kilde hos IBM til det amerikanske nyhedsbureau <a href="http://www.reuters.com/article/2015/03/12/us-bitcoin-ibm-idUSKBN0M82KB20150312">Reuters</a>. Kilden har efter sigende valgt at være anonym, da vedkommende ikke er autoriseret af virksomheden til at diskutere emnet offentligt.</p>

<p>Blockchain-teknologien har været central for udbredelsen af bitcoin og tilliden til systemet. Kort fortalt består den af en oversigt over samtlige transaktioner af en given valuta, men i stedet for at en regering eller en bank ejer oversigten, så bliver den autoriseret og kontrolleret af alle deltagerne på netværket. Lidt i stil med p2p-fildeling.</p>

<p>Og det er den samme måde, som IBM’s nye system kommer til at virke på ifølge den anonyme kilde.</p>

<p>»Når nogen vil lave en transaktion i systemet, så i stedet for at du prøver at få fat på en bitcoin, så siger du i stedet: her er nogle dollars. Det er lidt ligesom bitcoin uden bitcoin,« siger kilden til Reuters.</p>

<p>IBM skal således allerede være i dialog med flere store banker, heriblandt USA’s centralbank, om at udvikle det blockchain-baserede system. Hvis bankerne ender med at vende tommelfingeren opad for for projektet, vil IBM skulle udvikle et sikkert og skalérbart system.</p>

<p>Systemet vil dog alligevel blive kontrolleret af bankerne ifølge kilden, der der dog ikke oplyser nærmere detaljer om, hvordan det skal foregå. 
Der er også uklart, hvordan systemet skal kunne håndtere og forhindre eksempel hvidvaskning af penge. Hverken IBM eller USA’s centralbank har bekræftet historien over for Reuters.</p>
  </section></div></body></html>
