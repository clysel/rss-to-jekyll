---
layout:     post
title: 	    "Trods bred modstand: Henrik Dams fantasi rækker ikke til et nederlag"
post_author:	    
post_date:	    Wed, 29 Apr 2015 12:00:49 +0200
post_site:	    politiken.dk 
post_link:	    http://politiken.dk/indland/politik/ECE2647723/trods-bred-modstand-henrik-dams-fantasi-raekker-ikke-til-et-nederlag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om både Enhedslisten og de store borgerlige partier direkte ikke vil 
stemme for regeringens bud på, hvordan man får flere flygtninge i arbejde, 
nægter beskæftigelsesminister Henrik Dam Kristensen (S) at acceptere 
nederlaget. 
</p><p>
Uden reelle forudgående forhandlinger fremsætter han i dag regeringens 
lovforslag skriftligt, og planen er så at overbevise kritikerne i 
folketingssalen. 
</p><p>
»Jeg vil svare beredvilligt på alle de spørgsmål, de måtte have. Men jeg har 
simpelthen ikke fantasi til at forestille mig, at Venstre vil forhindre, at 
vi fra sommer kan yde en anderledes og mere aktiv indsats til gavn for de 
flygtninge og familiesammenførte, der kommer, og til gavn for det danske 
samfund«, siger Henrik Dam Kristensen. 
</p><h3>
10 timers arbejde om ugen 
</h3><p>
Regeringen vil med sit lovforslag gøre op med, at to ud af tre flygtninge og 
familiesammenførte i dag ikke kommer i job eller uddannelse efter tre års 
integrationsprogram i kommunerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2647453/regeringen-flygtninge-skal-arbejde-10-timer-om-ugen/">Regeringen: Flygtninge 
skal arbejde 10 timer om ugen</a></p><p>
Det skal blandt andet ske ved at stille krav til flygtningene om, at de skal 
arbejde mindst 10 timer om ugen i løntilskud, praktik og nyttejob og modtage 
undervisning tyve timer i dansk for at få deres offentlige ydelse. 
</p><p>
»Jeg synes, at vi på afgørende punkter skifter gear i forhold til, når folk 
har fået opholdstilladelse og skal være en del af det danske samfund. Vi går 
fra noget, der i dag ikke virker, til noget, som både jeg og eksperter fra 
blandt andet Carsten Koch-udvalget tror på«, siger Henrik Dam Kristensen. 
</p><h3>
Venstre: Alt for blide krav 
</h3><div class="art-fakta article-box">
<h4 class="">
Fakta</h4>
<h5>
Regeringens lovforslag om integration</h5>
<div class="fakta-body" data-buildingblock="embedded_factboxlink">
<p><b>Regeringen fremsætter et lovforslag</b>, der skal gøre op med, at to 
af tre flygtninge og familiesammenførte hverken er i job eller uddannelse 
efter det treårige integrationsprogram.
</p><p>
I lovforslaget stilles der krav om, at ledige flygtninge og familiesammenførte 
skal <b>arbejde for ydelsen i virksomhedsrettede forløb</b> 
(løntilskud, virksomhedspraktik og nyttejob).
</p><p>
Den virksomhedsrettede indsats skal være på <b>minimum 10 timer om 
ugen</b>, dog kan der være op til fire uger imellem f.eks. en 
virksomhedspraktik og et nyttejob. Minimumskravet gælder for personer, der 
er job- og uddannelsesparate.
</p><p>
Derudover vil regeringen blandt andet også gøre det til en pligt for 
kommunerne at tilbyde <b>en uddannelsesvurdering</b>, hvilket reelt betyder 
’oversættelse’ af, hvilket niveau en eksamen fra hjemlandet svarer til i 
Danmark.
</p><p class=" bl-elem">
Samtidig giver man et <b>målrettet resultattilskud til kommunerne</b> med 
henblik på at øge fokus på, at nytilkomne udlændinge kommer i arbejde eller 
uddannelse.
</p>
</div>
</div><p>
Hverken Enhedslisten, Venstre eller Dansk Folkeparti deler dog den tro. 
Enhedslisten mener, at regeringens lovforslag undergraver arbejdsmarkedet, 
fordi det i partiets øjne åbner op for, at flygtninge kan bruges som billig 
arbejdskraft. </p><p>
Venstre derimod mener, at regeringen er alt for blid i sine krav. Venstre vil 
have lavere ydelser og indført krav til flygtningene om minimum 37 timers 
arbejde og danskundervisning derudover. 
</p><p>
Der er dermed langt til de 90 mandater, som regeringen skal bruge for at få 
stemt sit lovforslag igennem. 
</p><p><b class="ext-link">LÆS NYHED </b><a class="embeddedlink" href="http://politiken.dk/indland/politik/ECE2647510/regeringens-planer-om-flygtninge-i-arbejde-skydes-ned-af-baade-roede-og-blaa/">Regeringens planer om flygtninge i 
arbejde skydes ned af både røde og blå</a></p><p><i class=" bl-elem">Henrik Dam Kristensen, hvorfor fremsætter I et lovforslag, som I ikke har 
opbakning til? </i></p><p>
»Fordi det her er nødvendigt. Der er et stort antal flygtninge på vej ud i 
kommunerne, og spørgsmålet er, om vi skal gøre med dem, som vi hidtil har 
gjort og køre dem igennem et integrationsprogram, som har vist ikke at 
virke, eller om vi skal sørge for, at de allerede fra sommer kan få den her 
målrettede indsats?«
</p><p>
»Det her bygger på de store reformer, som vi har lavet, hvor Venstre jo har 
været med i dem alle sammen. Jeg har meget svært ved at forestille mig, at 
Venstre vil trykke nej på en knap, som betyder, at de helt klare 
forbedringer og bedre muligheder for, at de her mennesker kan blive en aktiv 
del af det danske samfund til glæde for dem selv og Danmark, ikke bliver til 
noget. Det forekommer mig meget mærkeligt. Jeg er med på, at de har andre 
ønsker, men at de ikke vil stemme for det her, har jeg ikke fantasi til at 
forestille mig«. 
</p><h3>
Slagsmål venter i salen 
</h3><p><i class=" bl-elem">Det er meget muligt, at du ikke kan forestille dig det, men når man spørger 
Venstre direkte, så siger de blankt nej. Burde I ikke have brugt nogle 
forhandlingstimer på at sikre et flertal?</i></p><p>
»Jo, men jeg har jo haft samtaler med Venstre. De har haft en stående mulighed 
for at komme til mig. Jeg har svaret på ret mange spørgsmål, som Venstre har 
sendt ind, siden forslaget blev sendt i høring. Så det er ikke fordi, der 
ikke har været en proces. Venstre har faktisk fået klart svar på temmelig 
mange spørgsmål omkring det her«. 
</p><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2593363/21-integrationspakker-senere-tre-store-problemer-stopper-fremgangen/">21 integrationspakker senere: Tre store 
problemer stopper fremgangen</a></p><p>
»Det er rigtigt, at der ikke har været et egentligt forhandlingsforløb, men nu 
bliver der også tre behandlinger nede i folketingssalen, så der er ikke 
noget udemokratisk ved det, jeg har gjort. Tværtimod har jeg faktisk været 
meget velvillig til at svare på de spørgsmål, de har haft«. </p><h3>
Tæt på en fuld uge 
</h3><p><i class=" bl-elem">Venstre vil gerne have sat kravet op til 37 timer. Hvorfor kan I ikke være 
med til det?</i></p><p>
»Jamen, det vi foreslår, vil jo være tæt på fuldtid, for der er tale om et 
krav på minimum 10 timer ude i en virksomhed, og så er der typisk cirka 20 
timers sprogundervisning oveni. Så for langt de flestes vedkommende vil det 
blive noget, der ligner en fuld uge«. 
</p><p>
»Det, Martin Geertsen (Venstres integrationsordfører, red.) tager fejl af, er, 
at der i dag er et krav om 37 timer. Den påstand er en sandhed med 
modifikationer, for det har i så fald været aktivering og alle mulige andre 
aktiviteter, som måske ikke har bragt flygtninge tættere på samfundet. Nu 
har vi to hovedaktiviteter, der bringer flygtninge tættere på det danske 
samfund. Den virksomhedsrettede del og sprogdelen«. 
</p><p><b class="ext-link">NYTÅRSTALEN </b><a class="embeddedlink" href="http://politiken.dk/indland/politik/ECE2498924/thorning-indvandrere-skal-arbejde-for-kontanthjaelp/">Thorning: Indvandrere skal 
arbejde for kontanthjælp</a></p><p><i class=" bl-elem">Enhedslisten vil heller ikke være med. De mener det her undergraver 
arbejdsmarkedet, fordi flygtningene bare kan bruges som billig arbejdskraft. 
Har de ikke ret i det?</i></p><p>
»Det er ikke overraskende, at Enhedslisten mener det. Det er derfor, at de 
heller ikke har været med i de andre reformer, herunder 
beskæftigelsesreformen. Det her bygger på de brede forlig, vi har lavet med 
blandt andre Venstre, og jeg er ikke enig med Enhedslisten i, at der er tale 
om løntryk«, siger Henrik Dam Kristensen. 
</p><p class=" bl-elem">
Regeringens lovforslag skal førstebehandles 12. maj, og 
beskæftigelsesministeren håber at skaffe flertal, så de nye tiltag kan træde 
i kraft til juli. 
</p>	
</div>

</div></body></html>
