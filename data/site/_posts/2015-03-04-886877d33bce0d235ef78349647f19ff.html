---
layout:     post
title: 	    "Din nye smartphone-oplader er en lampe fra IKEA"
post_author:	    
post_date:	    Wed, 04 Mar 2015 08:30:59 +0100
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2570592/din-nye-smartphone-oplader-er-en-lampe-fra-ikea/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Opladere til mobiltelefoner har altid givet os problemer, siden vi startede 
med at bruge dem. Før i tiden var der så mange forskellige af slagsen, at 
man næsten aldrig kunne låne en lader af nogen.
</p><p>
I dag har vi fået skruet dette ned til at spørgsmål om, hvorvidt man har 
iPhone eller ej, for kun iPhone benytter sig ikke af micro-USB-stikkene til 
opladning. 
</p><p>
Men hvad nu, hvis man helt kunne slippe for kablerne, når man lader sin 
smartphone op? Det er drømmen bag trådløs mobilopladning. Det er en 
teknologi, der har været på banen i flere år, men som aldrig rigtig har 
slået igennem. Det kan dog ændre sig nu. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE2366889/praktisk-mere-praktisk-ikea-vi-anmelder-moebelgigantens-nye-katalog/">Praktisk, mere praktisk, Ikea: 
Vi anmelder møbelgigantens nye katalog</a></p><p>
Verdens mest populære møbel-kæde, IKEA, har nemlig besluttet sig for at gøre 
noget ved sagen. Til april lancerer de en ny produktlinje med navnet 
HOMESMART, som indeholder en række smarte løsninger, der spiller sammen med 
hjemmets forbrugerelektronik. 
</p><p>
En af de helt store nyheder i HOMESMART er møbler med indbygget trådløst 
opladning af smartphones. Det betyder, at du fra april måned kan købe en 
natlampe eller et natbord, som du blot behøver at lægge din smartphone på 
for at lade den op. 
</p><p><b>Mange telefoner understøttes<br/></b>Trådløs smartphone-opladning virker lidt ligesom induktionskomfurer. Det 
betyder, at du ikke får stød, når du rører ved det område, hvor telefonen 
skal ligge for at blive ladt op. Men så snart, telefonen bliver lagt på 
området, går opladningen i gang. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/ECE2474870/frederikke-gik-i-ikea-og-blev-425000-kroner-rigere/">Frederikke gik i Ikea og blev 
425.000 kroner rigere</a></p><p>
Ud over natborde og sengelamper vil IKEA også tilbyde skrivebordslamper og 
standerlamper til stuen, der kan lade din smartphone op. Du også kunne købe 
selvstændige lade-plader fra HOMESMART-linjen. IKEA har valgt at understøtte 
den såkaldte Qi-standard, der er den mest udbredte af to standarder for 
trådsløs opladning. Den anden betegnes PMA. 
</p><p class=" bl-elem">
Smartphonen skal naturligvis også understøtte trådløs opladning, før det 
virker. Flere telefoner, såsom adskillige Samsung- og LG-modeller kan nemt 
opnå dette, ved at man køber et nyt bagcover til telefonen. Andre modeller 
har det indbygget, såsom visse Microsoft/Nokia-smartphones og den netop 
lancerede Samsung GALAXY S6. Har man en iPhone, skal man købe en særlig case 
for at lade op trådløst. 
</p>	
</div>
</div></body></html>
