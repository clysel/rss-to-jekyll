---
layout:     post
title: 	    "Snesevis savnes efter færgeforlis i Bangladesh"
post_author:	    
post_date:	    Sun, 22 Feb 2015 15:46:42 +0100
post_site:	    politiken.dk 
post_link:	    http://politiken.dk/udland/ECE2557841/snesevis-savnes-efter-faergeforlis-i-bangladesh/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I Bangladesh er omkring 50 personer blevet reddet op fra vandet, efter at en 
passagerfærge med over 100 personer om bord kolliderede med et lastskib og 
sank i midten af floden Padma, oplyser politiet i Dhaka.
</p><p>
»Snesevis af mennesker kan være omkommet, da færgen havde mellem 70 og 150 
personer om bord«, siger overlevende.
</p><h3>
Ingen passagerlister
</h3><p>
Der føres ikke passagerlister i Bangladesh, som er et af Asiens fattigste 
lande.
</p><p>
»Over 50 personer var i stand til selv at svømme ind til bredden«.
</p><p>
Det indiske nyhedsbureau PTI siger, at en større redningsaktion er i gang på 
stedet.
</p><p>
Ulykken skete 40 kilometer nord for hovedstaden Dhaka.
</p><h3>
Anden færgeulykke på to uger
</h3><p>
Den forliste færge var angiveligt på vej mod Paturia fra Rajbari distriktet.
</p><p>
Forliset er den anden alvorlige færgeulykke i Bangladesh inden for to uger.
</p><p>
To medlemmer af besætningen på lastskibet er blevet anholdt.
</p><p>
Der foregår massevis af færgetransporter i det flod- og kanalrige Bangladesh, 
men sikkerheden er dårlig, og der sker mange ulykker. I landområderne er 
bådtransporter det mest almindelige, men meget af den foregår på overfyldte 
og synkefærdige fartøjer.
</p><h3>
Række af ulykker i senere år
</h3><p>
Den 13. februar mistede 13 personer livet, da en overlastet færge med omkring 
200 passagerer om bord kæntrede i den sydlige del af landet.
</p><p>
I august sidste år mistede omkring 150 mennesker livet, da en overlastet færge 
med over 200 passagerer sankt efter en kollision med et olieskib midt om 
natten.
</p><p class=" bl-elem">
I 2011 omkom 32 mennesker, da en passagerbåd stødte sammen med et fragtskib, 
og mindst 85 druknede i 2009, da en færge kæntrede ud for øen Bhola i den 
sydlige del af landet.
</p>	
</div>
</div></body></html>
