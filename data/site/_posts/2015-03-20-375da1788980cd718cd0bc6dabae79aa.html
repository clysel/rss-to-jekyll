---
layout:     post
title: 	    "Da dragen spiste et stykke af solen"
post_author:	    
post_date:	    Fri, 20 Mar 2015 06:19:36 +0100
post_site:	    politiken.dk 
post_link:	    http://politiken.dk/viden/ECE2593379/da-dragen-spiste-et-stykke-af-solen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
I Norden mente man, at det var et par ulve, der fulgte med solen, det samme i 
Mongoliet og i Kina var det en drage.
</p>
<p class="sender">
Ole Knudsen 
</p>
</blockquote>
</div><div class="art-quote article-box">
<p class="quote"/>
<blockquote>
<p class="quote-txt">
Vi ved, at Columbus har brugt en måneformørkelse, da han kom i knibe på 
Jamaica.
</p>
<p class="sender">
Ole Knudsen 
</p>
</blockquote>
</div><p>
Vi er rejst til Kina og tusinder af år tilbage i tiden. Nærmere bestemt år 
2.134 før Kristus. Det er en solrig dag, og den blå himmel maler sig rundt 
om den skinnende sol, der langsomt bevæger sig hen over himlen. 
</p><p>
Pludselig bevæger noget sig ind foran solen, i små bider bliver solens stråler 
spist lidt efter lidt og efterlader sig en stor skygge over landskabet. De 
uforberedte kinesere er i vildrede, de ved godt, hvad de skal gøre, men de 
er ikke blevet advaret om, at dragen igen er på spil og i færd med at spise 
en af Jordens vigtige drivkræfter. 
</p><p>
Sådan starter en velkendt, gammel overlevering fra Kina om solformørkelsens 
kræfter. Stellar Astrophysics Centre ved Aarhus Universitet samler på netop 
sådanne fortællinger. Det ender dramatisk i det gamle Kina. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2589943/se-solformoerkelsen-gennem-en-hjemmelavet-solkikkert/">Se solformørkelsen gennem en 
hjemmelavet solkikkert</a></p><p>
Normalt er kineserne ellers forberedte, men denne gang har de to hofastronomer 
Hsi og Ho drukket sig fulde og opdager ikke, at dragen endnu engang er ved 
at spise Solen i langsomme bidder. 
</p><p>
Derfor har den kinesiske kejser, Zhong Khang, heller ikke kunne forberede et 
modangreb, der skal jage dragen væk ved hjælp af øredøvende larm fra pander 
og potter, som bliver slået mod hinanden, trommehamrende musikere og 
soldater med bue og pil, som skyder mod dragen. Den store drage har taget 
dem på sengen, og inden de når at etablere et angreb, er den forsvundet 
igen. 
</p><p>
Solen overlever drageangrebet denne gang, men det er kejser Zhong Khang 
ligeglad med. Hsi og Ho's slendrian tager man ikke let på. Kejseren bliver 
så rasende, at de to astronomer begge får hugget hovedet af. Ifølge 
legenden. 
</p><h3>
I Norden åd ulve solen 
</h3><p>
Sammenkædningen mellem faretruende væsener og solformørkelsen går igen flere 
steder, fortæller Ole Knudsen fra Stellar Astrophysics Centre. 
</p><p>
»I Norden mente man, at det var et par ulve, der fulgte med Solen, det samme i 
Mongoliet, og i Kina var det en drage. Det var altid de dyr, som er store og 
stærke og indgår i andre mytologiske sammenhænge og blander sig i her, hvor 
de enten æder Solen eller tager bidder af den«, fortæller Ole Knudsen fra 
Stellar Astrophysics Centre. 
</p><p>
Gennem tiderne har Månens afskærmning af Solen skræmt livet af mennesket, der 
ofte har forbundet det med verdens undergang, hvorfor ofringer til guderne 
også har været et gængs ritual. 
</p><p><b class="ext-link">ØJENLÆGE ADVARER </b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2593412/oejenlaege-advarer-der-findes-ikke-alternativer-til-solformoerkelsesbriller/">Der findes ikke 
alternativer til solformørkelsesbriller</a></p><p>
»Det har i mange kulturer været noget, man skulle forsøge at afværge, så man 
har forsøgt sig med bønner og ofringer og handlede på den måde med guderne. 
Når forskere eller præster ikke har fortalt, at der snart sker noget, og 
Solen så pludselig forsvinder, er det skrækindjagende og må have været 
forfærdeligt«, siger Ole Knudsen. 
</p><h3>
Solformørkelse førte til fred 
</h3><p>
Solformørkelsens magt har endda været så kraftig, at den ifølge Stellar 
Astrophysics Centre stoppede en krig, som havde varet i fem år. Godt 585 før 
Kristus lå Lyderne og Mederne i krig om Anatolien. Da soldaterne fra de to 
folk mødtes ved Halys 28. maj samme år forsvandt Solens stråler pludselig, 
og det så man som et tegn fra guderne. Kort efter endte krigen og der blev 
sluttet fred. 
</p><p>
Columbus lod månen rase for at få mad 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/viden_tv/ECE2594129/dette-kan-danskerne-forvente-af-fredagens-solformoerkelse/">Dette kan danskerne forvente 
af dagens solformørkelse</a></p><p>
Mange kan måske huske Tintin og Soltemplet, hvor Tintin og kaptajn Haddock er 
ved at ende på bålet, da de møder en gruppe inkaer. Inkaerne er dog så 
venlige, at de lader journalisten og hans tro kompagnon selv bestemme, 
hvornår de skal grilles på bålet. Tintin vælger dagen for den forestående 
solformørkelse, som inkaerne er uvidende om. 
</p><p>
Da henrettelsen går i gang, forsvinder Solen pludselig, og det får inkaerne 
til at tro, at Tintin kan styre Solen, hvorefter de bønfalder ham om at få 
den til at skinne igen. En historie, som kan være inspireret af Christoffer 
Columbus besøg på Jamaica i 1504. 
</p><p>
»Vi ved, at Columbus har brugt en måneformørkelse, da han kom i knibe på 
Jamaica. Spanierne havde opført sig dårligt, så de indfødte ville ikke 
længere levere mad til dem, og det fik Columbus til at true med at den 
kristne gud om tre dage ville lade Månen stå op og være blodrød af vrede. 
Det sker så og de indfødte bliver skrækslagne, og så er der noget at 
forhandle med«, fortæller Ole Knudsen. 
</p><h3>
Guldhornene viser en solformørkelse 
</h3><p>
I Danmark er Guldhornene over tid blevet tolket som værende et særligt minde 
om en solformørkelse, der fandt sted i år 413, da runeinskriptionerne 
angiveligt skulle afbillede det dengang mystiske fænomen. 
</p><p class=" bl-elem">
Ifølge Ole Knudsen lykkedes det mennesket godt 400 år før Kristus at finde et 
system i solformørkelserne og med nogenlunde nøjagtighed være i stand til at 
forudsige, hvornår der var risiko for, at solen igen forsvandt. Det var dog 
først omkring år 1700, at man bliver i stand til præcis at forudsige det 
mystiske fænomen. 
</p>	
</div>
</div></body></html>
