---
layout:     post
title: 	    "Facebook advarer sideejere: Antallet af likes falder på torsdag"
post_author:	    Christian Loiborg
post_date:	    Tue, 10 Mar 2015 13:28:38 +0000
post_site:	    www.version2.dk 
post_link:	    http://www.version2.dk/artikel/facebook-advarer-sideejere-antallet-af-likes-falder-paa-torsdag-95932?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Facebook har gang i forårsrengøringen, og det betyder, at administratorer af Facebook-sider kan forvente at se et fald i antallet af synes godt om-tilkendegivelser på deres side fra på torsdag. Det fremgår af et indlæg på <a href="https://www.facebook.com/business/news/page-likes-update">Facebook</a>.</p>

<p>Det sociale netværk fjerner nemlig en række inaktive konti: Konti, der frivilligt er blevet deaktiveret af deres ejere samt konti, der tilhører personer, der nu er afdøde.</p>

<p>Hvis man vil lukke sin Facebook-profil har man muligheden for at deaktivere den på ubestemt tid eller helt at slette den. Deaktiveres profilen, beholdes synes godt om-tilkendegivelserne altså, og det er det, Facebook nu ændrer på. På samme måde bevares de mange likes, en person har foretaget på Facebook, når en person dør og deres profil ændres til en mindeside.</p>

<p>De likes, der fjernes, er altså alle fra profiler, der i forvejen ikke var aktive.</p>
  </section></div></body></html>
