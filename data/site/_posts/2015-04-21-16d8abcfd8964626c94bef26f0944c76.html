---
layout:     post
title: 	    "Fyrede badmintonstjerner havde opgivet hold-VM"
post_author:	    
post_date:	    Tue, 21 Apr 2015 13:24:42 +0200
post_site:	    politiken.dk 
post_link:	    http://politiken.dk/sport/ECE2636892/fyrede-badmintonstjerner--havde-opgivet-hold-vm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Badminton Danmark udtog tirsdag landsholdet til næste måneds hold-VM, Sudirman 
Cup, uden fem af landets største stjerner. 
</p><p>
Dermed står det klart, at badmintonforbundet og Kamilla Rytter Juhl, 
Christinna Pedersen, Joachim Fischer, Mathias Boe og Carsten Mogensen ikke 
nåede frem til en løsning i den aktuelle sponsorkonflikt før den store 
turnering i Kina. 
</p><p>
»Vi vidste godt, at det var helt udelukket at komme med, så det er ikke nogen 
overraskelse, at de har udtaget andre spillere«, siger Kamilla Rytter Juhl. 
</p><p>
Forud for Sudirman Cup har forbundet indgået en sponsoraftale med 
småkageproducenten Danisa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2636702/smaakagekonflikt-faar-forbund-til-at-saenke-vm-maalsaetning/">Småkagekonflikt får forbund 
til at sænke VM-målsætning</a></p><p>
Da de fem badmintonprofiler samtidig har en sponsoraftale med det 
konkurrerende firma Kjeldsen Cookies, er der opstået problemer, idet 
spillerne har skrevet under på, at de ikke må reklamere for en konkurrent. 
</p><p>
Spillerne har blandt andet tilbudt forbundet økonomisk kompensation for at 
løse konflikten, der fredag endte med, at Badminton Danmark stoppede 
samarbejdet. 
</p><p>
»Vi mener, at bolden ligger hos forbundet, efter at de har fyret os. Forbundet 
mener bolden er hos os, så det er gået lidt i stå«. 
</p><p>
»Jeg tror, at begge parter lader situationen hvile lidt nu. Vi træner derudad 
og tager den derfra«, siger doubleprofilen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/ECE2636409/traeneres-dobbeltrolle-i-smaakagesagen-vaekker-mistillid-blandt-stjernespillere/">Træneres dobbeltrolle i 
småkagesagen vækker mistillid blandt stjernespillere</a></p><p>
Ude i horisonten lurer det individuelle VM til august, og de fem spillere er i 
tvivl om, hvor de står i forhold til den turnering. 
</p><p>
Selv om Kamilla Rytter Juhl og co. godt må stille op i trøjer med deres egen 
sponsor til det individuelle VM, så er de alligevel usikre på, om de får lov 
til at deltage i turneringen i midten af august i Jakarta. 
</p><p>
»Jeg mener, at der skal indstilles spillere til det individuelle VM i midten 
af maj. Lige nu ved vi ikke, om de har tænkt sig at udtage os«. 
</p><p>
»Vi har ikke fået nogen opsigelse endnu, så vi går ud fra, at vi fortsat er en 
del af det«. 
</p><p class=" bl-elem">
»Det undersøger Spillerforeningen for os i øjeblikket«, siger Kamilla Rytter 
Juhl. 
</p>	
</div>

</div></body></html>
