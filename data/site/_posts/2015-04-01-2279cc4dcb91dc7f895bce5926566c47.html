---
layout:     post
title: 	    "Sønderbombet by i Syrien er lukket land for Røde Kors"
post_author:	    
post_date:	    Wed, 01 Apr 2015 16:42:21 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2613910/soenderbombet-by-i-syrien-er-lukket-land-for-roede-kors/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
Billederne gik verden rundt. 
</p><p>
Soldater fra kurdiske militser stod midt i ruinerne i den syriske by Kobane og 
rettede deres Kalshnikov-rifler mod luften og fyrede af i en glædesrus over, 
at det var lykkedes. Efter måneders belejring af byen havde jihadisterne fra 
Islamisk Stat netop trukket sig tilbage. Med hjælp fra amerikanske 
bombeangreb havde de kurdiske militser sejret. Kobane var fri. En stor 
symbolsk sejr i krigen mod Islamisk Stat, lød reaktionen fra 
verdenssamfundet. 
</p><p>
Det er to måneder siden nu. Tusindvis af flygtninge er vendt tilbage for at 
genopbygge deres sønderbombede hjemby. Men trods et massivt behov i byen for 
nødhjælp som for eksempel rent drikkevand og fødevarer, så er området lukket 
land for Røde Kors. 
</p><p>
»Vi kan ikke komme ind i Kobane. Vi kan ikke komme ind og sikre det helt 
basale, der skal til for at overleve«, fortæller generalsekretær i Dansk 
Røde Kors, Anders Ladekarl. 
</p><h3>
Lig i murbrokkerne giver risiko for sygdom 
</h3><p>
Hundredvis af lig ligger stadig gemt i ruinerne i Kobane og øger risikoen for 
en epidemi. Islamisterne har efterladt flere hundrede miner i erobrede 
bygninger, så folk risikerer at blive sprængt i stykker. Kampene har ødelagt 
byens vandforsyning, og selv om et nyåbnet bageri sørger for brød til de 
borgere, der er vendt tilbage til Kobane, så er der mangel på fødevarer. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/borgerkrigenisyrien/ECE2596460/syriens-boern-har-faaet-klippet-to-aartier-af-deres-levealder/">Syriens børn har fået klippet to 
årtier af deres levealder</a></p><div class="art-fakta article-box">
<h4 class="">
Fakta</h4>
<h5>
Slaget om Kobane</h5>
<div class="fakta-body" data-buildingblock="embedded_factboxlink">
<ul class=" bl-elem"><li>I efteråret 2014 angreb Islamisk Stat Kobane i det nordlige Syrien. Islamisterne 
trængte ind i byen i tanks og med tunge våben. Omkring 200.000 borgere 
fra byen og kantonen omkring den flygtede mod nord over grænsen til Tyrkiet.</li><li>Kurdiske militser forsvarede byen. Kampene foregik fra hus til hus, og længe 
så det ud til, at Islamisk Stat ville vinde hele byen. På et 
tidspunkt havde IS kontrol med 80 af byen. Iagttagere advarede om, at en 
sejr til islamisterne kunne udløse et folkedrab mod de tusindvis af 
borgere, der ikke var flygtet.</li><li>Tyrkiske tanks holdt afventende på den tyrkiske side af grænsen uden 
at trille mod Kobane og bekæmpe Islamisk Stat. Det udløste hård 
kritik mod den tyrkiske regeringer og demonstrationer i landet. Tyrkiet 
har i årtier haft et yderst anspændt forhold til kurderne.</li><li class=" bl-elem">En koalition under ledelse af USA bombede Islamisk Stats stillinger i og omkring 
Kobane. Ødelæggelserne var store, men angrebene betød, at 
de kurdiske militser kunne vinde momentum i kampene. Mod slutningen af 
januar 2015 kunne kurderne erklære Kobane for befriet.</li></ul>
</div>
</div><p>
Geografisk ligger Kobane placeret i det nordlige Syrien helt oppe ved grænsen 
til Tyrkiet. På grund af et årtier langt anspændt forhold mellem tyrkere og 
kurdere er det indtil videre ikke lykkedes Røde Kors at få lov til at køre 
ind i Kobane fra nord gennem Tyrkiet. Tyrkiet er blevet kritiseret for 
indirekte at støtte Islamisk Stat i området og se kampen om Kobane som en 
velkommen mulighed for at svække kurderne i det nordlige Syrien. Omvendt ser 
Tyrkiet store dele af de kurdiske oprørere som allierede med terrorister, 
der har udført angreb i Tyrkiet. Militserne i Kobane er har således tætte 
forbindelser til det kurdiske arbejderparti PKK, der stadig står på EU's 
terrorliste. </p><p>
Det er heller ikke muligt for Røde Kors at nærme sig Kobane fra øst, vest 
eller syd. Islamisk Stat kontrollerer stadig områder omkring 20 kilometer 
fra byen, og heller ikke islamisterne har givet Røde Kors tilladelse til at 
komme igennem. 
</p><p>
»Det springende punkt er, om vi kan få garanteret vores sikkerhed, så 
konvojerne kan køre igennem. Vi skal have parternes garanti for, at vi ikke 
bliver angrebet. Vi har lagt pres på, men vi har ikke fået de garantier. Det 
er farligt arbejde. Røde Kors har samlet set mistet 50 medarbejdere i Syrien 
under borgerkrigen«, siger Anders Ladekarl. 
</p><h3>
Røde Kors: Læg pres på alle parter 
</h3><p>
Det kan virke paradoksalt, at en koalition først hjælper kurderne med at vinde 
over Islamisk Stat i byen, for derefter at overlade byen til sig selv. 
Anders Ladekarl peger på, at »man kunne ønske sig, at der var ligeså meget 
pres på for at skaffe humanitær adgang til byen som på at skaffe militære 
løsninger«. 
</p><p>
»Tyrkerne vil ikke give kurderne ressourcer, og Islamisk Stat vil ikke tillade 
nødhjælp til deres fjender. Den humanitære bistand er blevet politiseret. 
Derfor vil vi gerne opfordre alle, som kan, til at lægge pres på parterne, 
så vi kan få lov at komme igennem«, siger Anders Ladekarl. 
</p><p><b class="ext-link">LÆS BERETNING FRA KOBANE</b><a class="embeddedlink" href="http://politiken.dk/magasinet/interview/ECE2612204/jeg-tvivlede-aldrig-paa-at-vi-ville-vinde/">»Jeg tvivlede 
aldrig på, at vi ville vinde«</a></p><p>
Asya Abdullah, der er del af ledelsen i det dominerende kurdisk-syriske parti 
PYD i det nordlige Syrien, fortalte i går til Politiken om kampen om Kobane. 
Hun udgjorde den politiske ledelse i byen under kampen mod Islamisk Stat og 
er blevet en folkehelt blandt kurderne, fordi det lykkedes at skubbe IS ud 
af byen. 
</p><p class=" bl-elem">
Hun forklarede, at byen har brug for nødhjælp, og at der er risiko for, at der 
udvikler sig en humanitær katastrofe, såfremt parterne ikke åbner for hjælp. 
Hun vurderer, at omkring 50.000 flygtninge er vendt tilbage til Kobane for 
at deltage i genopbygningen. Det øger behovet for mad og rent drikkevand, 
sagde hun. 
</p>	
</div>

</div></body></html>
