---
layout:     post
title: 	    "Griseører, medicin og lodne dyr - dansk eksport buldrer af sted "
post_author:	    
post_date:	    Mon, 11 May 2015 14:52:04 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2664529/griseoerer-medicin-og-lodne-dyr---dansk-eksport-buldrer-af-sted/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På en farm i Tjele ved Viborg i Midtjylland skal Anders Christensen til at 
fodre sine mink. 
</p><p>
For elleve år siden valgte han at skifte branche fra mælkeproduktion til 
minkavl - et valg han ikke har fortrudt. Tværtimod. 
</p><p>
»Det er væsentligt sjovere at arbejde med mink end med køer«, siger han. Og 
udviklingen for hans forretning giver da også grund til glæde. Siden 
begyndelsen har han tredoblet produktionen. 
</p><p>
»Og kan jeg få lov, vil jeg gerne blive endnu større«, siger den 44-årige 
minkavler. 
</p><p>
Netop pels og især mink udgjorde sidste år knap en fjerdedel af den samlede 
danske eksport til Kina og Hong Kong, som tal fra Danmarks Statistik samlet 
sender på nordgående kurs i dag: I marts steg den samlede eksport med 7,1 
procent sammenlignet med måneden før, mens den gennem det seneste kvartal er 
steget med næsten 6 procent sammenlignet med 1. kvartal sidste år. 
</p><p>
»Det er en ret markant stigning for marts og en rigtig god nyhed for den 
danske eksport«, siger Allan Sørensen, som er chefkonsulent for Dansk 
Industri. 
</p><p class="art-ext-other">

</p><p/><p>
Han ser positive tegn i, at eksportstigningen er bredt fordelt for varegrupper 
og ikke er funderet i udsving i oliepriser eller markante enkeltstående 
vareordrer. 
</p><p>
»Så forhåbentlig kan det bære ved og fortsætte«, siger Allan Sørensen, som 
særligt peger på, at det generelt går bedre på det europæiske eksportmarked, 
og at Den Europæiske Centralbanks, ECB's, lempelser har svækket euroen og 
dermed den danske krone, så de danske varer er blevet billigere for 
udlandet. 
</p><h3>
Maskiner og medicin rykker 
</h3><p>
Især er det dog USA og Kina, der tager godt fra. Eksporten til amerikanerne og 
kineserne er steget med henholdsvis 20,9 procent og 14,1 procent i første 
kvartal af 2015 sammenlignet med kvartalet før. Desuden er dollaren steget 
markant i de senere år, og da Kina følger dollarkursen giver 
valutasituationen også medvind på det kinesiske marked. 
</p><div class="art-quote article-box">
<p class="quote"/>
<blockquote>
<p class="quote-txt">
Nu tjener vi jo penge. Det gjorde vi ikke før. Og det er da sjovere at være 
med, når man har et pænt overskud
</p>
<p class="sender">
Anders Christensen, pelsavler 
</p>
</blockquote>
</div><p/><p>
Allan Sørensen peger på, at der stadig er potentiale for dansk eksportvækst i 
USA, hvor det primært er medicin, der er den helt store sællert: 43 procent 
af den samlede eksport til USA er medicin, og det er også den varegruppe, 
der er steget mest, mens maskiner og instrumenter som vindmøller og 
høreapparater ligger på andenpladsen med 26 procent. 
</p><p>
I Kina fordeler tallene sig anderledes. Her ligger maskiner og instrumenter på 
førstepladsen med knap 32 procent, mens medicin kommer ind på en andenplads 
med 26 procent. 
</p><p>
På en fjerdeplads kommer fødevarergruppen som 'spiseligt slagteaffald' 
eksempelvis griseører. 
</p><h3>
Minkavler: Sjovere at være med 
</h3><p>
Og indimellem, som den tredjemest solgte eksportvare, kommer så pels, særligt 
mink. 
</p><p>
Slår man Kina og Hong Kong sammen, udgjorde pels 38 procent af den samlede 
danske eksport i 2013, mens priserne og dermed andelen i 2014 faldt til 23 
procent, da eksporttallene opgøres i kroner og ører og ikke i mængder. Ser 
man den danske pelseksport i globalt perspektiv udgjorde den 1,3 procent af 
den samlede eksport på verdensplan i 2014. 
</p><p>
I Tjele hos Anders Christensen kan han godt mærke, at markedet ser bedre ud 
for minkavlerne. Han har ikke sit eget pelseri, men får sine dyr pelset, 
inden de sendes på auktion i København, hvor de sælges til hele verden, 
særligt Kina. 
</p><p class=" bl-elem">
»Nu tjener vi jo penge. Det gjorde vi ikke før. Og det er da sjovere at være 
med, når man har et pænt overskud«, siger Anders Christensen. 
</p>	
</div>

</div></body></html>
