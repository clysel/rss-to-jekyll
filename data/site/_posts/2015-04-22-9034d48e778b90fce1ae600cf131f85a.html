---
layout:     post
title: 	    "Homeland Security trygler virksomheder om at dæmme op for kryptering"
post_author:	    Martin Bernth
post_date:	    Wed, 22 Apr 2015 10:08:38 +0000
post_site:	    www.version2.dk 
post_link:	    http://www.version2.dk/artikel/homeland-security-trygler-virksomheder-om-daemme-op-kryptering-150991?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Først var det Europol. Så havde <a href="http://www.dr.dk/nyheder/viden/tech/nsa-vil-have-noeglen-til-folks-mobiler">NSA tilsyneladende heller ikke nok</a> i den store mængde af SIM-kort, som efterretningstjenesten havde adgang til.</p>



<p>Nu er det det amerikanske nationale sikkerhedsdepartement Homeland Security, der indgående beder teknologifirmaer om at give myndigheden adgang ind bag den tiltagende kryptering, som de tilbyder med deres produkter. <a href="http://gizmodo.com/dhs-secretary-begs-silicon-valley-to-stop-the-encryptio-1699273657">Det skriver Gizmodo.</a></p>

<p>I en tale til mange af branchens folk under teknologi-konferencen RSA kunne Jeh Johnson generalsekretæren offentliggøre, at myndigheden har i sinde at entrere Silicon Valley med en afdeling, som skal gøre samarbejdet med de indflydelsesrige firmaer og regeringens cyber-overvågning meget tættere.</p>



<p>Samtidig bad han indgående selskaberne om at overveje, hvad det gør ved den nationale sikkerhed, når de tilbyder kunderne end-to-end kryptering, som gør efterretningsarbejde på internettet til en umulighed.</p>

<p>»Vores manglende adgang til krypteret information er en udfordring for den offentlige sikkerhed. Faktisk gør kryptering det sværere for jeres regering at finde kriminel aktivitet og potentiel terror-aktivitet,« fortalte Jeh Johnson en fyldt sal ifølge Gizmodo.</p>
  </section>

      </div></body></html>
