---
layout:     post
title: 	    "Ombygning: Astronauter hænger uden på rumstationen for at gøre klar til nye kapsler"
post_author:	    Mie Stage
post_date:	    Mon, 23 Feb 2015 10:25:32 +0000
post_site:	    ing.dk 
post_link:	    http://ing.dk/artikel/ombygning-astronauter-haenger-uden-paa-rumstationen-goere-klar-til-nye-kapsler-174311
---
<html><body><div><section class="body"><p>Lørdag tog to amerikanske astronauter fra Den Internationale Rumstation på rumvandring for at lægge de første 100 af i alt 233 meter nye strøm- og datakabler samt kommunikationsudstyr, skriver <a href="http://blogs.nasa.gov/spacestation/">Nasa</a>.</p>
			<p>Kablerne er nødvendige for at kunne tage imod de nye rumkapsler fra Boeing og SpaceX, som i fremtiden skal sende mandskab til rumstationen. Dermed bliver USA mindre afhængig af russiske rumfartøjer, der har udført transporten af austronauter siden lukningen af rumfærgeprogrammet i 2011.</p>
			<p>Denne gang er det de amerikanske astronauter Barry Wilmore og Terry Virts, der tager tjansen, og lørdag hang de uden for rumstationen i seks timer og 41 minutter for at trække seks nye kabler, blandt andet i forenden af sammenkoblingsmodulet Harmony.<br/><figure class="plugin right zoomable"><img data-original-image="http://ing.dk/sites/ing/files/exp42_021815_blog.jpg" src="http://ing.dk/sites/ing/files/styles/w1120_media_right/public/exp42_021815_blog.jpg?itok=VehbFo76" alt=""/><figcaption> Barry Wilmore og Terry Virts skal over tre rumvandringer trække 233 meter kabler til de nye rumkapsler. <cite>Foto: Nasa</cite></figcaption></figure><br/>
			Kablerne skal gøre klar til det første af to nye internationale docking-adaptere, bygget af Boeing, som vil blive fragtet til rumstationen senere i år med et SpaceX Dragon-rumfartøj.</p>
			<p>Inden 2020 skulle ISS gerne være klar til at modtage nye besætningsmedlemmer via de nye porte, og allerede i 2016 skal de første testflyvninger finde sted.</p>
			<p>Onsdag tager makkerparret, som Nasa nu kalder ’cable guys’, en tur mere, når de skal montere yderligere to kabler samt smøre rumstationens robotarm.</p>
			<p>Sidste rumvandring i denne omgang bliver søndag den 1. marts, og herefter skulle rumstationen være udstyret med 233 meter nye kabler samt et kommunikationssystem, der understøtter de nye rumkapsler.</p>
			<p>Se en bid af rumvandringen lørdag nedenfor.</p>
			
		</section></div></body></html>
