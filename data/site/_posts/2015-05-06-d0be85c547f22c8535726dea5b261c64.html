---
layout:     post
title: 	    "Flertal af briterne er utilfredse med »bizart« valgsystem"
post_author:	    
post_date:	    Wed, 06 May 2015 11:08:41 +0200
post_site:	    politiken.dk 
post_link:	    http://politiken.dk/udland/fokus_int/britiskvalg/ECE2656854/flertal-af-briterne-er-utilfredse-med-bizart-valgsystem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Britisk valg 2015</h4>
<div class="fakta-body"><p>
<img src="http://multimedia.pol.dk/archive/00931/Britisk_valg_minifr_931800d.jpg" alt="" border="0"/></p>
<p>
Storbritannien går til valg torsdag 7. maj. Gennem hele valgkampen har <b>de 
konservative og Labour</b> ligget så tæt, at det er umuligt at udråbe en 
klar vinder. 
</p>
<p>
<b>Overblik:</b> <a href="http://politiken.dk/udland/fokus_int/britiskvalg/ECE2652213/lynguide-til-det-britiske-valg/">Lynguide til det britiske valg</a> </p>
<p>
<b>Overblik:</b> <a href="http://politiken.dk/udland/ECE2643400/overblik-her-er-det-britiske-valgs-hovedpersoner/">Her er valgets hovedpersoner</a> 
</p>
</div>
</div>
<p>
Det britiske valg ligner på mange måder en demokratisk nedsmeltning, hvis man 
begynder at se nærmere på tallene. 
</p><p>
Mens de to store partier, de konservative og Labour, ligger side om side i 
meningsmålingerne med henholdsvis 33 og 32 procent af stemmerne, kæmper 
mindre partier en næsten umulig kamp for se deres vælgertilslutning blive 
omsat til mandater i det britiske parlament, når briterne går til valg i 
morgen. 
</p><p>
Ukip, det EU-skeptiske parti med Nigel Farage i spidsen, har eksempelvis i 
valgkampen haft en gennemsnitlig vælgertilslutning på 13 procent og står til 
at blive det næststørste parti i omkring 100 valgkredse. Men det er 
usandsynligt, at flere end tre parlamentsmedlemmer vil rykke ind i 
Westminster, når stemmerne er talt op. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2653568/nigel-farage-satser-paa-sejr-i-ramsgate/">Nigel Farage satser på sejr i 
Ramsgate</a></p><p>
Med tre procent færre vælgere, altså kun 10 procent, er Liberaldemokraterne 
til gengæld lunt placeret i forhold til at blive en del af kommende 
regering. 
</p><div class="art-quote article-box">
<p class="quote"/>
<blockquote>
<p class="quote-txt">
Det er en af forklaringerne på, at valgprocenten er så lav i Storbritannien. 
Folk har følelsen af, at det ikke betyder noget, om de går hen og stemmer 
eller ej
</p>
<p class="sender">
Kate Jenkins, gæsteprofessor, LSE 
</p>
</blockquote>
</div><p>
Det britiske system er blandt andet skruet sammen med henblik på at sikre 
regeringerne et stærkt og effektivt flertal, men fordi briterne ved det 
sidste og kommende valg stemmer langt mere fragmenteret, har det sat fokus 
på de demokratiske uligheder for især små partier.</p><p>
»Det er et på mange måder bizart system, og det her valg understreger det i 
langt højere grad, end vi har set før«, siger gæsteprofessor i politik og 
administration ved London School of Economics, Kate Jenkins. 
</p><p>
Det kan partileder i De Grønne, Natalie Bennett, skrive under på. Hun mener, 
at der er tale om et demokratisk problem, når hun med en en 
vælgertilslutning på fem procent får ét mandat i Parlamentet, når 
eksempelvis SNP for fire procent får op mod 59 mandater. 
</p><p>
»Jeg tror simpelthen ikke, vælgerne vil blive ved med at finde sig i det. Der 
vil komme demonstrationer foran Westminster, hvis folk ikke føler, deres 
stemme bliver repræsenteret i parlamentet«, siger hun. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2653570/portraet-hoejrefloejens-foerstemand-risikerer-at-tabe-paa-torsdag/">Portræt: Højrefløjens 
førstemand risikerer at tabe på torsdag</a></p><h3 class="tvheader">Britisk valg kan blive historisk gyser</h3>
<p>
En meningsmåling for den britiske avis The Independent viser, at 61 procent af 
de britiske vælgere ønsker en valgreform. Omkring 65 procent af vælgerne bor 
i en valgkreds, hvor deres stemme hverken vil gøre fra eller til, fordi den 
førende kandidat er langt foran de nærmeste konkurrenter. </p><p>
»Det er en af forklaringerne på, at valgprocenten er så lav i Storbritannien. 
Folk har følelsen af, at det ikke betyder noget, om de går hen og stemmer 
eller ej«, vurderer Kate Jenkins. 
</p><h3>
Det skotske problem 
</h3><p>
SNP nyder godt af det nuværende valgsystem, der betyder, at der kun er én 
vinder per valgkreds, og at ingen stemmer overføres. 
</p><p>
Partiet står til nærmest at tidoble sit nuværende mandattal i Parlamentet og 
få flere end 50, måske helt op til 59 parlamentsmedlemmer 
</p><p>
Men selv med mange mandater kan det være svært at bryde igennem de to store 
partiers såkaldte duopol på magten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/britiskvalg/ECE2652378/portraet-selv-en-hotdog-kan-volde-cameron-problemer/">Portræt: Selv en hotdog kan 
volde Cameron problemer</a></p><p>
Det har Nicola Sturgeon, der er leder af SNP, måttet sande, efter at Labour 
har afvist at arbejde sammen med partiet. De konservative har brugt truslen 
om »at give Skotland magt« som det mest skræmmende eksempel på, hvorfor 
vælgerne bør vende sig mod de konservative i stedet for at lade »et svækket 
Labour« blive kørt rundt i manegen af skotterne. 
</p><p>
»Skotland er en del af Storbritannien, og Skotland fortjener at blive hørt«, 
har hun gentagne gange understreget. 
</p><p class=" bl-elem">
Efter det her valg er det sandsynligt, at nogen i Westminster må lytte til 
SNP. 
</p>	
</div>

</div></body></html>
