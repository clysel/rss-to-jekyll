---
layout:     post
title: 	    "Undersøgelse: Det gør os glade på arbejdet"
post_author:	    
post_date:	    Thu, 16 Apr 2015 07:42:45 +0200
post_site:	    politiken.dk 
post_link:	    http://politiken.dk/oekonomi/arbejdsmarked/ECE2629123/undersoegelse-det-goer-os-glade-paa-arbejdet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Arbejdet bærer ikke lønnen i sig, men det er tæt på. 
</p><p>
»Når jeg går hjem efter otte timer og kan se tilbage på en dag, hvor jeg har 
gjort en forskel for patienter og pårørende, er jeg glad«, siger 
sygeplejerske Birgitte Engstrøm om sit arbejde på Rigshospitalet i 
København. 
</p><div class="art-quote article-box">
<p class="quote"/>
<blockquote>
<p class="quote-txt">
Mening for mig er, når jeg kan mærke at mit arbejde i sidste ende - direkte 
eller indirekte - positivt kan ændre noget til det bedre.
</p>
<p class="sender">
Kvinde, 51 år, kvalitetskoordinator og respondent i 'God arbejdslyst' 
</p>
</blockquote>
</div><p/><p>
På den måde er hun på linje med resultatet af en større kortlægning, »God 
arbejdslyst«, som Institut for Lykkeforskning og den kristelige fagbevægelse 
Krifa står bag. Den er lavet på baggrund af spørgsmål til mere end 2.500 
danskere om, hvad der giver dem lyst til at arbejde. 
</p><p>
»Danskerne går med endnu større glæde på arbejde, hvis de er stolte og føler, 
at resultaterne af deres arbejde bidrager til gavn og glæde for andre 
mennesker«, siger direktør Meik Wiking, Institut for Lykkeforskning, som 
blandt andet har arbejdet for Udenrigsministeriet, Danica Pension og Nordea 
Fonden. 
</p><p>
»Som menneske er det nok helt grundlæggende, at vi gerne vil have mening med 
det, vi laver og arbejde for det gode. Arbejde giver jo også identitet til 
os som personer. Det er ganske almindeligt at få spørgsmålet »hvad laver 
du?« meget tidligt i en samtale med en person, som man ikke kender i 
forvejen«, siger Wiking. 
</p><p><b class="ext-link">TILBAGEGANG</b><a class="embeddedlink" href="http://politiken.dk/oekonomi/privatoekonomi/ECE2501185/danskernes-lykke-dykker-drastisk/">Danskernes lykke dykker drastisk</a></p><p>
Det kommer ikke som en overraskelse for Helge Hvid, professor i arbejdsliv ved 
Roskilde Universitet, at der er tydelig sammenhæng mellem arbejdsglæde og 
mening med arbejdet: 
</p><p>
»Det er vigtigt, at der er mening med det, vi gør. Vi er ikke som bier, der 
styres af instinkter«. 
</p><p>
I undersøgelsen er de godt 2.500 danskere blevet spurgt om, de oplever deres 
arbejde som meningsfuldt. Her lander gennemsnittet på 8,1, hvilket vil sige, 
at danskerne er rigtigt godt tilfreds med meningen med deres arbejde. 
</p><h3>
100 års kamp for mere i løn 
</h3><p>
Det er Krifa, som har betalt analysen. 
</p><p>
»Det er flot, at der er så mange, som føler sig tilfredse og har et arbejde, 
som giver mening for dem. Men det overrasker mig ikke, vi er jo et lykkeligt 
folk, viser andre undersøgelse«, siger formand for Krifa Søren Fibiger 
Olesen, der vil gentage undersøgelsen hvert år fremover. 
</p><p>
»Så kan vi se, hvordan tingene udvikler sig. Der er fortsat plads til 
forbedring, så vi kan kommen endnu højere op med tilfredsheden og meningen 
med arbejdet. Vi kan for eksempel se i et delresultat, at indflydelse på 
eget arbejde ligger relativt lavt. Hvis vi kan få forbedret det, så det 
samlede resultat blive endnu bedre«, siger Søren Fibiger Olesen. 
</p><p><b class="ext-link">AHA!</b><a class="embeddedlink" href="http://politiken.dk/udland/ECE236305/gangstere-har-stoerre-arbejdsglaede-end-politiet/">Gangstere har større arbejdsglæde end politiet</a></p><p>
Spørgsmålet er så, om mere 100 års arbejdskamp for højere løn og bedre 
arbejdsvilkår er helt overflødig. 
</p><p>
»Kampen er bestemt ikke ligegyldig, men når man opnår et vist niveau, så 
bliver lønnen og arbejdsvilkår mindre betydningsfulde. Men hvis løn og 
arbejdsvilkår ikke er i orden, så begynder det at betyde noget. Så vil det 
blive vanskeligt at holde på sit personale. Arbejdsgivere med dårlige 
forhold vil have stor udskiftning og højt sygefravær«, siger Wiking. 
</p><p><i class=" bl-elem">Hvordan med tider med høj arbejdsløshed. Her kan man vel slippe af sted med 
ringe løn- og arbejdsvilkår?</i></p><p>
»Det er klart, at ændrede vilkår – eksempelvis tider med høj arbejdsløshed – 
kan ændre på, hvad der driver jobtilfredsen, og hvad vi synes er fair 
lønvilkår«. 
</p><div class="art-quote article-box">
<p class="quote"/>
<blockquote>
<p class="quote-txt">
Mening for mig er, når jeg kan mærke at mit arbejde i sidste ende - direkte 
eller indirekte - positivt kan ændre noget til det bedre.
</p>
<p class="sender">
Kvinde, 51 år, kvalitetskoordinator og respondent i 'God arbejdslyst' 
</p>
</blockquote>
</div><p/><p>
Den klassiske fagbevægelse i LO har satset på at tegne overenskomster, som 
regulerer løn- og arbejdsvilkår, med arbejdsgiverne. Mens Krifa ikke har 
særligt mange overenskomster. 
</p><p>
»Der er selvfølgelig eksempel på dårlige arbejdsforhold, hvor vi skal forsvare 
os over for arbejdsgiverne, men helt generelt er der ordnede vilkår på det 
danske arbejdsmarked«, siger Søren Fibiger Olesen og uddyber: »Det drejer 
sig i højere grad om at få de bløde ting til at fungere. Hele balancen 
mellem privatlivet og arbejdslivet. Hver dag er 25.000 sygemeldt med stress, 
og man kan jo godt blive stresset, selv om man har et meningsfuldt arbejde. 
Det er jo ikke kun arbejdet, som giver stress«. 
</p><p>
Den faktor, som har størst betydning for at undgå stress, er mening med 
arbejdet, viser professor Helge Hvids forskning. Men en følelse af stor 
mening kan også give bagslag. 
</p><p>
»Hvis en socialrådgivers meningsorientering går i retning af, at man skal gøre 
noget godt for socialt udsatte mennesker, men man i stedet bliver sat til at 
registrere og udfylde blanketter, bliver meningsorienteringen i stedet til 
en belastning«. 
</p><p><b class="ext-link">LEDELSE</b><a class="embeddedlink" href="http://politiken.dk/oekonomi/ECE1907991/daarlige-chefer-faar-medarbejdere-til-at-flygte/">Dårlige chefer får medarbejdere til at 
flygte</a></p><p>
Derfor spiller chefen en afgørende rolle for, om medarbejderne føler mening 
med arbejdet, understreger han. Det kan sygeplejerske Birgitte Engstrøm 
nikke genkendende til: 
</p><p>
»For mig er det vigtigt at få anerkendelse for mine faglige kompetencer i 
hverdagen, og at de har tillid til, at de opgaver, de uddelegerer til mig, 
løses på ordentlig vis. Jeg kan mærke 100 procent opbakning fra ledelsen«. 
</p><h3>
Kassen for at skifte job 
</h3><p>
Lykkeforsker Meik Wiking peger på et ti år gammelt studie, som viser, at der 
skal ganske store lønstigninger til at få folk til at skifte job fra gode og 
velmenende job til problematiske job. 
</p><p>
»Studiet viste, at en tekstforfatter hos American Cancer Association – USA’s 
udgave af Kræftens Bekæmpelse – skulle have 24.000 dollar mere om året i løn 
for at skifte til tobaksfirmaet Camel som tekstforfatter. Det viser, at 
indholdet og ikke mindst meningen med jobbet spiller en ganske stor rolle 
for trivslen i dagligdagen«, siger Meik Wiking og uddyber: 
</p><p>
»I Danmark kan vi også se, at lønningerne til for eksempel sygeplejersker, 
pædagoger, sosu’er og andre fag, hvor der arbejdes med mennesker er lavere 
end for elektrikeren, smeden og andre mere tekniske fag, selv om de typisk 
har nogenlunde samme længde uddannelse bag sig. Det er typiske meget 
meningsfuldt at arbejde med mennesker, passe syge, børn og tage sig af de 
ældre«. 
</p><div class="art-quote article-box">
<p class="quote"/>
<blockquote>
<p class="quote-txt">
Et meningsfuldt arbejde for mig er en forudsætning for, at jeg har 
arbejdsglæde og motivation i hverdagen
</p>
<p class="sender">
Kvinde, 58 år, sosu- assistent og respondent i 'God arbejdslyst' 
</p>
</blockquote>
</div><p/><p>
Det er professor Helge Hvid enig i. 
</p><p>
»Når du snakker med sygeplejersker, er det hele tiden patienten, der kommer i 
centrum. Hvis du derimod snakker med lastbilchaufføren, er det ikke kunden, 
men ham selv der er i centrum. På den måde vil chaufføren alt andet lige 
havde bedre mulighed for at kæmpe for sine egne interesser over for chefen«, 
siger han. 
</p><p>
Sygeplejerske Birgitte Engstrøm har været tillidsrepræsentant og er medlem af 
fagforeningen Dansk Sygeplejeråd. 
</p><p>
»Man bør tjene efter det ansvar, man har, og jeg står med et stort ansvar for 
folk, der er meget syge. Men jeg synes, jeg har en rimelig løn. Og jeg har 
et godt arbejde, jeg er glad for«. 
</p><p><i class=" bl-elem">Bærer arbejdet lønnen i sig selv?</i></p><p>
»Nej, ikke helt. Jeg arbejder også for at tjene penge. Men jeg kunne ikke 
forestille mig at være afdelingssygeplejerske og sidde på et kontor. For jeg 
vil gerne have med patienter at gøre«. 
</p><p/><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00928/_KO-net-meningsfyld_928441a.gif" alt="" border="0"/></span></p>	
</div>

</div></body></html>
