---
layout:     post
title: 	    "FN-chef efter ødelæggende orkan: »Vi frygter det værste«"
post_author:	    
post_date:	    Sat, 14 Mar 2015 11:03:02 +0100
post_site:	    politiken.dk 
post_link:	    http://politiken.dk/udland/ECE2587487/fn-chef-efter-oedelaeggende-orkan-vi-frygter-det-vaerste/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En tropisk orkan med navnet Pam har kostet flere menneskeliv og store 
ødelæggelser på øgruppen Vanuatu i det vestlige Stillehav. 
</p><p>
Nødhjælpsorganisationer vurderer, at orkanen kan være en af de værste 
katastrofer, der nogensinde er overgået østaten, men omfanget af 
konsekvenserne er endnu uklart. Foreløbig er otte personer bekræftet 
omkommet, men dødstallet kan stige. 
</p><div class="art-fakta article-box">
<h4 class="">
Vanuatu</h4>
<div class="fakta-body" data-buildingblock="embedded_factboxlink">
<p>
Vanuatu er en øgruppe og selvstændig republik i det vestlige stillehav. 
</p><p>
Befolkningstallet er på 267.000, som er spredt over 65 øer. Omkring 47.000 
mennesker bor i hovedstaden Port Vila på øen Efate. 
</p><p class=" bl-elem">
Øerne er alle af vulkansk oprindelse og bjergrige. Jordskælv er hyppige, men 
sjældent kraftige.
</p>
</div>
</div><p/><p>
»Vi frygter det værste«, siger Sune Gudnitz, chef for FN's 
katastrofe-organisation Unocha i Stillehavsområdet, til nyhedsbureauet 
Reuters. 
</p><p>
»Vanuatu er et meget sårbart område på grund af placeringen midt i havet. 
Dødstallet kan være højt. Det er en velbegrundet frygt«, siger han. 
</p><p>
Nyhedsbureauet har også talt med Alice Clements, en talskvinde for Unicef, der 
befinder sig i Port Vila, som er øgruppens største by og hovedstad. Hun var 
til stede, da orkanen ramte tidligt lørdag lokal tid. 
</p><p>
»Det føltes som om, verden ville gå under«, siger hun og fortsætter: 
</p><p>
»Det er som om, en bombe er sprunget i byens centrum. Der er ikke noget strøm. 
Der er ikke noget vand«. 
</p><h3>
Vinde med 330 kilometer i timen 
</h3><p>
Ifølge Reuters er Pam den kraftigste orkan, der har ramt øgruppen siden 1987. 
</p><p>
Uvejr betegnes som en orkan, når vinden når op over 120 kilometer i timen. I 
Vanuatu blev der målt vinde op til 330 kilometer i timen, og orkanen gik ind 
under kategori fem, som er den kraftigste kategori. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2587405/kategori-5-orkan-har-revet-landsbyer-i-stykker-paa-stillehavsoeer/">Kategori-5 orkan har revet 
landsbyer i stykker på stillehavsøer</a></p><p>
»Det er ikke en rekord, men det er usædvanligt for lige præcis det område. Det 
er det kraftigste, jeg har set«, siger Hans Wanner, der er meteorolog hos 
DMI. 
</p><p>
I styrke kan Pam sammenlignes med orkanen Katrina, der ramte New Orleans i 
2005 og dræbte over 1.800 mennesker, fortæller han. Udenlandske 
nyhedsbureauer sammenligner den med Haiyan, der ramte Filippinerne i 2013 og 
kostede 6.000 menneskeliv. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Vanuatu_Cyclone_Pam_920784y.jpg" alt="" border="0"/><span class="caption"><span class="f-img-caption">Orkan. 
</span>Flere beboere i Port Vila er blevet hjemløse, efter orkanen Pam ramte øen. Foto: AP</span></span></p><p>
Der er ikke udsigt til, at Pam kommer til at gøre mere skade andre steder. 
</p><p>
»Den er nu på vej mod syd og sydøst og vil bevæge sig øst om New Zealands 
nordlige del, så der sker ikke så meget mere«, siger Hans Wanner. 
</p><p>
Tropiske orkaner, tyfoner og cykloner alle navne for samme vejrfænomen, som 
medfører voldsom regn og meget kraftige vinde.
</p><h3>
Akut brug for hjælp 
</h3><p>
I går, inden orkanen ramte, blev tusindvis af beboere evakueret. Flere har i 
dag måtte vende tilbage til deres tilflugtssted, fordi deres hjem er blevet 
ødelagt. 
</p><p>
Ødelæggelserne gør kommunikationen øerne imellem svær, og der er en fare for, 
at den kommende periode vil blive præget af sult og tørst. Der er derfor 
akut brug for nødhjælp, og både USA og Australien har allerede meddelt, at 
de gør klar til at hjælpe. 
</p><p>
Heller ikke Vanuatus præsident, Baldwin Lonsdale, er klar over, hvor 
omfattende skaderne er. 
</p><p>
»Jeg taler i dag med et tungt hjerte. Jeg er her på vegne af regeringen og 
befolkningen for at appellere til, at vi får en hjælpende hånd«, siger han 
ifølge nyhedsbureauet AP. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Vanuatu_920786y.jpg" alt="" border="0"/><span class="caption"><span class="f-img-caption">Vanuatu 
</span>består af 65 øer i det vestlige Stillehav. Foto: Google Maps</span></span></p>	
</div>
</div></body></html>
