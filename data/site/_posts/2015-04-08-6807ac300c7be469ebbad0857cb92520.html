---
layout:     post
title: 	    "Mørkøv i massestyrt, mens norsk fænomen atter tordner til succes"
post_author:	    
post_date:	    Wed, 08 Apr 2015 19:00:02 +0200
post_site:	    politiken.dk 
post_link:	    http://politiken.dk/sport/cykling/ECE2620459/moerkoev-i-massestyrt-mens-norsk-faenomen-atter-tordner-til-succes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med endnu en storslået spurtopvisning sikrede øjeblikkets altdominerende 
skikkelse på den internationale cykelscene nordmanden Alexander Kristoff 
(Katusha) sig sin sjette trtiumf på ni dage og sin 11. i alt i år, da han 
susede over stregen som vinder af den højdramatiske finale i den 103. udgave 
af det 200 km lange Scheldeprijs.
</p><p>
Godt 700 meter fra stregen skete et voldsomt massestyrt med omkring en snes 
ryttere involveret. Blandt andre var Michael Mørkøv (Tinkoff-Saxo) uden 
chancer for at undgå et barsk tur i asfalten, da tre mand kolliderede 
umiddelbart foran ham.
</p><p>
Den 30-årige dansker var sammen med russeren Nikloay Trusov udset til at være 
det russiske mandskabs bud på topplaceringer i dag, og det sås da også, 
hvordan holdets slovakiske stjerne Peter Sagan mod slutningen ofrede sig for 
at køre de to i stilling.
</p><h3>
Katusha timede planlægningen perfekt
</h3><p>
Også Trusov blev berørt af den sindsoprivende hændelse, uden at han dog 
udsattes for ligeså voldsom en lufttur som danskeren, men under alle 
omstændigheder var Tinkoff-Saxos chancer for et bemærkelsesværdigt resultat 
totalt spoleret.
</p><p>
En trøst var det, at alle mand formåede at finde vej til holdets bus efter at 
være kommet til hægterne igen
</p><p>
Kristoff befandt sig længere fremme i feltet, da uheldet indtraf, efter at han 
i tilsyneladende 11. time var blevet ført frem af to holdkammerater ved 
1.000-meter-mærket, men endnu engang havde Katusha-mandskabet altså timet 
planlægningen perfekt.
</p><p>
Det var da også Katusha, der sammen med Tinkoff-Saxo tog det store slæb i 
jagten på dagens udbrydere, hvoraf de to sidste først blev hentet små 4 km 
fra mål.
</p><h3>
Kan hævde sig, selv om han er træt
</h3><p>
Den 27-årige Kristoff skød uimodståeligt frem til sidst, og belgtieren Edward 
Theuns (Topsport Vlaanderen) samt hviderusseren Jegveni Hutarovitj (Bretagne 
Séché) har kun grund til at være tilfreds med, at de sikrede sig de to andre 
podiepåladser.
</p><p>
»Jeg følte mig egentlig ikke særlig veloplagt i dag, men åbenbart er min form 
lige nu så god, at jeg kan hævde mig, også selv om jeg er træt«, lød det med 
et smil fra nordmanden umiddelbart efter triumfen.
</p><p>
»Jeg havde imidlertid også fantastisk støtte fra holdet hele dagen, og nu kan 
denne succesbølge forhåbentlig lige netop holde til og med på søndag, når 
det gælder Paris-Roubaix«.
</p><h3>
Suveræn nr. 1 på sejrstatistikken
</h3><p>
Alexander Kristoff indledte sin aktuelle sejrsstime med gevinsten på 1. etape 
i Driedaagse De Panne 31. marts.
</p><p>
Nordmanden sejrede også de to følgende etaper, og sluttede af med en 
imponerende tredjeplads på enkeltstarten, hvilket sikrede ham den samlede 
triumf.
</p><p>
Derefter fulgte nedkæmpningen af hollænderen Niki Terpstra (Etixx-Quick Step) 
i søndags i Flandern Rundt-finalen. Den bedrift blev så fulgt op i dag, og 
end ikke den belgiske legende Eddy Merckx nåede i sin glorværdige karriere, 
at stryge til tops i disse tre styrkeprøver på stribe.
</p><p>
I alt har Alerxander Kristoff nu vundet 11 gange, siden han indledte sæsonen i 
Tour of Qatar 8. februar, og dermed er han suverænt nr. 1 på 
sejrsstatistikken.
</p><h3>
Cult Energy-rytterne blandt de mange, der blev bremset
</h3><p>
Massestyrtet indebar, at kun omkring 20 mand nåede frem til den ultimative 
dyst om hæderen, mens der inden var lagt op til en gigantspurt.
</p><p class=" bl-elem">
Blandt de mange, der blev bremset, var også Cult Energys aktører med den unge 
sprinter Michael Carbel i spidsen, så han må vente lidt endnu med at få 
konstateret, hvor langt evnerne rækker i opgør mod konkurrenter af Kristoffs 
kaliber. 
</p>	
</div>

</div></body></html>
