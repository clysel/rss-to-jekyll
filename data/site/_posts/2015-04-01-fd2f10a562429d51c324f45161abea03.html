---
layout:     post
title: 	    "Fiasko: Danskerne dropper ketsjer og fjer"
post_author:	    
post_date:	    Wed, 01 Apr 2015 09:44:17 +0200
post_site:	    politiken.dk 
post_link:	    http://politiken.dk/sport/ECE2613044/fiasko-danskerne-dropper-ketsjer-og-fjer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis kurven over Badminton Danmarks medlemmer var en sneklædt bakke, ville en 
skiløber opnå pænt høje hastigheder på den. Faldet er drastisk. 
</p><p>
I slutningen af 1980’erne greb mere end 170.000 danskere jævnlig ketsjeren for 
at slå til en fjerbold i de danske klubber, mens antallet nu er nede på godt 
85.000. Altså er hvert andet medlem forsvundet på 25 år.
</p><p>
»Det er nok et flerhovedet uhyre«, siger René Toft, formand for Badminton 
Danmark, om årsagerne til det voldsomme fald.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2613037/idraetten-jagter-325000-nye-medlemmer/">Idrætten jagter 325.000 nye 
medlemmer</a></p><p>
»I vores sport har vi haft den gammeldags tilgang, at folk vel kommer af sig 
selv og spiller lidt badminton. Men sådan er det bare ikke nødvendigvis 
mere. Vi er blevet udfordret af, at idrætsudbuddet og antallet af tilbud 
generelt set er enormt i dag, og så har vi ikke været gode nok til at 
tilpasse os den fleksibilitet, mange danskere ønsker nu til dags. I årtier 
har vi lænet os for langt tilbage«, siger han.
</p><p>
Netop på grund af den voldsomme blødning af medlemmer er badminton en af de 
sportsgrene, som Danmarks Idrætsforbund og DGI først sætter fokus på i 
jagten efter at realisere deres fælles vision om at engagere 325.000 flere 
danskere i foreningsidrætten inden 2025. Derfor arbejder Badminton Danmark 
og DGI Badminton nu sammen om at finde ud af, hvilke tiltag der kan vende 
strømmen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2613060/succes-sfo-ungerne-elsker-bold-og-kurv/">Succes: Sfo-ungerne elsker 
bold og kurv</a></p><p>
For »ingen af os kan jo ligefrem sige, at vi er jublende lykkelige, fordi vi 
har færre medlemmer og dermed færre interne problemer – nej, vi vil 
selvfølgelig gerne den anden vej«, som René Toft udtrykker det.
</p><p class=" bl-elem">
»Vi skal til at sælge vores sportsgren på en helt anden og mere offensiv måde. 
For at få folk til at melde sig ind i foreningerne i stedet for bare at leje 
en bane hist og pist skal vi kigge på tilgængeligheden, fleksibiliteten og 
kvaliteten i vores tilbud. Folk vil have noget for pengene i dag, og det 
skal de også have. Nu må vi først bremse udviklingen, og så kan vi bygge 
ovenpå derfra. Det kræver en stor indsats, men jeg vil godt love, at vi nu 
starter ud med brask og bram«, siger formanden for Badminton Danmark. 
</p>	
</div>

</div></body></html>
