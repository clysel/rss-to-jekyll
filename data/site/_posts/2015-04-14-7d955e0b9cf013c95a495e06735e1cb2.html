---
layout:     post
title: 	    "Turisterne svigter Danmark, men Kirgistan klarer sig dårligere"
post_author:	    
post_date:	    Tue, 14 Apr 2015 07:51:01 +0200
post_site:	    politiken.dk 
post_link:	    http://politiken.dk/rejser/ECE2626918/turisterne-svigter-danmark-men-kirgistan-klarer-sig-daarligere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En weekendtur til Berlin, vandreture i de svenske skove eller muligheden for 
at opleve Finland og dets mange tusinde søer. 
</p><p>
Danmark bliver udkonkurreret af vores naboer i både syd og nord, når det 
kommer til turisme. Faktisk er Danmark et af de europæiske lande, der har 
været dårligst til at tiltrække udenlandske turister de seneste 10 år. 
</p><p>
Det viser en kortlægning, som er foretaget af kommuneforeningen KL's 
nyhedsbrev, Momentum. 
</p><div class="art-quote article-box">
<p class="quote"/>
<blockquote>
<p class="quote-txt">
Det er blevet billigere at rejse til fjernere egne, og det er et nyt 
konkurrenceparameter for Danmark. Man skal også være opmærksom på, at folks 
rejsemønstre har ændret sig.
</p>
<p class="sender">
Susanne Nordenbæk, chef for turisme og erhverv hos Dansk Erhverv 
</p>
</blockquote>
</div><p/><p>
I perioden 2004-2014 har Danmark oplevet en fremgang i antallet af udlændinges 
overnatninger på fire procent. Ud af 48 europæiske lande har kun turismen i 
Cypern, Luxembourg, Slovakiet og Kirgistan klaret sig dårligere i perioden. 
</p><h3>
Tyske gæster trækker overnatninger ned 
</h3><p>
I Tyskland har stigningen været 40 procent, mens Sverige og Finland er noteret 
for en fremgang på henholdsvis 21 og 23 procent. 
</p><p>
I Danmark er det særligt de tyske gæster, der er med til at trække det samlede 
antal overnatninger ned. 
</p><p>
Susanne Nordenbæk, der er chef for turisme og erhverv hos Dansk Erhverv, 
mener, at udviklingen er en del af en større tendens, som på flere måder 
presser Danmark. 
</p><p>
»Det er blevet billigere at rejse til fjernere egne, og det er et nyt 
konkurrenceparameter for Danmark. Man skal også være opmærksom på, at folks 
rejsemønstre har ændret sig. Hvor man tidligere tog til en destination i tre 
uger, rejser folk i dag oftere, men i kortere tid. Det kan betyde, at vi 
ikke har tabt i antallet af tyske hoveder, men i antallet af overnatninger«, 
siger Susanne Nordenbæk til Momentum. 
</p><p>
Samtidig skriver Momentum, at tyskere i højere grad er begyndt at holde ferie 
i hjemlandet og ikke ved den jyske vestkyst. 
</p><p class=" bl-elem">
Særligt i perioden 2004-2009 var turismen i Danmark under pres, mens antallet 
af overnatninger er steget siden - dog i begrænset tempo. Antallet af 
overnatninger ligger stadig under niveauet fra 2003. 
</p>	
</div>

</div></body></html>
