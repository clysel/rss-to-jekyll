---
layout:     post
title: 	    "Nordiske lande sagde nej til dansk samarbejde om PMV-indkøb"
post_author:	    Steffen McGhie
post_date:	    Tue, 28 Apr 2015 12:06:00 +0000
post_site:	    ing.dk 
post_link:	    http://ing.dk/artikel/nordiske-lande-sagde-nej-til-dansk-samarbejde-om-pmv-indkoeb-175741
---
<html><body><div><section class="body">
			<p>Forsvaret har tilbage i 2012 spurgt Danmarks nordiske nabolande, om de vil samarbejde om at indkøbe nye pansrede mandskabsvogne (PMV), men ingen har ønsket at samarbejde med Dannark.</p>
			<p>Det fremgår af oplysninger fra Forsvarskommandoen, som daværende forsvarsminister Nick Hækkerup (S) sendte til Folketingets forsvarsudvalg. Blandt andet har Norge direkte afvist at deltage i et anskaffelsesprojekt om PMV'er.</p>
			<p>'I forbindelse med undersøgelsen af potentielt multinationalt samarbejde omkring anskaffelse af erstatning for pansret mandskabsvogn har forsvaret rettet henvendelse til blandt andet Norge i forskellige sammenhænge. Henvendelser til Norge er sket ved direkte kontakt på materieldirektørniveau til Norges militærrepræsentation, ved Nato-hovedkvarteret og ved drøftelser i Nato Army Armaments Group samt i regi af det nordiske forsvarssamarbejde, Nordic Defence Corporation. Norge har ikke ønsket at deltage i det danske anskaffelsesprojekt', lyder det i et af dokumenterne.<br/>
			<aside class="plugin right box">
			  Forsvarets PMV-indkøb</aside></p>
			<p><strong>Forsvaret</strong> har udsendt et udbud på pansrede mandskabsvogne (PMV’er), der skal erstatte forsvarets gamle M113-mandskabsvogne, som efterhånden har nået deres øvre grænse for opdateringer.<br/>
			<strong>Kontrakten</strong> bliver på op til fem milliarder kroner. Udbuddet omfatter køb af 360 PMV’er, men kontrakten vil indeholde en option om, at antallet kan variere fra 206 til 450 PMV’er.<br/>
			<strong>Fem prækvalificerede</strong> producenter er med i feltet, heraf tre bæltekøretøjer og to hjulkøretøjer. De fem kandidater er i 2013 blevet testet i 17 uger i forsvarets øvelsesterræn i Oksbøl.<br/>
			<strong>Følg Ingeniørens</strong> dækning på fokus-siden <a href="http://ing.dk/fokus/pmv-0">Forsvarets PMV-indkøb</a>.
			</p>
			<h2>Beslutning nærmer sig</h2>
			<p>Imens nærmer en dansk beslutning om PMV-indkøbet sig med hastige skridt. Forsvaret udsendte i 2012 et udbud på op til 450 PMV'er til at afløse forsvarets gamle M113-vogne, og feltet er i øjeblikket nede på fem kandidater.</p>
			<p>Forsvarsministeriets Materiel- og Indkøbsstyrelse (FMI) skulle egentlig have leveret sin indstilling til Christiansborg om at købe én af de fem kandidater inden påske i år, men mødet mellem de politiske partier bag forsvarsforliget blev aflyst, og ifølge Ingeniørens oplysninger skal FMI i stedet pege på en kandidat, når forligspartierne mødes på torsdag.</p>
			
			<p>Det fremgår af et andet dokument, at forsvaret ud over Norge har rettet henvendelse til 'blandt andet de nordiske lande', som ikke er specificeret yderligere, om at gå sammen om PMV-anskaffelsen. Henvendelserne har på samme måde som med Norge været rettet mod de forskellige landes militære materieldirektører eller militærrepræsentationer ved Nato.</p>
			<p>'I forbindelse med undersøgelsen af potentielt multinationalt samarbejde omkring anskaffelse af erstatning for pansret mandskabsvogn har forsvaret rettet henvendelse til blandt andet de nordiske lande i forskellige sammenhænge. […] Ingen af de nordiske lande har ønsket at deltage i det danske anskaffelsesprojekt', skriver Forsvarskommandoen i dokumentet til Folketinget.</p>
			<h2>Norge indkøber selv</h2>
			<p>Den norske regering indgik samme år kontrakt om at indkøbe nye panserkøretøjer og opgradere sine eksisterende køretøjer, alle af typen CV90 fra svenske BAE Systems Hägglunds. CV90 indgår i en PMV-version uden kanontårn også i den danske konkurrence. Indkøbet bringer Norge op på i alt 144 CV90, og det første køretøj blev leveret i starten af 2014.<br/>
			<aside class="plugin reference info_graphics">
			  <a class="content" href="http://ing.dk/infografik/skal-pansrede-mandskabsvogne-have-hjul-eller-baelte-167192">
			    <img src="http://ing.dk/sites/ing/files/styles/w1120_reference_illustration/public/teaser_13.png?itok=oqWg1ODg" alt=""/>  </a>
			  
			</aside><br/>
			Samarbejde om forsvarets store materielindkøb er ellers en nedfældet ambition for SRSF-regeringen. I regeringsgrundlag fra oktober 2011 har den forpligtet sig til i forbindelse med fremtidige forsvarsindkøb at vurdere, 'om bi- eller multilateralt samarbejde inden for materielanskaffelser, drift og vedligeholdelse samt uddannelse og træning er en mulighed. Regeringen vil i den sammenhæng tage initiativ til et snarligt konkret øget nordisk samarbejde på forsvarsområdet'.</p>
			
			<p>Ingeniøren har spurgt Forsvarsministeriet, på hvilke øvrige områder man fra dansk side har afsøgt muligheder for internationalt samarbejde om forsvarsindkøb, og afventer fortsat svar.</p>
			<p>Afslagene fra de nordiske nabolande har tidligere været omtalt i Ingeniøren i en bredere artikel om mulighederne for nordisk forsvarssamarbejde. Lektor Peter Viggo Jakobsen fra Forsvarsakademiet sagde dengang, er der ganske enkelt ikke er nok interessefællesskab mellem de nordiske lande til at udbygge forsvarssamarbejdet.</p>
			
		</section>
		  </div></body></html>
