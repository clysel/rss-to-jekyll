---
layout:     post
title: 	    "Politiken til 1. maj i Fælledparken: »Det giver faktisk noget at høre politikerne tale. Selv Helle Thorning«"
post_author:	    
post_date:	    Fri, 01 May 2015 19:00:34 +0200
post_site:	    politiken.dk 
post_link:	    http://politiken.dk/indland/politik/ECE2651651/politiken-til-1-maj-i-faelledparken-det-giver-faktisk-noget-at-hoere-politikerne-tale-selv-helle-thorning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
De har taget panserglasset væk. Det ved jeg ikke, om jeg skal tage personligt.
</p>
<p class="sender">
Johanne Schmidt-Nielsen (EL) 
</p>
</blockquote>
</div><p>
»Første maj er en kampdag, men det er også en festdag – det er en dag, hvor vi 
står sammen«. 
</p><p>
En af de første talere til at indtage hovedscenen i Fælledparken i København 
rammer hovedet på sømmet. Sammen står vi. Tæt, tæt sammen i de hvide telte, 
der er den eneste mulighed for at få læ i parken på denne våde 1. maj. Det 
er arbejdernes internationale kampdag, og teltene er opslået af 
fagforeninger og partier, der er mødt op for at fejre den danske model og 
for at understrege, at arbejdernes rettigheder fortsat er et vigtigt punkt i 
dansk politik. 
</p><p>
Men selv om det er på grund af arbejdernes internationale kampdag, at vi er 
samlet, skorter det ikke med andre politiske budskaber i fælledparken. Også 
mange, der ikke har noget at gøre med hverken arbejderne eller kampdagen. 
Frit Iran, Stop seksuel vold mod kvinder, Nej til hundeloven(!), Ja til fri 
hash, Stop TTIP og Hjælp Guinea-Bissau er bare nogle af de slagord, der 
findes skrevet på skilte rundt omkring i parken. 
</p><p>
Men det var dog hverken hundeloven eller de nødstedte vestafrikanere, der var 
det centrale omdrejningspunkt for dagens samtaler. Det var derimod 
dagpengene og retten til dem. Tidligere i dag lovede Helle Thorning-Schmidt 
et nyt dagpengesystem, hvor genoptjeningsperioden bliver kortere, uden at 
det laver et større hul i statskassen. Da hun annoncerede det i sin tale, 
klingede det dog hult i ørene på nogle af tilskuerne. 
</p><p>
»Det, hun siger om dagpengene, er løgn. Hun siger så meget om, at det bliver 
meget bedre, men der kommer jo ikke flere penge«, siger pædagogmedhjælperen 
Dennis Gundersen. Han var en af de relativt få tilskuere, der buh’ede af 
statsministeren under hendes tale. 
</p><h3>
Det giver faktisk noget 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/1__maj__i_F_lledpar_932955p.jpg" alt="" border="0"/><span class="caption"><span class="f-img-caption">Mike 
</span>(27), Camilla (24) og Christoffer (26) så talerne fra plænen på trods af skiftende vejr. Foto: Mads Nissen</span></span></p><p>
De tre venner Christoffer, Camilla og Mike sad på græsplænen under Helle 
Thorning-Schmidts tale, på trods af det våde vejr, der fik mange andre til 
at trække ind i læ i teltene. 
</p><p>
Christoffer Langhof er 26 og har været til 1. maj de sidste par år. I år er 
dog første gang, han rent faktisk hører talerne – han plejer altid at komme 
for sent. Christoffer var dog positivt overrasket. 
</p><p>
»Det giver faktisk noget at høre politikerne tale. Selv Helle Thorning…«, 
siger Christoffer Langhof tankefuldt. 
</p><h3>
Ikke konkret nok 
</h3><p>
»De har taget panserglasset væk. Det ved jeg ikke, om jeg skal tage 
personligt«, siger Johanne Schmidt-Nielsen, da hun træder op som den næste 
taler efter statsministeren for at holde sin 1. maj tale. En tale, hvori hun 
langer ud efter Ryan Air såvel som de radikale, og høster bifald fra den 
voksende menneskemængde der samler sig foran scenen, i takt med at regnen er 
stoppet og solen titter frem. 
</p><p>
Folk sætter sig også så småt til rette igen ved de mange langborde der står på 
række foran partiernes fadølsudskænkning. En af dem er 69-årige Egon 
Petersen, der sidder i SF-baren. Han er i dag pensioneret elektriker, og 
siden han har kunnet gå, har han været fast deltager ved første maj i 
Fælledparken. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/1__maj__i_F_lledpar_932956p.jpg" alt="" border="0"/><span class="caption"><span class="f-img-caption">69-årige 
</span>Poul på sin plads ved SFs telt. Poul har altid været til første maj, siden han var barn.Foto: Mads Nissen</span></span></p><p>
Og for Egon er talerne en af de vigtigste ingredienser i en god kampdag. 
Statsministeren imponerede dog ikke Egon synderligt i år. 
</p><p>
»Helle Thornings tale var ikke så god, som jeg havde håbet. Det var ikke 
konkret nok. Hun nævnte dagpengene, men det var bare ikke så konkret«, siger 
Egon, der selv er medlem af SF. 
</p><h3>
Græsrødderne slår Thorning 
</h3><p>
Ude på græsset står Mads Dyssel Engel med 7-årige Astrid på skuldrene. Han 
kommer her hvert år for at støtte op om fagbevægelserne, og børnene bliver 
altid pakket i Cristianiacyklen og taget med. 
</p><p>
Mads er overordnet set godt tilfreds med dagens taler. Han mener at Helle 
Thorning-Schmidt er en statsminister, der favner bredt. Han mener dog at de 
rigtige guldkorn kommer i form af talerne 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/1__maj__i_F_lledpar_932957p.jpg" alt="" border="0"/><span class="caption"><span class="f-img-caption">Mads 
</span>Dyssl Engel tager børnene med i fælledparken hvert år. Foto: Mads Nissen</span></span></p><p>
»Helle Thorning snakker om nationaløkonomi. Men de her folk snakker om det, 
der rent faktisk sker her nede på jorden. Det er dem, der rent faktisk ser 
tingene ske, mens Helle Thorning bare ser med oppe fra helikopteren«, siger 
Mads Dyssel Engel, og rocker med til den koncert der udspiller sig på 
scenen. 
</p><p class=" bl-elem">
Nu er politikerne gået af scenen, og 1. maj-fejringen rinder ud i den sene 
eftermiddag til lyden af et band, der spiller blid rock. 
</p>	
</div>

</div></body></html>
