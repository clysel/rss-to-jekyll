---
layout:     post
title: 	    "Wikipedia-stifter kritiserer Australien for planer om logningskrav"
post_author:	    Christian Loiborg
post_date:	    Wed, 11 Mar 2015 09:48:39 +0000
post_site:	    www.version2.dk 
post_link:	    http://www.version2.dk/artikel/wikipedia-stifter-kritiserer-australien-planer-om-logningskrav-95943?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Wikipedia-stifter og teknologiiværksætteren Jimmy Wales kritiserer den australske regering for dens planer om at kræve, at teleselskaber opbevarer metadata om alle telefoner og internetbrugere. Det er et brud på menneskerettighederne, lyder kritikken, ifølge australske <a href="http://www.theage.com.au/business/wikipedia-cofounder-jimmy-wales-slams-federal-government-data-retention-laws-20150309-13z2yy.html">The Age</a></p>

<p>Jimmy Wales er udover at have været medstifter af Wikipedia medformand i det britiske teleselskab The People’s Operator (TPO), der har en markedsværdi på en milliard kroner. 10 procent af mobilregningen går til en velgørende organisation, som mobilkunden selv vælger. Og en fjerdedel af det samlede overskud for TPO går til en række velgørende organisationer. Og nu har TPO altså kig på at udvide til det australske marked.</p>



<p>Den australske regering har planer om at kræve, at teleselskaber opbevarer informationer om modtagere og afsendere af opkald og e-mails, tidspunkter og varighed, placering af alle involverede samt en række andre metadata i forbindelse med mobilbrug. Oplysningerne skal herefter kunne tilgås af forbundspolitiet og konkurrencemyndighederne uden en dommerkendelse.</p>



<p>»Med korrekt, retsligt tilsyn, sandsynlige formål, dommerkendelser, tilsyn af dommere og ikke blot politiet, er muligheden for at få adgang til informationer helt gyldig. Men systemer, der fungerer uden dommerkendelser går mig virkelig på, fordi jeg tror, der er en reel fare for, at systemerne misbruges, og bliver brugt imod mennesker, der ikke har begået en forbrydelse,« siger Jimmy Wales til The Age.</p>



<p>I Danmark har logningsbekendtgørelsen, der også kræver, at teleselskaber skal registrere teledata, været stærkt omdiskuteret. Systemet, der alene i 2008 lagrede 415 milliarder dataoplysninger, koster 50 millioner kroner om året at drive. Sidste år blev logningsdirektivet underkendt af EU-domstolen, da direktivet blev vurderet som værende for omfattende og alvorligt indgreb i retten til privatslivets fred, og ikke i tilstrækkelig grad tager hensyn til beskyttelsen af personoplysninger. Til trods for dette er direktivet - og systemet - fortsat i kraft.</p>
  </section></div></body></html>
