---
layout:     post
title: 	    "Kap til Cape: Rekordforsøg truet af banal fejl"
post_author:	    
post_date:	    Tue, 05 May 2015 13:24:20 +0200
post_site:	    politiken.dk 
post_link:	    http://politiken.dk/forbrugogliv/biler/ECE2655824/kap-til-cape-rekordforsoeg-truet-af-banal-fejl/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et forsøg på at sætte rekord på strækningen Nordkap til Cape Town i Sydafrika 
har været tæt på at blive skudt i sænk af flere forskellige faktorer. 
</p><p>
Først var det dyrelivet og derefter en kontornusser, der truede med at sætte 
en stopper for rekordforsøget. 
</p><p>
Jan Kalmar fra Solrød Strand er hovedmanden i projektet, der går under navnet 
The Longest Drive, og Politiken skrev om projektet, inden det var gået i 
gang. 
</p><h3>
Start fra Nordkap i lørdags 
</h3><p>
Holdet, der omfatter i alt tre personer, startede fra Nordkap i lørdags kl. 
21, men i går så det ud til, at det hele måtte opgives. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2642300/fra-kap-til-cape-tre-eventyrere-paa-rekordjagt-i-en-ombygget-porsche/">Fra Kap til Cape: Tre 
eventyrere på rekordjagt i en ombygget Porsche</a></p><p>
Jan Kalmar skrev nemlig i en opdatering på Twitter, at der var opstået 
’logistiske problemer’, der kunne betyde, at rekordforsøget måtte opgives. 
</p><p>
Holdet kører i en Porsche Cayenne, og det er nødvendigt at flyve fra Tyrkiet 
til Israel, da det er for farligt og i øvrigt også umuligt at køre gennem 
Syrien og Libanon. 
</p><h3>
Booket til forkert flyafgang 
</h3><p>
I går frygtede holdet, at flyselskabet havde booket dem til en anden afgang 
end aftalt, og det ville betyde, at de ikke kunne komme i mål i Sydafrika 
til tiden. 
</p><p>
Seneste melding fra holdet tyder dog på, at flyforbindelsen er faldet på 
plads, men holdet vil nok sidde i flyveren sammen med deres bil, før de tror 
på. 
</p><p>
Der har været andre trusler undervejs efter starten fra Nordkap. Et par 
påkørsler med rensdyr blev med nød og næppe undgået i det nordlige 
Skandinavien. 
</p><h3>
Frygt for sammenstød med dyr 
</h3><p>
Og netop sammenstød med store dyr var noget af det, Jan Kalmar frygtede mest 
inden afgangen. Han har tidligere kørt gennem Australien, og her ramte 
bilen, den samme Porsche Cayenne, en lille kænguru. 
</p><p>
Den lavede kun en lille bule i bilens kofanger. Et sammenstød med en 
fuldvoksen kænguru kunne have givet så store skader på bilen, at den ikke 
villle være i stand til at køre videre. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/biler/ECE2239623/til-de-superrige-bentley-kan-nu-faas-som-firehjulstraekker/">Til de superrige: Bentley kan 
nu fås som firehjulstrækker</a></p><p>
Det samme kan ske på holdets videre færd gennem Afrika. De regner med at køre 
på asfalteret vej, men der kan sagtens komme store dyr på tværs. 
</p><p>
Tirsdag eftermiddag var holdet nået til Serbien. 
</p><p>
Hvis alt går efter planen, vil holdet ankomme til Cape Town i midten af næste 
uge. Deres mål er at gennemføre den 20.000 kilometer lange tur på 11 døgn, 
og det vil være verdensrekord. 
</p><p class=" bl-elem">
Holdet tog en lille afstikker til London undervejs. De satser nemlig også på 
at sætte verdensrekord på strækningen fra London til Cape Town. Ud over 
danske Jan Kalmar består holdet af tyske Sebastian Bierhalterr samt 
sydafrikaneren Michael Griffith 
</p>	
</div>

</div></body></html>
