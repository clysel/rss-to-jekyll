---
layout:     post
title: 	    "Søren Ryge: Hvilken type måge er denne?"
post_author:	    
post_date:	    Mon, 23 Mar 2015 06:00:25 +0100
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2586590/soeren-ryge-hvilken-type-maage-er-denne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span><br/>Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. Han har også lavet blandt andet haveprogrammer for DR siden 1978. Han 
er forfatter til adskillige bøger om haver, natur og dyr. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk</a></p>
</div>
</div><p><b>Bent Hansen, Aarhus</b>: 
</p><p>
Forleden var der en venlig (?) sjæl, der gjorde sin del af arbejdet for, at 
der atter er måger i Aarhus til sommer – nemlig ved at smide en kæmpe pose 
mad ud til fuglene. Af alle steder lige ved Vadestedet. Jeg kiggede lidt, 
fordi en af de sultne måger var en (sølv?)måge i ungedragt. Er det normalt 
på denne årstid? 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2214337/ryge-afliver-skroene-om-vandrefalkens-jagtteknik/">Ryge afliver skrøne om 
vandrefalkens jagtteknik</a></p><p>
Jeg gætter i øvrigt på, at de to voksne måger må være forældrene. De gjorde en 
hele del for at holde andre måger på afstand, mens de mærkværdigt nok 
tolererede allikernes nærvær. Om end disse holdt en respektfuld afstand, kom 
de tættere på, end andre måger havde kunnet. 
</p><p><b>Søren Ryge Petersen</b>: 
</p><p>
Uha, uha, nu skal jeg passe på, for måger er noget djævelskab, når de skal 
identificeres, og der sidder en masse vildt kloge fuglefolk, som er klar til 
at hugge til, hvis jeg siger noget forkert. Problemet er, at de skifter 
udseende fra sommer til vinter, og at ungfuglene slet ikke ligner de voksne. 
</p><p>
Men altså: Vi har fem almindelige mågearter i Danmark. Hættemågen er den 
mindste og nem. Sortbrunt hoved om sommeren og to sorte ’ørevarmere’ om 
vinteren. Knaldrøde ben. Altid larmende og nysgerrig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1865052/ryge-til-laeser-din-stepdansende-maage-er-helt-normal/">Ryge til læser: Din 
stepdansende måge er helt normal</a></p><p>
Stormmågen er lidt større. Grå overside, sorte vingespidser, gulgrønne ben. 
Almindelig overalt, også langt fra kysterne. Sølvmågen er en forstørret 
udgave af stormmågen. Sidder i enhver havn og holder udkig. Ser bister ud. 
Æder alt. Det er ganske rigtigt den, der er på fotoet. 
</p><p>
Sildemågen har samme størrelse som sølvmågen, men er sort på oversiden. Gule 
ben. Man ser ikke sildemåger om vinteren, fordi den i modsætning til de 
andre er trækfugl og overvintrer i Sydeuropa og Afrika. 
</p><p>
Svartbagen er den største, og den ligner sildemågen til forveksling, den er 
bare større. Kødfarvede ben. Hvis den siger noget, er det et dybt ’grau’, 
langt fra de andre mågers skrigen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE1347705/ryges-brevkasse-derfor-flyver-flyvemyrer-paa-samme-tid/">Ryges brevkasse: Derfor flyver 
flyvemyrer på samme tid</a></p><p>
Men, og nu kommer det, ungfuglene er bare grå. Første sommer helt grå og de 
følgende somre mindre grå. De er først voksne og korrekt påklædt i 3-4-års 
alderen, og man skal være mere end almindeligt fuglekyndig for at kende 
forskel på ungfugle af sølvmåge, sildemåge og svartbag. 
</p><p>
Man må altså nøjes med at kigge på størrelsen og gætte sig frem. Desuden se 
på, hvem de er i selskab med. På fotoet er det ganske rigtigt to voksne 
sølvmåger, der er sammen med en ung, der kom ud af ægget sidste sommer. Det 
er slet ikke sikkert, at de er i familie, for mågerne holder kun sammen i 
yngletiden. 
</p><p class=" bl-elem">
For en ordens skyld og for at berolige de kloge: Man kan være heldig og se 
andre mågearter i Danmark også, men de er sjældne. Dværgmåge, sabinemåge, 
sorthovedet måge, gråmåge. Samt riden, der kun yngler i Nordjylland. Og hvis 
vi skal gå til yderligheder og tælle alting med, kan det oplyses, at der 
ifølge den officielle danmarksliste er set 24 forskellige mågearter 
herhjemme. Min søn Jens, som har godkendt ovenstående svar, har kun set de 
19, den stakkel. 
</p>	
</div>
</div></body></html>
