---
layout:     post
title: 	    "SAS: Forhandlinger med kabinepersonale er brudt sammen"
post_author:	    
post_date:	    Thu, 26 Feb 2015 14:31:12 +0100
post_site:	    politiken.dk 
post_link:	    http://politiken.dk/oekonomi/arbejdsmarked/ECE2564853/sas-forhandlinger-med-kabinepersonale-er-brudt-sammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forhandlinger mellem SAS og kabinepersonalets fagforening, CAU, er brudt 
sammen, før parterne kunne nå til enighed. 
</p><p>
Konflikten omhandler de cirka 140 stewardesser, der om få dage skal flyttes 
fra SAS over til det nyerhvervede datterselskab Cimber. Kabinepersonalet 
frygter nemlig, at de vil være tvunget til at acceptere en ringere 
overenskomst i Cimber, end den de har i SAS. 
</p><p><b class="ext-link">LØNFORHOLD </b><a class="embeddedlink" href="http://politiken.dk/oekonomi/arbejdsmarked/ECE2563253/stewardesser-maa-leje-deres-uniformer-af-ryan-air/">Stewardesser må leje deres 
uniformer af Ryan Air</a></p><p>
Fagforeningen vil ikke kommentere mødets indhold, før deres medlemmer er fuldt 
orienteret. Det sker på et møde i morgen tidlig. 
</p><p>
»Det er meget vigtigt for os, at vores medlemmer ved, hvad der er sket under 
forhandlingerne, før vi går offentligt ud med det. Så før det er gjort, kan 
jeg ikke kommentere på noget«, siger formanden for CAU, Merete Scheel. 
</p><h3>
Garanti inden for 30 minutter 
</h3><p>
Pressechefen i SAS, Trine Kromann-Mikkelsen, er imidlertid uforstående over 
for fagforeningens krav. Hun mener nemlig, at SAS allerede har tilbudt det, 
de efterspørger. 
</p><p>
»Vi har tilbudt, at de medarbejdere, som flyttes fra SAS til Cimber, kan 
beholde deres løn- og arbejdsvilkår indtil 2017, hvor man alligevel skal 
forhandle overenskomst igen«, siger hun. 
</p><p><b class="ext-link">KRISE</b><a class="embeddedlink" href="http://politiken.dk/oekonomi/arbejdsmarked/ECE2544431/flypersonale-til-krisemoede-efter-lancering-af-nyt-sas-lavprisselskab/">Flypersonale til krisemøde efter lancering 
af nyt SAS-lavprisselskab</a></p><div class="art-quote article-box">
<p class="quote"/>
<blockquote>
<p class="quote-txt">
CAU bad os om inden for 30 minutter at garantere, at det nye selskab ikke vil 
fraskrive sig SAS-overenskomsten. Og vi ville ikke give den garanti med så 
kort varsel
</p>
<p class="sender">
Trine Kromann-Mikkelsen, SAS 
</p>
</blockquote>
</div><p/><p>
»Men CAU bad os om inden for 30 minutter at garantere, at det nye selskab ikke 
vil fraskrive sig SAS-overenskomsten. Og vi ville ikke give den garanti med 
så kort varsel«. 
</p><p>
Hun lægger samtidig vægt på, at SAS følger alle regler og love om 
virksomhedsoverdragelse, og derfor ikke gør noget forkert. Men CAU vil ikke 
anerkende situationen som en virksomhedsoverdragelse, og betragter det i 
stedet som »et forsøg på at omgå vores overenskomst«, som Merete Scheel 
sagde det til Politiken i tirsdags. 
</p><h3>
Kabinepersonalet strejkede i tirsdags 
</h3><p>
Så sent som i tirsdags nedlagde kabinepersonalet arbejdet i Københavns 
Lufthavn for at holde fagligt møde om overenskomsterne. Det medførte 
aflysninger og forsinkelser for SAS, som oven i købet var ramt af endnu en 
arbejdsnedlæggelse hos bagagepersonalet. 
</p><p>
»Vi måtte aflyse over 30 afgange i tirsdags, fordi vi var dobbelt ramt. Det er 
en ekstrem gene for vores kunder og vores medarbejdere, som skal håndtere 
alt det efterfølgende arbejde. Og så er det en kæmpe gave til vores 
konkurrenter«, siger Trine Kromann-Mikkelsen. 
</p><p><b class="ext-link">STREJKE</b><a class="embeddedlink" href="http://politiken.dk/oekonomi/arbejdsmarked/ECE2561146/sas-kabinepersonale-vi-strejker-paa-grund-af-cimber-fidus/">SAS' kabinepersonale: Vi strejker på 
grund af Cimber-fidus</a></p><p>
Forhandlingerne mellem SAS og kabinepersonalet har været i gang siden 22. 
januar, men indtil videre er det ikke lykkedes parterne at nå til enighed om 
de fremtidige ansættelsesvilkår for det personale, der skal overflyttes. 
</p><p class=" bl-elem">
De to parter har endnu ikke aftalt, hvornår de vil genoptage forhandlingerne 
igen. 
</p>	
</div>
</div></body></html>
