---
layout:     post
title: 	    "Politiets indsats ved terrorangreb havde flere mangler"
post_author:	    
post_date:	    Wed, 06 May 2015 18:09:31 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Rigspolitiets samlede evaluering af terrorangrebene i København den 14. og 15. 
februar viser, at det er nødvendigt, at politiet og Politiets 
Efterretningstjeneste (PET) ændrer en række procedurer. 
</p><p>
Det fremgår af Rigspolitichefens redegørelse, som Politiken er i besiddelse 
af. Denne redegørelse retter blandt andet kritik af politiets udrustning og 
manglende mentale forberedelse på et terrorangreb som det, der ramte den 
danske hovedstad i februar og kostede to civilie livet. 
</p><p>
Justitsminister Mette Frederiksen fremlægger netop nu evalueringen af 
politiets indsats ved terrorangrebet. 
</p><p>
Ifølge evalueringen, som er på 143 sider, skal det blandt andet sikres, at 
alle danske politibetjente gennemfører den obligatoriske skydetræning hvert 
år. 
</p><p>
Derudover skal politiet og PET blive bedre til at planlægge og iværksætte fast 
bevogtning ved udsatte mål, hvis et nyt terrorangreb rammer. Evalueringen 
viser blandt andet, at der gik næsten fire timer fra angrebet på 
Krudttønden, til at politiet etablerede fast bevogtning ved synagogen i 
Krystalgade. 
</p><h3>
Politiet skal bevogte truede mål på nye måder 
</h3><p>
Evalueringen af indsatsen viser dog også, at »myndighederne var velforberedte, 
velorganiserede og klar til hurtigt at organisere beredskabet«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2657844/jens-madsen-traeder-af-som-pet-chef/">Jens Madsen træder af som 
PET-chef</a></p><div class="art-fakta article-box">
<h4 class="">
Fakta</h4>
<div class="fakta-body" data-buildingblock="embedded_factboxlink">
<p>
Rigspolitiets redegørelse identificerer ti læringspunkter, som primært 
vedrører politiets og PET’s forhold. 
</p><ul><li>Bevogtnings- og beskyttelseskoncepter mv </li><li>Beredskabets robusthed </li><li>Styrket operationsstyring og -metode i PET </li><li>Efterforskningsredskaber </li><li>Logistik, herunder personaleressourcer, materiel og udrustning </li><li>Operativ styring </li><li>Styrkelse af den politimæssige indsats i krydsfeltet mellem bander og 
militant is-lamistiske grupper </li><li>Operationskapacitet i PET </li><li>Kildedækning i PET </li><li class=" bl-elem">Deling af oplysninger og samarbejde mellem myndighederne</li></ul><p class=" bl-elem"><i class=" bl-elem">Kilde: Justitsministeriet</i></p>
</div>
</div><p>
Alligevel peger redegørelsen på ti læringspunkter, der vil få betydning for 
politiets fremtidige beredskab. Terrorangrebet i København viser nemlig 
vigtigheden af »operativ parathed hos politipersonalet i det primære 
beredskab«, som der står i evalueringen. </p><p>
Politiet skal desuden fremover være bedre rustet til at imødegå det nye 
komplekse trusselsbillede, som denne type terrorangreb er udtryk for. De 
bevogtningskoncepter, som politiet benytter i forbindelse med særligt 
sårbare og udsatte mål, vil nu blive genovervejet i lyset af angrebet, 
skriver Rigspolitiet videre. 
</p><p>
»Evalueringen viser, at der kan være grund til at justere den måde, som 
bevogtningsopgaver traditionelt er blevet løst på i dansk politi. Det 
nuværende koncept tager således ikke fuldt tilstrækkeligt højde for, at 
politiet i dag kan blive mødt af en ny type gerningsmand af den karakter, 
som begik forbrydelserne i den foreliggende sag«, står der blandt andet i 
Rigspolitiets redegørelse. 
</p><p>
Redegørelsen falder samtidig med, at Jens Madsen fratræder stillingen som chef 
for Politiets Efterretningstjeneste (PET). Jens Madsen har blot siddet i 
jobbet i halvandet år. 
</p><p class=" bl-elem"><b>Opdateres</b></p>	
</div>

</div></body></html>
