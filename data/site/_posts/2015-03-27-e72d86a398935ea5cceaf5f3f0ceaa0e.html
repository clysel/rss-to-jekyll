---
layout:     post
title: 	    "Institut for Menneskerettigheder kritiserer brugen af varetægtsfængslinger"
post_author:	    
post_date:	    Fri, 27 Mar 2015 10:04:16 +0100
post_site:	    politiken.dk 
post_link:	    http://politiken.dk/indland/politik/ECE2604410/institut-for-menneskerettigheder-kritiserer-brugen-af-varetaegtsfaengslinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Trods flere års kritik af de mange og lange varetægtsfængslinger i Danmark 
stiger antallet, men politikerne bør lægge sig i selen for at løse 
problemet. 
</p><p>
Sådan lyder det fra Jonas Christoffersen, direktør på Institut for 
Menneskerettigheder, der i en endnu ikke ofenntliggjorte årsrapport slår ned 
på området. 
</p><p>
»Målsætningen er både politisk og menneskeretligt at få brugen af 
varetægtsfængsling bragt ned, men vi kan konstatere, at det lykkedes man 
ikke med. Derfor fremhæver vi det, for det er et alvorligt problem. Hvis man 
vil gøre noget ved det, kræver det, at politikerne siger til politiet og 
retsvæsenet, at »vi vil have, at I gør noget ved det«.«, mener Jonas 
Christoffersen. 
</p><p>
Han henviser til den seneste opgørelse fra Rigsadvokaten, der viste en lille 
stigning fra 2012 til 2013 i både antallet af varetægtsfængsliner og de 
langvarige varetægtsfængslinger. 
</p><p>
I 2012 var der 5.539 varetægtsfængslinger, mens det i 2013 var steget til 
5.569. Også antallet af lange varetægtsfængslinger - som i gennemsnit var på 
6,1 måned - steg fra 1.457 til 1.489 i samme periode. 
</p><p>
»Det er stigende, selvom det er noget, man har arbejdet i årtier på at få 
bragt ned. Frihedsberøvelse er noget af det alvorligste, man kan komme ud 
for og er derfor et klassisk menneskeretligt emne«, fastslår Jonas 
Christoffersen. 
</p><h3>
Frivillig isolation er en dårlig løsning 
</h3><p>
Problemerne i de danske fængsler isolerer sig ikke til brugen af 
varetægtsfængslinger. Også i forhold til isolation er der problemer. Det 
gælder også den frivillige form for isolation, hvor det er for at beskytte 
sig selv mod andre fanger, mener Jonas Christoffersen. 
</p><div class="art-quote article-box">
<p class="quote"/>
<blockquote>
<p class="quote-txt">
Det er stigende, selvom det er noget, man har arbejdet på i årtier at få bragt 
ned
</p>
<p class="sender">
Jonas Christoffersen 
</p>
</blockquote>
</div><p/><p>
»I forhold til isolationsfængsling ligger vi stadig meget højt, og det er jo 
det alvorligste indgreb, hvor man ikke må tale med andre end betjentene. Det 
har vi bragt ned, men vi har ikke fået det så langt ned, at det er på niveau 
med sammenlignelige lande«. 
</p><p>
»Problemet kan være, at det på grund af fængslernes indretning kan være svært 
at etablere tilstrækkelig sikkerhed for indsatte i fængslerne. Der vælger 
nogle så at gå i frivillig isolation, men det er bare en meget dårlig 
løsning for den frihedsberøvede«, siger Jonas Christoffersen. 
</p><h3>
S: Det skal begrænses, men... 
</h3><p>
Den socialdemokratiske retsordfører, Trine Bramsen, erkender problemet. 
</p><p>
»Målet må altid være at søge at begrænse isolation og varetægtsfængsling, men 
vi kommer ikke uden om, at begge dele er en del af retssystemet, og at der 
kan være gode grund til at bruge det«, siger hun og tilføjer: 
</p><p>
»Det ser vi for eksempel i forbindelse med radikalisering, hvor isolation er 
noget, som flere partier foreslår, at vi gør øget brug af«, siger hun. 
</p><p>
Fra politisk hold er der rent faktisk gjort forsøg på at få 
varetægtsfængslinger begrænset. 
</p><p>
Folketinget har således indføjet i retsplejeloven, at hvis man vil 
varetægtsfængsle, skal politiet over for retten forklare, hvad politiet vil 
gøre i den periode, vedkommende er varetægtsfængslet. 
</p><h3>
Dommer læste ikke i loven 
</h3><p>
Spørgsmålet er bare, hvor stor effekten er. Jonas Christoffersen henviser til 
en sag for nylig, hvor Højesteret slog ned på, at en dommer ved en lokal ret 
i en konkret sag var gået med til at varetægtsfængsle en person, <i>uden</i> 
at det fremgik, hvad politiet ville bruge varetægtsfængslingsperioden til. 
</p><p>
»Den pågældende dommer, der havde truffet afgørelsen om varetægtsfængsling, 
havde ikke kigget i loven og bedt om svar på, hvad politiet skulle nå i den 
periode, som varetægtsfængslingen skulle forlænges i. Det var ulovligt«, 
siger Jonas Christoffersen. 
</p><p>
Han er medgiver, at politiet kan have reelle grunde til at bede om 
varetægtsfængslinger, så politiet kan arbejde uforstyrret. 
</p><p>
»Jo, det er naturligt, at man nogle gange varetægtsfængsler, men vi kan 
konstatere, at vi ikke kommer i mål i forhold til at få det nedbragt«, siger 
direktøren. 
</p><h3>
Statsadvokat: Vi er opmærksomme 
</h3><p>
Statsadvokat Jens Røn forklarer, at politiet og anklagemyndigheden har stort 
fokus på, at varetægtsfængslinger ikke varer længere tid, end det er 
nødvendigt i den enkelte sag. 
</p><p>
»Det er domstolene, som afgør, om en mistænkt skal varetægtsfængsles og hvor 
længe. Anklagemyndigheden vurderer selvstændigt, om der er grundlag for at 
søge en mistænkt varetægtsfængslet, men det er retten, som afgør, om 
betingelserne for at varetægtsfængsle er opfyldt. Og det tager retten 
løbende stilling til under fængslingen«, forklarer han og tilføjer: 
</p><p class=" bl-elem">
»En varetægtsfængsling skal selvsagt ikke vare længere tid end nødvendigt, og 
det skal vi være særligt opmærksomme på, når der er tale om længerevarende 
fængslinger. Samtidig er der alvorlige sager, hvor det kan være nødvendigt 
at varetægtsfængsle også i længere tid - f.eks. for at forebygge nye 
forbrydelser eller hindre en mistænkt i at ødelægge efterforskningen i 
sagen. Det kan f.eks. være store narkosager, omfattende rocker-bandesager 
eller drabssager«. 
</p>	
</div>
</div></body></html>
