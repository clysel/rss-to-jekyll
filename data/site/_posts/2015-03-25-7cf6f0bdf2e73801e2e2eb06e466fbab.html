---
layout:     post
title: 	    "Otte kommuner låner 70 millioner kroner af staten til bedre internetdækning"
post_author:	    Christian Loiborg
post_date:	    Wed, 25 Mar 2015 14:03:50 +0000
post_site:	    www.version2.dk 
post_link:	    http://www.version2.dk/artikel/otte-kommuner-laaner-70-millioner-kroner-af-staten-til-bedre-internetdaekning-114111?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I alt har otte kommuner benyttet sig af statens tilbud om at låne penge til etablering af hurtigere internet og bedre mobildækning. Det oplyser Økonomi- og Indenrigsministeriet i en <a href="http://oim.dk/nyheder/nyhedsarkiv/2015/mar/otte-kommuner-faar-hurtigere-internet-og-bedre-mobildaekning.aspx">pressemeddelelse</a>.</p>



<p>Den største post står Ringkøbing-Skjern for. Hele 42 millioner kroner vil kommunen låne til bedre internetdækning. Den vestjyske kommune er da også arealmæssigt den største kommune i Danmark. Kommunens 57.000 indbyggere kan dermed se frem til bedre internetdækning.</p>

<p>Lånepuljen stammer fra Vækstpakken 2014, og gør det muligt for kommunerne sammenlagt at låne 100 millioner kroner. De otte kommuner har samlet søgt om 69,45 millioner kroner, og således kan andre interesserede kommuner stadig nå at søge om at låne de resterende 30,55 millioner kroner, inden den 6. maj 2015, hvor ansøgningsfristen udløber.</p>



<p>En anden af Region Midtjyllands kommuner står for den andenstørste låneanmodning. Østjyske Norddjurs Kommune har søgt om ni millioner kroner til at afvikle bedre internetadgang til kommunens 38.000 borgere.</p>

<p>De resterende kommuner er Odsherred (3), Faxe (4,45), Sorø (1,2), Kerteminde (3,8), Holstebro (2) og Skive (4).</p>
  </section></div></body></html>
