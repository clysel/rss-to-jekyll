---
layout:     post
title: 	    "Det hjælper at træne slidte knæ"
post_author:	    
post_date:	    Wed, 01 Apr 2015 13:17:50 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2613514/det-hjaelper-at-traene-slidte-knae/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindre smerte, mindre medicin, færre sygemeldinger, øget ganghastighed og øget 
fysisk aktivitet. 
</p><p>
Det er resultatet et år efter, at 425 patienter med knæartrose, tidligere 
kaldet slidgigt, er begyndt på et særlig træningsprogram, der følger 
Sundhedsstyrelsens kliniske retningslinjer på området. 
</p><p>
Det viser 2014-årsrapporten fra træningsprojektet Godt liv med Artrose i 
Danmark (GLA:D), der ikke tidligere har været offentliggjort. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/sundhedogmotion/ECE2612746/effektiv-traening-mod-slidgigt-koster-dig-dyrt---kirurgi-er-gratis/">Effektiv træning mod slidgigt 
koster dig dyrt - kirurgi er gratis</a></p><p>
»Det overrasker mig jo desværre ikke. Det har været almen kendt i 10-15 år, at 
særlig træning ved knæartrose har en virkelig positiv effekt på 
bevægefunktionen, smerteniveauet og patientens generelle oplevelse af sin 
situation«, siger professor og forskningsleder Ewa Roos, Forskningsenheden 
for Muskuloskeletal Funktion og Fysioterapi, Syddanmark Universitet. 
</p><p>
Hun er en af initiativtagerne til GLA:D-registret og uddannelse til 
fysioterapeuter, der tilbyder den særlige træning til patienterne, som 
Sundhedsstyrelsen i 2012 fastslog, bør være den primære indsats ved let til 
moderat artrose. 
</p><p>
Først når lægen ikke kan komme videre med patienten efter forsøg med vægttab, 
patientuddannelse og træning, bør kirurgens kniv findes frem. 
</p><p>
Undersøgelsen viser, at patienterne et år efter første træningssession har 
fået reduceret deres smerteintensitet med 36 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2284313/oplysning-faar-flere-patienter-til-at-fravaelge-operation/">Oplysning får flere patienter 
til at fravælge operation </a></p><p>
Hvor 13 procent af alle artrosepatienter i GLA:D-registeret, der også 
indeholder hofteartrose, havde været sygemeldt i året forud for 
træningsstart på grund af deres led, så var det faldet til 8 procent i det 
år, de var påbegyndt træning. 
</p><p>
Forbruget af smertemedicin faldt fra 57 procent, der tog medicin mod smerter 
før træning, til 36 procent efter tre måneds træning. 
</p><p>
30 procent har øget deres fysiske aktivitetsniveau et år efter træningsstart. 
</p><h3>
Effekten holder efter et år 
</h3><p>
Træningen består af to uddannelsestimer samt 12 superviserede træningsøvelser. 
Ewa Roos siger: 
</p><p>
»Vi havde en klar forventning om, at vi ville få positive resultater efter tre 
måneder, som årsrapporten også viser. Det er jo direkte efter den 
superviserede træning. Det virkeligt interessante er, at vi nu kan se, at 
effekten holder også efter et år, hvor det er folk selv, der skal motivere 
sig til træning derhjemme«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2282253/saadan-kan-du-traene-dine-daarlige-knae/">Sådan kan du træne dine 
dårlige knæ</a></p><p>
Professoren pointerer, at det ikke er et lodtrækningsstudie, hvorfor andre 
faktorer end selve træningen kan have indflydelse på det positive resultat. 
Hun har dog en ide om, hvorfor de nu kan dokumentere en varig effekt: 
</p><p>
»Når du i årevis har været smerteplaget og nærmest handikappet af din 
knæartrose og så bliver klogere på din sygdom og finder ud af, at simpel, 
men vedvarende træning rent faktisk virker, mindsker dine smerter og giver 
en del af førligheden tilbage, så fortsætter man jo«. 
</p><p>
Gigtforeningen glæder sig over, at det nu tyder på, at resultaterne fra 
træningen viser sig at holde også på længere sigt: 
</p><p>
»Det bliver interessant at følge, om denne udvikling også vil holde de 
kommende år, når endnu flere patienter vil indgå i registreret«, siger 
Gigtforeningens direktør, Lene Witte og fortsætter: 
</p><p>
»Desuden bliver det spændende at se, om GLA:D får betydning for behovet for 
hjælp i hjemmet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2281772/mange-knaeopereres-uden-grund/">Mange knæopereres uden grund</a></p><p>
Praktiserende læger kan henvise gigtpatienter til fysioterapi, hvor der er en 
del egenbetaling. Vil patienten eksempelvis følge et GLA:D-forløb med 
træning og patientuddannelse vil egenbetalingen være omkring 2.000 kroner. 
</p><p class=" bl-elem">
31. december 2014 havde 2.290 patienter deltaget ved tre måneders opfølgning. 
425 patienter havde været til 12 måneders opfølgning. 
</p>	
</div>

</div></body></html>
