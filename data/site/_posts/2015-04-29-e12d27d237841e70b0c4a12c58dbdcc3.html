---
layout:     post
title: 	    "Ekspert: Maersk er landet i iransk magtkamp"
post_author:	    
post_date:	    Wed, 29 Apr 2015 11:36:18 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2647361/ekspert-maersk-er-landet-i-iransk-magtkamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Det er upassende</p><p class=" bl-elem"/>

<p class="sender">
</p><p class=" bl-elem">Oberst Steve Warren, om skud for boven </p> 

</blockquote>
</div><p>
Maersk er overraskende havnet i en international strid og måtte i går se et af 
sine skibe beskudt og tvunget ud af kurs til den iranske havneby Bandar 
Abbas. 
</p><p>
Ifølge iranske nyhedsbureauer skylder skibets ejere, som Maersk har lejet det 
af, penge til iranske havnemyndigheder, som derfor tog det drastiske skridt 
at beslaglægge det i rum sø, da det i går sejlede forbi den iranske kyst ved 
Hormuzstrædet. 
</p><p>
En talsmand for ejeren kunne i går ikke hverken be- eller afkræfte den iranske 
påstand. 
</p><p>
»Vi er ikke klar over, at der skulle være et økonomisk mellemværende med Iran. 
Jeg har noteret, at det er rapporteret i medierne, men har ingen information 
om det«, siger Cor Radings, der i går håndterede kommunikationen for 
Rickmers Group, der ejer skibet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2647157/shippingselskab-maersk-skib-var-i-internationalt-farvand/">Shippingselskab: Mærsk-skib 
var i internationalt farvand</a></p><p>
De allerførste meldinger fra Iran lød på, at skibet med navn ’M/V Maersk 
Tigris’ var sejlet ind i iransk farvand, men ifølge det amerikanske 
forsvarsministerium Pentagon lå det på en »internationalt anerkendt rute«, 
da det i går eftermiddags blev anråbt. De fem-seks iranske flådefartøjer 
ville have det til at søge iransk havn, og da skibet ikke umiddelbart adlød, 
fik det et skud for boven og satte derpå kursen mod Bandar Abbas. 
</p><p>
»Det er upassende«, siger Pentagons talsmand, oberst Steve Warren om den 
iranske beskydning af containerskibet, ifølge nyhedsbureauet AP. 
</p><h3>
Kan skyldes intern magtkamp 
</h3><p>
Hvis der ikke kommer klare forklaringer fra Iran, kan beslaglæggelsen skyldes 
en intern iransk magtkamp som reaktion på de igangværende forhandlinger om 
landets atomprogram, siger en ekspert i Washington. 
</p><p>
»Det er ikke udenrigsministeriet, der står bag det her. Det er den 
revolutionære garde, og dermed er det nok del af en intern iransk kamp. Det 
er en reel mulighed. Spørgsmålet er, hvem i Iran det tjener, og svaret er 
den revolutionære garde, der kæmper for ikke at blive irrelevant efter en 
atomaftale«, siger Alex Vatanka fra Middel East Institute. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00931/maersk_tigris_931896w.jpg" alt="" border="0"/><span class="caption"><span class="f-img-caption">BORDET. 
</span>Her er den seneste position, 'Mærsk Tigris' opgav efter at være blevet bordet af styrker fra den iranske revolutionsgarde.</span></span></p><p>
USA og Iran skal inden udgangen af juni være enige om detaljerne i en aftale 
om Irans atomprogram, der skal føre til, at Iran neddrosler sin 
uranberigelse mod til gengæld at få hævet de sanktioner, der har forkrøblet 
dets økonomi. Falder aftalen på plads, vil Irans økonomi blive åbnet, og det 
ventes at ville skade det iranske militær, der har skaffet sig store 
forretningsområder i ly af sanktionerne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2647318/udenrigsministeriet-om-maersk-skib-vi-arbejder-paa-hoejtryk/">Udenrigsministeriet: Vi 
arbejder på højtryk</a></p><p>
Både i 2004 og 2007 tilbageholdt Iran britiske flådeskibe og løslod dem først 
efter henholdsvis 3 og 14 dage. De hændelser blev netop tilskrevet interne 
magtkampe. 
</p><p>
I går mistede Rickmers Group kontakten til ’Maersk Tigris’ og vidste i aftes 
ikke, om det skyldtes tekniske problemer, eller om den bevidst var afbrudt. 
</p><p>
»Vi har i øjeblikket ikke kontakt med skibet. Efter at det sejlede ind i 
iransk farvand, mistede vi kontakt med det, og den forsøger vi at 
genetablere«, siger Cor Radings. 
</p><h3>
Ukontroversiel last 
</h3><p>
Skibet ligger i fast rute mellem Sortehavet og Den Persiske Bugt og har, 
ifølge rederiets talsmand, en helt ukontroversiel last af containere med 
»forbrugerelektronik og maskiner. Der er ikke noget ekstraordinært«, siger 
han. 
</p><p>
Skibet forlod senest Jeddah i Saudi-Arabien og var på vej til Jebel Ali i De 
Forenede Arabiske Emirater. Om bord er en besætning på 24 fortrinsvis fra 
Østeuropa og Asien, men ingen danskere. På hjemmesiden marinetraffic.com, 
hvor man kan følge alverdens skibe, fremgik det i aftes, at ’Maersk Tigris’ 
lå stille i iransk farvand lige ud for Bandar Abbas. 
</p><p>
Flere timer efter beslaglæggelsen havde Rickmers Group stadig ikke kontakt til 
de iranske myndigheder og vidste derfor i aftes intet om, hvad der kommer 
til at ske. Cor Radings siger: 
</p><p>
»Det er en helt usædvanlig begivenhed, som vi ikke har set lignende før. Vi er 
meget bekymrede, især i forhold til besætningens velbefindende. Det er en 
sag, vi ser på med meget stor bekymring, og som vi tager meget alvorligt«. 
</p><p>
Den iranske ambassade i København forsøgte i går at kaste lys over sagen, men 
var ikke i stand til at fremskaffe nyt inden avisens slutning. 
</p><p>
Iran har flere gange de senere år truet med at spærre skibstrafikken gennem 
Hormuzstrædet, hvor en femtedel af verdens olie passerer fra 
udskibningshavne i landene langs bugten. 
</p><p class=" bl-elem">
Senest var i 2012 i protest over dels de internationale sanktioner mod landet, 
dels den stærke amerikanske flådetilstedeværelse i området. USA har sin 
femte flåde liggende i Bahrain, mindre end 200 kilometer fra den iranske 
kyst. 
</p>	
</div>

</div></body></html>
