---
layout:     post
title: 	    "Skat femdobler grundskat for strandhusejere"
post_author:	    
post_date:	    Mon, 30 Mar 2015 22:54:26 +0200
post_site:	    politiken.dk 
post_link:	    http://politiken.dk/oekonomi/bolig/ECE2611054/skat-femdobler-grundskat-for-strandhusejere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ejerne af en halv snes ganske små strandhuse i Helsingør fik lidt af et chok, 
da de i januar fik regningen for ejendomsskatten i 2015. Skat havde forhøjet 
værdien af de små grunde på cirka 60 kvadratmeter med 500 procent og 
femdoblet regningen for grundskyld.
</p><p>
For den 75-årige tidligere maskinarbejder og maskiningeniør Mogens Erlev 
Nielsen betød det, at regningen steg fra 3.690 kr. til 18.166 kr.
</p><p>
»Jeg syntes, det var fuldstændig urimeligt«, siger Mogens Nielsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2602075/overblik-forstaa-balladen-om-boligskatterne/">Overblik: Forstå balladen om 
boligskatterne</a></p><h3>
Skat beklager
</h3><p>
Han mente, at der måtte være tale om en fejl. Folketinget havde jo afskaffet 
den ordinære vurdering i 2013 og vedtaget, at grundskylden højest må stige 
med 7 procent om året. 
</p><p>
Men Mogens Nielsen og hans naboer fik ikke noget ud af beklage sig til Skat og 
kommunen. Det var først, da Politiken bad Skat om en forklaring, at Skat 
erkendte:
</p><p>
»Det er en fejl, at de pågældende ejendomme er blevet vurderet i 2013, hvilket 
har bevirket stærkt stigende grundskyld for 2015 i forhold til 2014«, 
skriver Skat i et skriftligt svar til Politiken.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2540810/grundejere-faar-nyt-afslag-paa-klage-over-milliarder-af-grundskyld/">Grundejere får nyt afslag på 
klage over milliarder af grundskyld</a></p><p>
»Skat beklager fejlen«.
</p><p>
Vurderingerne vil, lover Skat, blive »ændret inden for et par måneder«, og 
Skat vil orientere ejerne om, at »grundskylden for deres ejendomme forventes 
at stige med maksimalt den fastsatte regulering fra 2014 til 2015 på 6,4 
procent«.
</p><h3>
Skatteudvalg: Anledning til bekymring
</h3><p>
Det glæder Mogens Nielsen sig over, og det betyder, at han alligevel ikke er 
nødt til at sælge den lille strandgrund.
</p><p>
I weekenden erkendte Skat efter Politikens omtale, at det var en fejl, da Skat 
afviste at ændre vurderingen af en række grunde i Hørsholm, selv om 
vurderingerne var blevet underkendt af et ankenævn. Tidligere har Skat 
erkendt en række andre fejl i vurderinger af grundskyld. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2525756/grundvaerdi-steg-92-procent-75-aarig-fik-skattesmaek-paa-120000-kr/">Grundværdi steg 92 procent: 
75-årig fik skattesmæk på 120.000 kr.</a></p><p>
Liselotte Madsen, der er lektor i skatteret på Aarhus Universitet, mener, at 
der er tegn på et »systemsammenbrud« hos Skat. 
</p><p>
Og Svend Erik Holm, der er formand for Advokatrådets skatteudvalg, siger, at 
det »må give anledning til bekymring, hvis det viser sig, at det først er, 
når historierne kommer op i pressen, at Skat konstaterer, at der er begået 
fejl«.
</p><p class=" bl-elem">
Skatteminister Benny Engelbrecht (S) skriver i en mail, at han er »tilfreds 
med, at Skat har erkendt fejlen, og at der nu bliver rettet op«.
</p>	
</div>

</div></body></html>
