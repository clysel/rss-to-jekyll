---
layout:     post
title: 	    "Femme fatale-kærlighedsroman er sexet, amoralsk og elegant"
post_author:	    
post_date:	    Wed, 15 Apr 2015 17:46:53 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2628591/femme-fatale-kaerlighedsroman-er-sexet-amoralsk-og-elegant/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Peter Swanson: Pigen med det tids-indstillede hjerte</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p>
Oversat af Susanne Ove. Anton &amp; Ludwig, 274 sider, 249 kroner. 
</p><p>
Udkommer i dag. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på politiken.dk/plus. 
</p>
</div>
</div><p>
Amerikaneren George Foss er fyrre, fri og frejdig og redaktør for et litterært 
magasin i Boston. Single med en jævnaldrende bolleveninde, som hedder Irene. 
</p><p>
Begge ved ikke rigtig, hvad de vil med deres liv, ud over at drikke drinks, 
spise god mad og, ja, så på 15. år hanky-pankie med hinanden som spontan 
følsomhed, der muligvis engang ad åre kan blive til seriøs kærlighed. 
</p><p>
Netop sådan en aften med Irene får George på stamværtshuset øje på en kvinde, 
han ikke har set i 20 år. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2623980/barfoeds-skarpe-noter-lyser-op-med-selvironi-og-overbaerenhed/">Barfoeds skarpe noter lyser op 
med selvironi og overbærenhed</a></p><p>
Den blåøjede, gådefulde, barmfagre og afsindigt bedårende brunette Liana 
sidder med et glas rødvin for enden af baren. Kanske blæst ind af skæbnen, 
men stadigvæk for George forførerisk som ungdommens erotiske erindring om 
seksualitetens inderligste engagement, hende, han simpelthen aldrig glemmer. 
</p><p>
Så sluppet af med Irene med en sjusket undskyldning iler han tilbage til baren 
for at få en sjus med kæresten fra fortiden. Som meget hurtigt sætter ham 
ind i en meget tumultarisk og turbulent nutid, tørre tæsk, mord og mystiske 
mænd med sinistre planer og sorte penge. Sidenhen de diamanter, som nok 
varer evigt, men koster dødelige livet for altid og en dag. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/skonlitteratur_boger/ECE2623978/amerikansk-forfatter-er-et-sjovt-og-mildt-provokerende-bekendtskab/">Amerikansk forfatter er et 
sjovt og mildt provokerende bekendtskab</a></p><p>
Og samtidig skal vi 20 år tilbage på universitetet, til en fest, hvor et 
fadølsanlæg med mere skum end øl blev til et fatalt møde med Audrey, alias 
Jane alias Liana alias noget dunkelt, du drages af, men burde sige nej til. 
</p><h3>
Alt kan ske 
</h3><p>
Klart fra start er ’Pigen med det tidsindstillede hjerte’ en aldeles 
fremragende thriller, velturneret spændende med sider, som vender sig selv. 
Samtidig er den en elegant, sexet og amoralsk kærlighedsroman. 
</p><div class="art-quote article-box">
<p class="quote"/>
<blockquote>
<p class="quote-txt">
En lise og en velsignelse efter alle disse mange skandinaviske politisk korrekte 
politirutine-romaner om samspilsramte mænd, der hader kvinder, og mutte kvinder, 
der lider i tavshed
</p>
</blockquote>
</div><p>
En lise og en velsignelse efter alle disse mange skandinaviske politisk 
korrekte politirutineromaner om samspilsramte mænd, der hader kvinder, og 
mutte kvinder, der lider i tavshed. </p><p>
Endelig kan man møde mennesker uden politiuniform, der just lever i 
krimigenrens egentlige eventyrland med storbyens snoede stier ind i 
asfaltjungle og over sorte stenbroer, hvor alt kan ske, og minsandten sker. 
</p><p>
Dagligdagen forvandles dæmonisk til andet end vejrlig og vane, noget bliver 
mørkere end selv den sorteste nat, hvad der var sandt nu og her, er efter et 
døgn løgn og latin. 
</p><h3>
Hitchcock som forbillede 
</h3><p>
Debutanten Peter Swanson har selv peget på Alfred Hitchcocks enigmatiske, åbne 
og vildledende film som forbillede og fremdrift. 
</p><p>
Og vi taler da også om en verden som Vorherres turnerende kalejdoskop med 
spraglede kvinder, som har et hjerte snarere af kviksølv end af guld. 
Alligevel er de værd at samle på, bare du ikke tager deres kurs for givet og 
satser det hele. 
</p><p>
Som hos Dashiell Hammett, Graham Greene og Jim Thompson er den borgerlige 
tommestok knækket for altid i modernitetens kriminalitet. Enhver moralsk 
målestok er for kort til at lodde følelsers veje og irgange og sondere det 
sande fra det iscenesatte. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/ECE2624771/forfatterstafet-med-mette-moestrup-de-andre-det-er-grisene/">Forfatterstafet med Mette 
Moestrup: »De andre, det er grisene«</a></p><p>
Swanson er endog så sofistikeret, at han lader sit par, George og Liana, gå i 
biffen og se Jonathan Demmes excentriske vild pige-film noir ’Something 
Wild’. 
</p><p>
På mange måder en halv nøgle til denne labyrint på list, liderlighed og dog 
gamle historie om lidenskab ved udgang og sidste punktum! 
</p><p>
Originaltitlen er ’En pige med et ur som hjerte’. Hvilket jeg synes er bedre 
end den danske. 
</p><p>
Den undestreger netop tidens tand som værende ikke af guld, men af samme stof 
som flygtige kys, et kendt ansigt i mængden, et langt farvel til en affære, 
som siger tiktak og alligevel ikke tæller timer. 
</p><p class=" bl-elem">
Hvilket man ikke gør, når man først er i gang med denne sag om fatale femmes, 
der elsker smarte fiduser og simple fyre. 
</p>	
</div>

</div></body></html>
