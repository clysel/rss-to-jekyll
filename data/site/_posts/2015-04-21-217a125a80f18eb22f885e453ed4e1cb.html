---
layout:     post
title: 	    "Bettina Allers rejseminder: »Hvis jeg vil til højre, og de andre vil til venstre, vil jeg endnu mere til højre«"
post_author:	    
post_date:	    Tue, 21 Apr 2015 15:28:26 +0200
post_site:	    politiken.dk 
post_link:	    http://politiken.dk/rejser/rejseminder/ECE2632878/bettina-allers-rejseminder-hvis-jeg-vil-til-hoejre-og-de-andre-vil-til-venstre-vil-jeg-endnu-mere-til-hoejre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Bettina Charlotte Aller</h4>
<div class="fakta-body" data-buildingblock="embedded_factboxlink">
<p>
52 år, bestyrelsesformand og overdirektør i medievirksomheden Aller Media, som 
hun også er medejer af. Da Aller Media i 2009 flyttede til sin nuværende 
placering på Havneholmen i København, rappellede hun under indvielsen 
ned fra taget uden på bygningen, »for jeg er ikke kun direktør i høje 
hæle, jeg er nok mere eventyrer og polarfarer af hjertet«. Bettina Aller 
var den første dansker, der gik på ski fra Sibirien til Nordpolen (2004). To 
år senere krydsede hun hele Polarhavet fra Sibirien til Canada og tilbragte 
99 dage på isen. 
</p><p>
Hun har vandret tværs over Borneo langs ækvator og krydset mange vilde jungler, 
og hun har det bedst, når hun rejser i selskab med sin familie: 
</p><p>
Christopher på 21 år, Emily på 19 år, som hun har med sin første mand, samt de 
4-årige tvillinger Marco og Louis, som hun har med sin nuværende mand, 
franskmanden Jean-Gabriel Leynaud. 
</p><p>
Bettina Aller har skrevet flere bøger om sine rejser og ekspeditioner. 
</p><p class=" bl-elem">
I denne uge er hun på endnu en ekspedition på Nordpolen, hvor hun skal 
deltage i Mamont Cup. 
</p>
</div>
</div><h3>
Min første rejse ... 
</h3><p>
var en biltur med min mor og far ned gennem Europa til Sydfrankrig. Min far 
havde flyskræk, så vi var nødt til at køre, men jeg syntes, det var en 
uendelig lang tur. Allerede efter en halv time begyndte min bror og jeg at 
sige »Er vi der ikke snart?«. Så kom min bror og jeg op at skændes, og så 
slog min mor og far en streg på sædet, men den overholdt vi selvfølgelig 
ikke ... jeg syntes bare, den biltur var forfærdelig! Da vi først kom ned 
til hotellet med pool, og min bror og jeg kunne gå på opdagelse og hoppe ud 
fra 3-meter vippen, selv om vi ikke kunne svømme, og min mor sagde, at vi 
ikke måtte, så var det sjovt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2621895/kok-vi-fik-det-vietnamesiske-koekken-skudt-ind-i-blodaarene/">Kok: »Vi fik det vietnamesiske 
køkken skudt ind i blodårene«</a></p><h3>
Min bedste rejse ... 
</h3><p>
var, da jeg i 2012 sejlede halvdelen af Jorden rundt med mine fire børn og min 
mand. Vi lagde ud i Frankrig, og et år senere endte vi i Tahiti. Det har jeg 
drømt om, siden jeg læste Troels Kløvedals bøger. At have sådan en nattevagt 
under stjernerne sammen med sin store teenagesøn og -datter og høre om deres 
drømme, glæder og tanker om livet – bare at have <i>tid</i> 
til sin familie, dem, man elsker, det var fantastisk. Vi havde en 
professionel kaptajn med, og undervejs fik vi gæster, så vi var ofte 10-12 
mennesker om bord. 
</p><h3>
Min værste rejse ... 
</h3><p>
var, da jeg tog på charterrejse med mine to ældste børn, da de var små. Da vi 
havde tjekket ind i Kastrup, fik vi at vide, at vi ville blive halvandet 
døgn forsinket. Vi måtte ikke tage hjem, fordi vi havde tjekket vores bagage 
ind, så vi boede på et lufthavnshotel. Og da vi endelig kom af sted, skulle 
vi jo allerede hjem efter 4-5 dage. Charterferie og mig er bare ikke en god 
kombi. Jeg er ikke god til at gøre ting i flok. Hvis jeg vil til højre, og 
de andre vil til venstre, vil jeg endnu mere til højre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2605695/rejseminder-de-serverede-kohjernesuppe-som-var-en-brun-substans/">Rejseminder: »De serverede 
kohjernesuppe, som var en brun substans«</a></p><h3>
På rejser medbringer jeg altid ... 
</h3><p>
en tom logbog, som jeg kan fylde op, for jeg elsker at skrive. Så står jeg op 
en time før alle andre og drikker en stille kop kaffe, mens jeg skriver mine 
tanker ned. Det giver mig ro i sjælen. 
</p><h3>
Min yndlingsrejsepartner ... 
</h3><p>
er min familie, som har været med mig i junglen, i regnskoven, og vi har også 
besteget Kilimanjaro. Jeg elsker, når vi er sammen om et eventyr. Folk kan 
godt finde på at sige »Arj, hvordan kan du tage små børn med ud i junglen«, 
men der <i>bor </i>jo altså små børn i junglen – og alle børn kan tåle et 
ordentligt eventyr. 
</p><h3>
Min seneste rejse ... 
</h3><p>
gik til Frankrig i påsken, i en lille by tæt på Sainte-Maxime, hvor vi besøgte 
min mands familie – han er franskmand. Min ældste datter, vores tvillinger 
og min mor var med. 
</p><h3>
Mit bedste feriemåltid ... 
</h3><p>
fik jeg helt klart, da jeg sidste sommer var i Singapore. På toppen af tre 
skyskrabere findes en restaurant, hvor vi fik noget japansk fusions- og 
sushiagtig mad, der smagte fantastisk. Vi kunne sidde og se ud over 
Singapore, og der var kun lidt lys – det var ret vildt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/ECE2612217/rejseminder-der-var-19-piger-og-mig-behoever-jeg-sige-mere/">Rejseminder: »Der var 19 piger 
og mig! Behøver jeg sige mere?«</a></p><h3>
Det dummeste, jeg har gjort på en rejse, er ... 
</h3><p>
at tage hjem! Jeg har da gjort mange dumme ting, men det synes jeg jo er godt, 
for så oplever jeg, at noget pludselig åbner sig for mig. Derfor elsker jeg 
også at fare vild, for så opdager jeg noget, som jeg ikke vidste, jeg ledte 
efter. 
</p><h3>
Jeg rejser altid tilbage til ... 
</h3><p>
Nordpolen, hvor jeg har været seks gange. Jeg hader at fryse, men elsker 
Nordpolen, fordi der er så smukt og højt til himlen. Man ved aldrig, hvad 
dagen bringer, fordi der kan komme en snestorm, en isbjørn eller noget 
pakis. Det er så uforudsigeligt, fordi naturen er så lunefuld, og det 
betyder, at man er nødt til at være 100 procent til stede. Det er magi. 
</p><h3>
Mit bedste tip til Nordpolen er ... 
</h3><p>
at klæde sig varmt på, men ikke så varmt, at man kommer til at svede, for så 
får du is i tøjet, og det kan man ikke komme af med i 30-35 graders frost. 
Det bedste er faktisk, at man fryser lidt – så går man også hurtigere på ski 
for at få varmen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/rejseminder/ECE2602182/rejseminder-obama-er-den-mest-interessante-rejsekammerat-jeg-har-haft/">Rejseminder: Obama er den mest 
interessante rejsekammerat, jeg har haft</a></p><h3>
Den mest interessante person, jeg har mødt på en rejse, er ... 
</h3><p>
Den mest usædvanlige person, jeg har mødt, er en kannibal i Ny Guinea, som 
havde spist menneskekød – men kun tre gange, efter at det var blevet 
forbudt. 
</p><h3>
Min næste rejse ... 
</h3><p class=" bl-elem">
går til Nordpolen i morgen (10. april, red.), hvor jeg skal deltage i Mamont 
Cup. Jeg skal lede kvindeholdet, som består af 4 kvinder – ud af 20 
deltagere. Vi skal gå på ski med pulk bagefter, fra 89. grad nord til 90. 
grad nord. Det er 112 kilometer, som vi skal tilbagelægge på 8-10 dage. Vi 
skal gå, til vi ikke kan komme længere nordpå, så er vi på toppen af verden. 
</p>	
</div>

</div></body></html>
