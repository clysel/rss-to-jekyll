---
layout:     post
title: 	    "DR-profiler tjener godt på bijobs"
post_author:	    
post_date:	    Mon, 02 Mar 2015 20:09:27 +0100
post_site:	    politiken.dk 
post_link:	    http://politiken.dk/kultur/medier/ECE2570650/dr-profiler-tjener-godt-paa-bijobs/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flere kendte DR-journalister tjener penge på at arbejde efter fyraften, og 
fire af dem tjente sidste år mere end 300.000 kroner uden for DR, skriver 
Jyllands-Posten. 
</p><p>
Flere af dem bijobber for organisationer, de skal kunne dække kritisk i deres 
journalistiske arbejde. DR’s erhvervskorrespondent Nina Munch-Perrin, 
TV-avisen, har bijobbet for DI og RealDania, mens tv-vært Clement Kjærsgaard 
har bijobbet for bl.a. KL og Finansforbundet. 
</p><p>
De kendte DR-ansigter bijobber for eksempel som ordstyrere eller 
foredragsholdere. Vejrmand Jesper Theilgaard var sidste år ude til 42 
arrangementer, fremgår det ifølge JP af DR’s åbne bijobliste. Også Clement 
Kjærsgaard bijobbede 42 gange, mens tv-vært Niels Krause-Kjær var ude 41 
gange. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE2246647/dr-fremlaegger-liste-over-bijob/">DR fremlægger liste over bijob</a></p><p>
Nina Munch-Perrin bijobbede 15 gange, og tidligere tv-vært og nuværende P1 
Morgen-vært Mette Walsted Vestergaard har haft 20 bijobs. 
</p><p>
De kendte DR-medarbejdere bookes blandt andet gennem DR’s eget bookingbureau, 
og honoraret for to timer til en ordstyrer ligger på 10-30.000 kroner. I 
2014 ramte fire DR-medarbejdere loftet på 300.000 kroner, som er det, DR’s 
ansatte maksimalt må tjene på bijobberi. 
</p><p class=" bl-elem">
Niels Krause-Kjær afviser, at arbejdet efter fyraften skaber problemer i 
forhold til hans værtsjob på DR: »(...) jeg er tryg ved min egen 
dømmekraft«, siger han blandt andet til JP.
</p>	
</div>
</div></body></html>
