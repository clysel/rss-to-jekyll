---
layout:     post
title: 	    "Halvdelen af de offentligt ansatte kender til brud på it-sikkerheden"
post_author:	    Jakob Møllerhøj
post_date:	    Wed, 01 Apr 2015 09:23:39 +0000
post_site:	    www.version2.dk 
post_link:	    http://www.version2.dk/artikel/halvdelen-af-de-offentligt-ansatte-kender-til-brud-paa-it-sikkerheden-129743?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Brud på it-sikkerheden på offentlige arbejdspladser er ikke noget ukendt fænomen blandt de ansatte. I hvert fald ikke ifølge en ny rapport fra KMD Analyse. Her tilkendegiver halvdelen af de offentligt ansatte, at enten de selv eller deres kollegaer har begået brud på informationssikkerheden.</p>

<p>Samme undersøgelse viser, at borgerne er bekymrede for sikkerheden, men at de samtidig er villige til at dele data om dem selv, hvis de får en fordel ud af det. Og så deler hver femte ansatte sit personlige brugernavn og adgangskode med kollegaer, fremgår det af en <a href="http://pressemeddelelse.info/e10/parker/pm/2aeda4dd94533313/ot143954/view/">pressemeddelelse fra KMD</a>.</p>

<p>»Informationssikkerhed kan ikke varetages af it-systemer alene. Vi er nødt til at have brugeren med hele vejen for at undgå databrud. Især i det offentlige, hvor langt de fleste sikkerhedshændelser sker grundet menneskelige fejl. Så vi kan med fordel tage endnu mere fat i emnet i det offentlige Danmark,« siger koncernsikkerhedschef i KMD, Rasmus Theede, ifølge pressemeddelelsen.</p>

<p>Nogle af rapportens hovedkonklusioner er:</p>

<ul>
<li>Halvdelen af de offentligt ansatte kender til brud på informationssikkerheden på deres arbejdsplads</li>
<li>Danskerne er usikre på at udlevere personlige data på nettet – men vil gerne dele data om sig selv for personlige fordele</li>
<li>Danskerne har mest tillid til lægen og mindst til sociale medier</li>
<li>Mænd har størst tillid til egne evner - men får flest malware-infektioner</li>
<li>Halvdelen af danskerne er bekymret for efterretningstjenester på nettet</li>
</ul>

<p>Rapporten ‘Informationssikkerhed i det offentlige’ er baseret på to landsdækkende spørgeskemaundersøgelser med deltagelse af henholdsvis 1.001 offentligt ansatte fra stat, regioner og kommuner samt 1.002 repræsentativt udvalgte borgere i Userneeds’ Danmarkspanel.</p>
  </section>

  
  
  
  </div></body></html>
