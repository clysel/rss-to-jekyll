---
layout:     post
title: 	    "Rapport: Ringe sikkerhed i thailandske flyselskaber"
post_author:	    
post_date:	    Tue, 07 Apr 2015 15:08:13 +0200
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2611435/rapport-ringe-sikkerhed-i-thailandske-flyselskaber/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fly på den sorte liste</h4>
<div class="fakta-body" data-buildingblock="embedded_factboxlink">
<p>
Thailand frygter at blive sat på EU's sorte liste over flyselskaber, der har 
så ringe sikkerhed, at de ikke må flyve til EU. 
</p><p>
For tiden omfatter listen 291 flyselskaber fra især Asien og Afrika. 
</p><p><b>Indonesien:</b><br/>
Godkendte: Garuda Indonesia, Airfast Indonesia, Mandala Airlines, Ekspres 
Transportasi Antarbenua, Indonesia Air Asia. 
</p><p>
Bandlyste: 62. 
</p><p><b>DR Congo:<br/></b>Godkendte: Ingen 
</p><p>
Bandlyste: 58. 
</p><p><b>Filippinerne:<br/></b>Godkendte: Philippine Airlines, Cebu Pacific Air. 
</p><p>
Bandlyste: 30. 
</p><p>
Følgende lande har flyselskaber på EU's sorte liste. Lande med fed skrift har 
ét eller flere EU-godkendte flyselskaber. I resten af landene er alle 
flyselskaber bandlyst: 
</p><p>
Ghana, Afghanistan, Angola, Benin, Djibouti, Ækvatorial Guinea, Eritrea, 
Gabon, Kazakhstan, Kirgisistan, Liberia, Libyen, Mozambique, Nepal, Sao 
Tome/Principe, Sierra Leone, Sudan, Zambia. 
</p><p class=" bl-elem">
Se <a href="http://ec.europa.eu/transport/modes/air/safety/air-ban/doc/list_en.pdf" target="_blank">hele 
listen</a> her. 
</p>
</div>
</div><p>
Sikkerheden i thailandske flyselskaber er så ringe, at de har fået forbud mod 
at oprette nye ruter. 
</p><p>
Forbuddet kommer ifølge <a href="http://www.nytimes.com/2015/03/28/business/international/airlines-in-thailand-face-bans-over-safety-concerns.html?emc=eta1&amp;_r=0" target="_blank">New 
York Times</a> fra en international organisation, der arbejder med 
flysikkerhed, men som ikke har oplyst detaljer om den manglende sikkerhed. 
</p><p>
International Civil Aviation Organization, ICAO, siger, at flysikkerheden i 
Thailand rejser ’betragtelige bekymringer’, og derfor vil thailandske 
flyselskaber være under skærpet opsyn i den kommende tid. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2584286/thailands-militaer-slaar-ned-paa-velkendt-bangkok-faenomen/">Thailands militær slår ned på 
velkendt Bangkok-fænomen</a></p><p>
Forbuddet rammer både landets førende flyselskab, Thai Airways, samt en række 
lavprisselskaber som AirAsia X, NokScoot og Asia Atlantic Airline. Air Asia 
X må ikke forveksles med det malaysiske Air Asia, der oplevede et flystyrt 
lige før nytår. 
</p><h3>
Hårdt ramt før feriesæson 
</h3><p>
Forbuddet rammer de thailandske flyselskaber ret hårdt, for landet står over 
for en stor feriesæson. Derfor havde flere selskaber planlagt at åbne nye 
charterruter til bl.a. Japan, men de planer må opgives. I hvert fald for en 
periode. 
</p><p>
Thai Airways har således været nødt til at aflyse fem planlagte 
charterflyvninger til Japan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2485895/291-flyselskaber-er-havnet-paa-eus-sorte-liste/">291 flyselskaber er havnet på 
EU's sorte liste</a></p><p>
Eksisterende ruter er ikke berørt, men kan fortsætte som hidtil. Derfor kan 
Thai Airways flyve videre på sin rute mellem København og Bangkok. 
</p><h3>
Uønsket i Japan 
</h3><p>
Oplysningerne bekræftes af nogle af de lande, der skal modtage flyvninger fra 
Thailand. 
</p><p>
Japans luftfartsmyndighed har således meddelt sin modpart i Thailand, at de 
nye planlagte charterflyvninger fra Thailand ikke kan lande i Japans 
lufthavne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/sologstrand/ECE2565234/ballade-i-paradis-forbud-hagler-ned-over-strandene-paa-thailandsk-ferieoe/">Ballade i paradis: Forbud 
hagler ned over strandene på thailandsk ferieø</a></p><p>
Sydkorea ventes at indtage en lignende holdning. Lavprisselskabet NokScoot har 
planlagt nye flyvninger til Seoul i Sydkorea, men nu er det tvivlsomt, at 
der bliver givet tilladelse til det fra sydkoreansk side. 
</p><p>
Avisen Bangkok Post skriver, at de thailandske luftfartsmyndigheder kun kunne 
opfylde 21 ud af 100 punkter i det kontroleftersyn, ICAO foretog i januar. 
Men heller ikke Bangkok Post har været i stand til opspore detaljer om de 
fejl og mangler, der er fastslået i rapporten fra ICAO. 
</p><h3>
Mange rejsende er berørt 
</h3><p>
Alene selskabet NokScoot har solgt 20.000 billetter til de nu aflyste 
flyvninger til Japan, som skulle have gået i gang 16. maj. Det er ikke 
oplyst, hvordan de rejsende er stillet. 
</p><p>
Thailands flyselskaber kan blive hårdt ramt af forbuddet mod nye ruter, hvis 
det fortsætter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2523209/valutauro-goer-thailandsferien-20-procent-dyrere/">Valutauro gør Thailandsferien 
20 procent dyrere</a></p><p>
Det kan nemlig betyde, at ICAO nedgraderer Thailands luftfartsorganisation fra 
den nuværende klasse 1, som er den bedste, til klasse 2. 
</p><p>
Hvis det sker, kan det skabe problemer for flytrafikken til USA. Her risikerer 
Thailands flyselskaber forbud mod at oprette nye ruter. De vil heller ikke 
være i stand til at udskifte fly på ruterne. 
</p><p>
Thailand frygter også at havne på EU’s sorte liste over bandlyste 
flyselskaber. Der netop nu er på 291 flyselskaber, der ikke må flyve til 
EU-lande. Dog er ingen fra Thailand. 
</p><p>
Der er næppe mange af Thailands lavprisselskaber, der har nogen interesse i at 
flyve til EU-lande, men hvis de havner på den sorte liste, kan det betyde, 
at europæiske rejsearrangører ikke vil bestille dem til rundture i deres 
hjemlande. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sikkerhedogforsikring/ECE2505190/saadan-slipper-du-for-datachokket-paa-ferien/">Sådan slipper du for 
datachokket på ferien</a></p><p>
Et flyselskab, der nu er på den sorte liste, har været anvendt af et dansk 
rejsebureau. Nemlig Buddha Air, som Apollo Rejser tidligere brugte til 
rundrejse i Nepal, men dengang havde selskabet ingen problemer med EU. 
</p><p class=" bl-elem">
»Hvis et selskab er havnet på listen (over bandlyste flyselskaber, red.) har 
vi stort set med det samme fundet en anden løsning. Det er heldigvis yderst 
sjældent, at der havner selskaber på listen, som har bare den mindste grad 
af international anerkendelse«, har kommunikationschef Glenn Bisgaard, 
Apollo Rejser, tidligere sagt til Politiken. 
</p>	
</div>

</div></body></html>
