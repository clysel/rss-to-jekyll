---
layout:     post
title: 	    "Database med ulovligt indsamlede patientdata skal spærres i 120 år"
post_author:	    Jesper Stein Sandal
post_date:	    Wed, 18 Feb 2015 13:31:35 +0000
post_site:	    www.version2.dk 
post_link:	    http://www.version2.dk/artikel/database-med-ulovligt-indsamlede-patientdata-skal-spaerres-i-120-aar-78915?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Rigsarkivet ser nu ud til alligevel at få en kopi af den database med oplysninger indsamlet fra de praktiserende læger, som ellers stod til at skulle slettes, fordi indsamlingen var foregået ulovligt. <a href="http://www.dr.dk/radio/ondemand/p1/orientering-782/#!/">Det rapporterer DR P1 Orientering</a>.</p>

<p>Efter det kom frem, at indsamlingen til databasen DAMD sandsynligvis var ulovlig, skulle databasen slettes, men Rigsarkivet insisterede på, at en kopi skulle gemmes for eftertiden. Det ville kulturminister Marianne Jelved imidlertid forsøge at forhindre, men nu har hun skiftet mening.</p>

<p>Ifølge Marianne Jelved ville det nemlig også være principielt forkert, hvis en minister forhindrer, at der bliver gemt information om, at der er foregået ulovligheder i det offentlige.</p>

<p>Løsningen bliver derfor et lovforslag, som skal fremsættes i marts, hvor Marianne Jelved har samlet flertal i Folketinget til en særlov, hvor Rigsarkivet får udleveret databasen, men adgangen til databasen spærres i 120 år.</p>

<p>Argumentet for at bevare databasen trods den muligvis ulovlige indsamling er, at databasen indeholder omfattende oplysninger om danskernes sundhed, som kan være værdifulde for forskerne. Også selvom de ikke kan bruge oplysningerne lige nu, så vil det langt ude i fremtiden kunne bruges til eksempelvis forskning i, hvornår stress blev en folkesygdom.</p>
  </section></div></body></html>
