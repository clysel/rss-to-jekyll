---
layout:     post
title: 	    "Nationalbankens opkøb sætter rekord - igen"
post_author:	    
post_date:	    Tue, 03 Mar 2015 19:36:10 +0100
post_site:	    politiken.dk 
post_link:	    http://politiken.dk/oekonomi/ECE2572234/nationalbankens-opkoeb-saetter-rekord---igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er rekordernes år for Nationalbanken. 
</p><p>
I februar har banken igen solgt godt ud af kroner og købt fremmed valuta for 
netto 168,7 milliarder kroner, så den samlede valutareserve nu udgør 
svimlende 737,1 milliard. I begge tilfælde ny rekord. 
</p><div class="art-quote article-box">
<p class="quote"/>
<blockquote>
<p class="quote-txt">
Aldrig før har Nationalbanken været så aktiv på valutamarkedet
</p>
<p class="sender">
Peter B. Jakobsen, Sydbank 
</p>
</blockquote>
</div><p>
»Det rekordhøje opkøb af fremmedvaluta cementerer, at der den seneste tid er 
blevet skrevet nye afgørende kapitler i bogen om dansk fastkurspolitik. 
Aldrig før har Nationalbanken været så aktiv på valutamarkedet«, siger 
makroøkonom Peter B. Jakobsen fra Sydbank.</p><p>
Når Nationalbanken sænker renten og sælger kroner til fordel for fremmed 
valuta, er det et forsøg på at svække kronen, der er under pres på grund af 
valutaindstrømning fra udlandet. Investorerne er interesserede i den danske 
krone, fordi den usikre situation i eurozonen får Danmark til at fremstå som 
sikker havn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2564404/boligejerne-fortsaetter-rykket-mod-fast-rente/">Boligejerne fortsætter rykket 
mod fast rente</a></p><p>
Tilmed er kronen under aggressivt angreb fra investorer, som håber, at presset 
får Danmark til at opgive fastkurspolitikken over for euroen. I sådan en 
situation vil kronen stige voldsomt i værdi og deres beholdning af kroner 
blive mere værd. Spekulationen bunder ikke mindst i Schweiz’ nylige 
beslutning om at gå fra fast kurs tilbage til en flydende. Men mange har 
afvist, at det vil ske i Danmark – herunder Nationalbanken. 
</p><p>
I forbindelse med de nye tal for februar sender Nationalbanken da også et 
signal om, at presset er aftagende: »Hovedparten af interventionerne fandt 
sted i dagene omkring rentenedsættelsen 5. februar. I sidste del af februar 
har Nationalbanken ikke interveneret i valutamarkedet«, lyder det i en 
meddelelse fra banken. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/dkoekonomi/ECE2565134/nationalbanken-fastslaar-vi-har-rigeligt-penge-i-kassen/">Nationalbanken fastslår: Vi 
har rigeligt penge i kassen</a></p><p>
Der er ved at ske en »normalisering af situationen«, vurderer Peter B. 
Jakobsen, der dog forudser risiko for fortsatte »bump« på vejen. 
</p><p class=" bl-elem">
Den hidtidige rekord for opkøb og valutareserve blev sat i januar. Her købte 
banken for netto 106,5 milliarder kroner, og reserven var på 564,1 milliard. 
</p>	
</div>
</div></body></html>
