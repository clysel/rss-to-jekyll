---
layout:     post
title: 	    "Kunstnerkollektiv præsenterer dig for flere spaltninger af Tove Ditlevsen"
post_author:	    
post_date:	    Fri, 20 Feb 2015 14:15:22 +0100
post_site:	    politiken.dk 
post_link:	    http://politiken.dk/ibyen/scene/ECE2555904/kunstnerkollektiv-praesenterer-dig-for-flere-spaltninger-af-tove-ditlevsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når kunstnerkollektivet Sort Samvittighed på torsdag har premiere på 
forestillingen ’Tove! Tove! Tove!’ i Skuespilhuset, kommer publikum til at 
møde flere spaltninger af forfatteren Tove Ditlevsen. 
</p><p>
Hun var nemlig mere sammensat end de fleste, mener de ni kollektivister. Ibyen 
bad Sort Samvittighed-medlemmerne om at vælge hver deres yndlingstekst af 
Tove Ditlevsen og fortælle, hvad hun har betydet for deres kvindeliv. 
</p><h3>
»Hun er meget egoistisk«
</h3><h3><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_rikke_914916w.jpg" alt="" border="0"/></span></h3><h3>
Rikke Bilde. Skuespiller 
</h3><p><i class=" bl-elem">Jamen hun er jo grim, siger jeg forbløffet og ser ned på den lille bylt 
menneske, man har lagt i mine arme. Hendes ansigt er pæreformet med to dybe 
mærker i tindingerne efter tangen. Hun har ikke et hår på hovedet. Overlægen 
ler: Det synes De kun, fordi De aldrig har set en nyfødt, siger han. De er 
aldrig kønne, men moderen plejer alligevel at synes det. Nu skal jeg kalde 
på Deres mand. </i></p><p>
»Da jeg skulle til at læse ’Gift’, var jeg højgravid. Nogle af de andre fra 
Sort Samvittighed mente, at det nok var bedst at vente med at læse den, til 
jeg havde født. Det gjorde jeg. Og det var godt, for når hormonerne pisker 
rundt i kroppen, er det ikke den rette bog at kaste sig over. For den er 
heftig. Så voldsom. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2163416/hyldede-kvindekunstnere-kaster-sig-over-tove-ditlevsen/">Hyldede kvindekunstnere kaster 
sig over Tove Ditlevsen</a></p><div class="art-fakta article-box">
<h4 class="">
Tove Ditlevsen</h4>
<div class="fakta-body" data-buildingblock="embedded_factboxlink">
<p><b>Tove Irma Margit Ditlevsen </b>blev født på Vesterbro i 
Københavni 1917. 
</p><p>
Hun fastholdt imidlertid det meste af sit liv, at hendes fødselsår var 1918. 
Nok fordi det passede hende bedre at debutere som 20-årig end som 21-årig. 
</p><p>
Debuterede med digtet ’Til mit døde barn’ i 1937 i tidsskriftet Vild Hvede, og 
i bogform i 1939 med digtsamlingen ’Pigesind’. 
</p><p>
Gennembruddet kom i 1941 med romanen ’Man gjorde et barn fortræd’.
</p><p><b>Blev gift fire gange </b>og fik tre børn samt en adoptivdatter. 
</p><p>
I en årrække var hun Danmarks mest læste brevkasseredaktør – i Familie 
Journalen, hvor hun var kendt for sine korte og kontante svar. 
</p><p>
Som da en ulykkelig kvinde med et dårligt samliv sluttede sit brev med et 
»Skal jeg gå fra ham?«, og Tove Ditlevsen svarede: »Nej, De 
skal løbe!«.
</p><p class=" bl-elem"><b>Forsøgte flere gange </b>at begå selvmord. Det lykkedes i 1976. Hun 
blev 58 år.
</p>
</div>
</div><p>
Tove Ditlevsen serverer det hele råt. Når jeg gengiver noget af mit eget liv, 
føler jeg, at jeg er hundrede procent ærlig. Men nogle gange ser man i 
bakspejlet, at det måske var lidt værre eller lidt bedre. Man har ofte 
reduceret det, man videregiver.</p><p>
I bogen forklarer hun, at det er bøgerne og kunsten frem for alt, der gør 
hende lykkelig. På trods af at hun har fået børn og en familie, så er det 
det, hun gang på gang vælger. Hun er meget egoistisk. Tit. Og det kan være 
ret hårdt at læse om, hvordan hun takler det. Man kan måske få et lille stik 
af tvivl omkring sit eget liv. 
</p><p>
Det er meget ærligt at skrive, at det første hun tænkte var, at hendes datter 
var grim. Men på en måde er det også bare humor midt i alle de dårligdomme, 
vi ofte hører om, når vi læser om Tove Ditlevsens liv«. 
</p><p/><h3>
»Den kompleksitet skulle musikken gerne understrege«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_jeanett_914917w.jpg" alt="" border="0"/></span></p><h3>
Jeanett Albeck. Komponist 
</h3><p><i class=" bl-elem">Af angst for at blive forladt, forlod jeg selv</i></p><p>
»Tove Ditlevsen kunne i korte oneliners sætte ord på helt universelle 
menneskelige mekanismer. Det er noget af det, der inspirerer mig allermest 
ved hendes forfatterskab. Hun kunne formulere, hvor komplekse vi er som 
mennesker, og forklare, hvorfor vi nogle gange handler, som vi gør. 
Sætningen favner også hendes egen kompleksitet, hendes dobbelthed. På den 
ene side ekstremt sårbar. På den anden sige ualmindelig handlekraftig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2534426/fortab-dig-i-tove-ditlevsens-liv-paa-byvandring/">Fortab dig i Tove Ditlevsens 
liv på byvandring </a></p><p>
Tove Ditlevsen beskriver mange steder, at hun var mørkeræd. Også som voksen. 
Hun forsøgte flere gange at begå selvmord. På et tidspunkt gik hun for 
eksempel ud i skoven for at tage sit eget liv og blev fundet i skovbrynet, 
fordi hun var bange for mørket inde i skoven. Den der underlige dobbelthed i 
at forsøge at tage sit eget liv og så være mørkeræd støder man på mange 
steder i hendes liv og værk. 
</p><p>
Netop for at understrege og undersøge hendes kompleksitet er musikken i 
forestillingen varieret. Det spænder fra den helt rene kærlighedssang i ’Så 
tag mit hjerte’ til en balkan-tyrefægter-version af digtet ’Sig ja’. Og alt 
muligt derimellem«. 
</p><p/><h3>
»Hun har jo vildt meget humor«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_signe_914918w.jpg" alt="" border="0"/></span></p><h3>
Signe Egholm Olsen. Skuespiller. 
</h3><p><i>Jeg kan ikke:/</i><i>lave mad/ gå med hat/ hygge om folk/ bære smykker/ 
ordne blomster/ huske aftaler/ takke for gaver/ give rigtige drikkepenge/ 
holde på en mand/</i><i class=" bl-elem">vise interesse/ ved forældremøder.</i></p><p><i class=" bl-elem">(...)</i></p><p><i>Jeg kan:/ være alene/ vaske op/ læse bøger/ forme sætninger/ lytte/ og være 
lykkelig/</i><i class=" bl-elem">uden skyldfølelse.</i></p><p/><p>
»Når Tove Ditlevsen slutter af med at sige, at det, hun kan, det er at være 
lykkelig uden skyldfølelse, er det virkelig noget, jeg kan tage til mig. Hun 
har sikkert gjort en masse ondt på vejen dertil, men jeg synes alligevel, 
det er en evne at kunne give sig selv lov til at være lykkelig. Det tror 
jeg, vi er mange, der har svært ved. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/scene/ECE2553754/alle-billetter-til-tove-ditlevsen-teaterstykke-er-solgt---uger-foer-premieren/">Alle billetter til Tove 
Ditlevsen-teaterstykke er solgt - uger før premieren</a></p><p>
Og så kan jeg godt lide, at hun næsten sidestiller det at være lykkelig med at 
vaske op. »Jeg kan være alene, vaske op, læse bøger, forme sætninger, lytte 
og være lykkelig uden skyldfølelse«. Hun har jo vildt meget humor. 
</p><p>
Teksten er meget genkendelig. Jeg kan også føle, at nu er jeg så blevet 
voksen, skal gå til forældremøde – og tilmed vise interesse ved 
forældremøder. Og lige pludselig kan jeg føle, at jeg spiller en rolle, og 
se et billede af mig selv løbe skrigende rundt i mit hoved og råbe: Hvornår 
kommer de rigtige voksne? 
</p><p>
Det voksenbegreb arbejder hun også meget med. Og så synes jeg, der er noget 
herligt i, at hun lægger de mindre flatterende sider af sig selv frem. Vi 
har dem jo alle sammen. Vi er bare ikke gode til at dele dem med hinanden. 
Ofte bliver det i stedet perfekte statusopdateringer på Facebook og lækre 
billeder på Instagram af, hvor fantastisk glutenfri mad man har lavet«. 
</p><h3>
»Det var en raffineret måde at drille sin eksmand på«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_laila_914919w.jpg" alt="" border="0"/></span></p><h3>
Leila Vestgaard. Skuespiller 
</h3><p><i class=" bl-elem">Efter at være sluppet ud af et langt, ulykkeligt ægteskab, føler jeg mig 
ensom i denne verden, hvor alle danner par. Jeg er 52 år, 172 cm høj, slank 
og blond. Jeg har en 8-værelses lejlighed i København og et dejligt 
sommerhus. Penge mangler jeg ikke, men kærlighed. Jeg har skabt mig et navn 
inden for litteraturen, men hvad hjælper det, når jeg savner en trofast og 
kærlig ven i en passende alder, helst bilist. Interesser: litteratur, 
teater, mennesker og hyggeligt hjemmeliv. Helst foto og oplysning om 
personlige forhold. Billet mrk. POL.</i></p><p>
»Jeg har samlet på kontaktannoncer, siden jeg var helt ung. Der er tit noget 
betagende og sjovt over sådan en haiku-skæbne. At nogen gør sig den umage at 
formulere, hvad det er, de savner i livet, er rørende. At man tør sige: Jeg 
er ensom. Findes der en til mig? Bare en eller anden? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE1214093/sort-anne-linnet-succes-faar-et-laengere-liv/">Sort Anne Linnet-succes får et 
længere liv</a></p><p>
Der er virkelig mange vidunderlige historier. Og så var der dem med: »Jeg 
sidder i fængsel for drab. Men jeg modtager ikke medicin. Skriv trygt. Men 
tydeligt«. Jeg klippede annoncerne ud, og lagde dem i en kuvert. Den har jeg 
stadigvæk. 
</p><p>
Når det så er Tove Ditlevsens kontaktannonce, bliver det også noget andet end 
bare en søgen efter kærlighed. For med hende er der som regel ikke noget, 
der kun er én ting. Det er altid både-og. 
</p><p>
På den ene side tror jeg det er ærligt nok: Hun var ikke så god til at være 
alene og ville gerne have en mand i sit liv. På den anden side er det en 
raffineret måde at drille sin eksmand på. Og også en del af hele den 
selviscenesættelse, som hun var rigtig god til, og som hun brugte til at 
pleje sit image som offentlig person. Også selv om den er anonymiseret. I en 
lille sidebemærkning gjorde det, at hun faktisk fik en del henvendelser fra 
kvinder, der troede, det var en mand, der havde skrevet annoncen«. 
</p><p/><h3>
»Som lysdesigner holder jeg meget af, at jeg ser et billede, når jeg 
læser en tekst«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_sara_914922w.jpg" alt="" border="0"/></span></p><h3>
Sara Åkerlund Clemmensen. Lysdesigner 
</h3><p><i class=" bl-elem">Altid at stå på tæer for at se ud gennem sine voksne øjne og være sig denne 
knagen i det langstrakte skelet bevidst.</i></p><p>
»De første linjer satte sig fast, da jeg læste den her tekst første gang. Man 
kan se hele billedet for sig: Hun står der på tæer for at kunne kigge ud. 
»Altid at stå på tæer, for at se ud gennem sine voksne øjne«, skriver hun. 
Som om hun stadig er et lille barn. Det er et meget sympatisk billede. Men 
hvis man skal stå på tæer hele tiden for at kigge ud, er det også 
anstrengende. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2142694/tove-ditlevsen-forestilling-drukner-i-koekkensnak/">Tove Ditlevsen-forestilling 
drukner i køkkensnak</a></p><p>
Tove Ditlevsen er afsindig dygtig til at male billeder med ord. Og som 
lysdesigner holder jeg meget af, at jeg ser et billede, når jeg læser en 
tekst. 
</p><p>
Lyssætningen til vores forestilling er lidt mærkelig. Den overrasker og giver 
billedet et knæk. Den må ikke være plain at se på. Den skal vække 
nysgerrigheden, og den skal kunne ændre stemningen i rummet. For det kunne 
Tove Ditlevsen også med sin person«. 
</p><p/><h3>
»Når jeg læser Tove Ditlevsens kærlighedsdigt, åbner det mit hjerte«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_tilde_914924w.jpg" alt="" border="0"/></span></p><h3>
Tilde Maja Frederiksen. Skuespiller 
</h3><p><i>Så tag mit hjerte i dine hænder/ men tag det varsomt og tag det blidt/ det 
røde hjerte – nu er det dit/ Det slår så roligt, det slår så dæmpet/ for det 
har elsket, og det har lidt/ nu er det stille – nu er det dit/ Og det kan 
såres, og det kan segne/</i><i class=" bl-elem">og det kan glemme og glemme tit/ men 
glemmer aldrig at det er dit/ Det var så stærkt og så stolt, mit hjerte/ det 
sov og drømte i lyst og leg/ nu kan det knuses – men kun af dig</i></p><p>
»For nogle år siden kiggede jeg sammen med min kæreste efter kærlighedsdigte i 
bogen ’Kærlighedens stjernetræ’, fordi vi skulle til et bryllup, hvor han 
skulle holde en alternativ vielse for brudeparret. 
</p><div class="art-fakta article-box">
<h4 class="">
Sort Samvittighed</h4>
<div class="fakta-body" data-buildingblock="embedded_factboxlink">
<p><b>Kunstnerkollektiv,</b> der består af skuespillerne Rikke Bilde, Signe 
Egholm Olsen, Leila Vestgaard, Tilde Maja Fredriksen og Kitt Maiken 
Mortensen samt instruktør 
</p><p>
Elisa Kragerup, koreograf Signe Fabricius, scenograf og kostumedesigner Ida 
Marie Ellekilde, komponist Jeanett Albeck og lysdesigner Sara Åkerlund 
Clemmensen.
</p><p><b>Modtog</b> i 2011 en Reumert for ’Hvid Magi’, en forestilling med originale 
fortolkninger af Anne Linnets sange.
</p><p><b>Med ’Tove! Tove! Tove!’,</b> der har premiere i 
</p><p class=" bl-elem">
Skuespilhuset på torsdag, fortsætter Sort Samvittighed med at fortolke 
markante kvindelige kunstnere. Allerede inden premieren er forestillingen 
fuldstændig udsolgt. 
</p>
</div>
</div><p>
Jeg fandt bogen, der er en samling af forskellige kærlighedsdigte fra 
forskellige forfattere, frem fra gemmerne og begyndte at bladre og huskede, 
at der var noget med hende der Tove. Både noget med hjerte og smerte, men 
også at hun var god til at formulere sig om såvel komplekse som banale ting, 
som vi alle genkender.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE1510550/debutant-aeder-ditlevsen-med-hud-og-haar/">Debutant æder Ditlevsen med 
hud og hår</a></p><p>
Jeg pløjede igennem bogen og tænkte: Hold da op og øj, der er godt nok blevet 
sagt meget om kærlighed. Og man havner let i en faldgrube, hvor det kan 
blive for gennemtygget. Men når jeg læser Tove Ditlevsens kærlighedsdigt, 
åbner det mit hjerte. Og det er det, det handler om, når man stiller sig 
sårbar over for et andet menneske. Det er det fornemmeste, man kan gøre. 
</p><p>
Det er et modent menneske, der siger det. Et menneske, som har oplevet både godt og skidt og vælger bevidst at åbne sig for et nyt menneske. Det er så 
smukt. Det er noget af det sværeste – og noget af det mest simple. Tove 
Ditlevsen har en enorm styrke i det enkle og det komplicerede på én gang. 
Som nogle gange er banalt og vanvittig kløgtigt på samme tid. 
</p><p>
I mine øjne er det et perfekt digt. For det starter en bevægelse indeni, når 
man læser det. Og når man læser det højt for sin elskede, bliver det nærmest 
en besværgelse. Den mening, hun har haft med digtet, får hun hypnotiseret 
over i læseren og modtageren. Det er ordets magt«. 
</p><p/><h3>
»Det hedder vokseværk og holder først op, når man er tyve år«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_elisa_914925w.jpg" alt="" border="0"/></span></p><h3>
Elisa Kragerup. Instruktør 
</h3><p><i class=" bl-elem">Barndommen er lang og smal som en kiste, og man kan ikke slippe ud af den 
ved egen hjælp. Den er der hele tiden, og alle kan se den lige så tydeligt, 
som man kan se Smukke-Ludvigs hareskår. Det er med ham ligesom med 
Smukke-Lili, der er så grim, at man ikke kan forestille sig, hun nogensinde 
har haft en mor. Alt hvad der er grimt eller uheldigt, kalder man smukt, og 
ingen ved hvor. Man kan ikke slippe ud af barndommen, og den hænger ved som 
en lugt. Man kan mærke den hos andre børn, og hver barndom har sin egen 
lugt. Man kender ikke sin egen og er sommetider bange for, at den er værre 
end de andres.</i></p><p>
»Barndommen er allestedsnærværende i hele Tove Ditlevsens værk. Alle på holdet 
havde læst romanen, og flere af os havde noteret, at kapitel 6 er 
fantastisk. Der er så mange vilde citater i kapitlet. 
</p><p>
På et tidspunkt skriver hun, at »det man har savnet i barndommen, får man 
aldrig siden nok af«. Den sætning er essensen af romanen, og det er en af 
mange ubehagelige sandheder hos hende. Udsagnet rører mig og provokerer mig 
samtidig helt sindssygt. At hun konstaterer, at hvis barndommen har slået 
dig, vil du hele dit liv være præget af det. Selv tror jeg ikke på, at vi 
ikke kan forarbejde os selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE509993/tove-ditlevsen-laegger-navn-til-shoppingarkade/">Tove Ditlevsen lægger navn til 
shoppingarkade</a></p><p>
Hun beskriver barndommen, ikke kun som et begreb, men som noget helt konkret. 
Hun kan sige, at barndommen er kantet og hård, og man slår sig mod den, 
eller at barndommen gør ondt, det hedder vokseværk og holder først op, når 
man er tyve år. 
</p><p>
I forestillingen arbejder vi med en babyrap – et barndoms talekor – som 
fremsiger nogle af de mange citater fra kapitlet, fordi det er sjovt, hvis 
ens egen barndom taler til én. Det er absurd. Men Sort Samvittighed er et 
forum, hvor ting jeg aldrig havde troet jeg skulle se for mine øjne opstår«. 
</p><p/><h3>
»Det er så svært at vide, om man gør det rigtige, når man bliver voksen«
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_signe_914926w.jpg" alt="" border="0"/></span></p><h3>
Signe Fabricius. Koreograf 
</h3><p><i class=" bl-elem">Meget langt fra mig står min skrivemaskine så fjern som så jeg den i en 
omvendt kikkert, og fra stueetagen, hvor det levede liv leves, når børnenes 
stemmer mig som gennem mange lag uldne tæpper.</i></p><p>
»Tove Ditlevsen beskriver i ’Gift’, at hun ligger helt dopet i soveværelset 
ovenpå, og de tre børn går rundt med husholdersken nedenunder i stuen i mere 
end et år. Hun evnede ikke at komme ud af sit misbrug i en lang periode. Det 
var specifikt den scene, der ramte mig. Og det, der især slog mig ved den, 
er, at der kan ske nogle ting i barndommen, som man tror, man har sluppet. 
Men i virkeligheden gentager man det mønster, man selv har oplevet i sin 
opvækst. Tove Ditlevsens egen mor var ikke narkoman, men hun var ikke til 
stede mentalt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE102028/kvindelige-forfattere-ind-i-undervisningen/">Kvindelige forfattere ind i 
undervisningen</a></p><p>
Jeg havde selv lige fået en lille pige, da jeg læste ’Gift’. Og jeg har da 
også tænkt, at der var nogle ting, jeg ville gøre anderledes end mine egne 
forældre. Men man opdager, at man langt hen ad vejen gentager sine forældres 
mønstre, på godt og ondt. Barndommen er så stærk. Og det er så svært at 
vide, om man gør det rigtige, når man bliver voksen«. 
</p><p/><h3>
»Jeg græd, da jeg læste det første gang« 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/iby_ida_914927w.jpg" alt="" border="0"/></span></p><h3>
Ida Marie Ellekilde. Scenograf 
</h3><p><i class=" bl-elem">Værelset eksisterer ikke mere. Dag for dag så jeg gennem de snavsede 
vinduer ødelæggelsen skride frem, når jeg gik forbi uden andet ærinde. Jeg 
stod stille ude på Boulevarden og stirrede ind på de hvide ødelæggere, der 
altid lod som om de ikke bemærkede mig (...) De rev murene ned, bar de hvide 
fløjdøre ud på deres nøgne, svedende rygge og smed dem op på containeren, 
der holdt lige udenfor porten. De brød gulvet op med balletagtige, 
overdrevne bevægelser, for så tunge som de gjorde dem til var de små 
parketstykker ikke. Først da også det høje, sirlige ornamenterede loft med 
de fede stukengle var forsvundet, mistede jeg interessen for hærværket og 
begyndte at genopbygge værelset inde i mig selv. </i></p><p>
»Det er en smuk og voldsom metafor over et kærlighedsforholds afslutning. 
Kærlighedsforholdet og dets ramme er blevet til et gammelt, ædelt og 
dekoreret hus, som fortæller en historie om, hvor rig og smuk deres 
kærlighed har været. Men som nu er slået i stykker og knust. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/medier/ECE1552756/kvinde-kollektiv-skal-lave-radiosatire-paa-p1/">Kvinde-kollektiv skal lave 
radiosatire på P1</a></p><p>
Det er sikkert, fordi jeg er et rumfikseret menneske af profession, at jeg er 
faldet for det. Men den måde, hvorpå hun skaber magiske billeder, der på 
samme tid er realistiske, gør, at jeg kan mærke, hvordan det er at stå på 
H.C. Andersens Boulevard og se sin lejlighed og kigge på noget, der er gået 
i stykker. I det indre og det ydre. Jeg græd, da jeg læste det første gang 
en sommeraften forrige år. 
</p><p class=" bl-elem">
Jeg synes i det hele taget, at ’Vilhelms værelse’ har en interessant 
formmæssig stil, som er anderledes fra mange af de andre ting, hun har 
skrevet. Hun får gjort nogle rumlige ting metafysiske, hvilket jeg virkelig 
godt kan lide. Jeg har været meget inspireret af denne tekst i scenografien. 
En stue med gulvtæpper og gardiner er ikke bare en stue. Det er også en 
indre tilstand«. 
</p>	
</div>
</div></body></html>
