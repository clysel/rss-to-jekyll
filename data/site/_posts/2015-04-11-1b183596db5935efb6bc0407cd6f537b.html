---
layout:     post
title: 	    "Kenya efter massakre på universitet: FN skal flytte verdens største flygtningelejr"
post_author:	    
post_date:	    Sat, 11 Apr 2015 18:14:18 +0200
post_site:	    politiken.dk 
post_link:	    http://politiken.dk/udland/ECE2624286/kenya-efter-massakre-paa-universitet-fn-skal-flytte-verdens-stoerste-flygtningelejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kenyas regering har givet FN tre måneder til at flytte den kæmpestore 
Daadab-flygtningelejr i det nordøstlige Kenya. 
</p><p>
Det oplyser kenyanske myndigheder i dag. 
</p><p>
»Vi har bedt UNHCR (FN's Flygtningehøjkommissariat, red.) om at overflytte 
flygtningene inden for tre måneder. Hvis de ikke gør det, sørger vi selv 
for, at de bliver flyttet«, siger Kenyas vicepræsident, William Ruto, ifølge 
Reuters i en pressemeddelelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1347457/politikendk-i-flygtningelejr-et-barn-paa-seks-aar-har-fysik-som-en-to-aarig/">Politiken.dk i flygtningelejr: 
Et barn på seks år har fysik som en to-årig</a></p><p>
Daadab-lejren er verdens største flygtningelejr, hvoraf langt størstedelen af 
beboerne er fra Kenyas naboland Somalia. Ifølge UNHCR bor flere end 300.000 
somaliske flygtninge i lejren. 
</p><h3>
Kommer ovenpå universitets-massakre 
</h3><div class="art-quote article-box">
<p class="quote"/>
<blockquote>
<p class="quote-txt">
På samme måde som USA ændrede sig efter 9/11 (terrorangrebet på World Trade 
Center, red.) vil Kenya ændre sig efter Garissa
</p>
<p class="sender">
Kenyas vicepræsident, William Ruto 
</p>
</blockquote>
</div><p/><p>
Kenyas krav om at flytte Dadaab-lejren kommer efter en massakre på et kenyansk 
universitet i i Garissa i begyndelsen af af april. 
</p><p>
Her stod den den militante, islamistiske gruppe al-Shabaab bag angrebet, hvor 
148 mistede livet. 
</p><p>
»På samme måde som USA ændrede sig efter 9/11 (terrorangrebet på World Trade 
Center, red.), vil Kenya ændre sig efter Garissa«, siger William Ruto videre 
i pressemeddelelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2617430/baggrund-forstaa-al-shabaabs-krig-mod-kenya/">Baggrund: Forstå al-Shabaabs 
krig mod Kenya</a></p><p>
Derfor sætter Kenyas regering nu FN og Daadab-flygtningene stolen for døren, 
fordi de er overbeviste om, at al-Shabaab også gemmer sig i netop 
Dadaab-lejren. 
</p><h3>
Kæmpemur skal holde somaliske terrorister ude 
</h3><p>
Samtidig oplyser vicepræsident Ruto, at Kenya i kampen mod al-Shabaab er gået 
i gang med at bygge en 700 kilometer lang mur langs grænsen til Somalia. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2616138/al-shabaab-truer-kenya-med-nye-angreb/">Al-Shabaab truer Kenya med nye 
angreb</a></p><p>
I Kenya har der længe været spændinger mellem landets kristne og muslimske 
beboere, samt den kenyanske befolkning og de somaliske flygtninge. 
</p><p class=" bl-elem">
Al-Shabaab erklærede i 2014 Kenya krig og har i løbet af de seneste to år 
stået bag drabene på omkring 400 kenyanere, oplyser Reuters. 
</p>	
</div>

</div></body></html>
