---
layout:     post
title: 	    "Morten Albæk siger farvel til Vestas: Stifter nyt investeringsselskab med Brøndby-storaktionær"
post_author:	    
post_date:	    Fri, 08 May 2015 08:13:05 +0200
post_site:	    politiken.dk 
post_link:	    http://politiken.dk/oekonomi/ECE2660509/morten-albaek-siger-farvel-til-vestas-stifter-nyt-investeringsselskab-med-broendby-storaktionaer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kommunikations- og marketingchef i Vestas, Morten Albæk, der de seneste seks 
år har været en af vindmøllegigantens mest kendte ansigter uadadtil, 
forlader nu selskabet. 
</p><p>
Sammen med storaktionær i og formand for Brøndby IF, Jan Bech Andersen, har 
han stiftet investerings- og rådgivningsvirksomhed Voluntas. 
</p><p>
Meldingen om Morten Albæks adfgang kommer få dage efter, at Vestas kunne 
præsentere det bedste regnskab for første kvartal nogensinde. Morten Albæk 
har været med, da det gik godt, da det gik skidt, og da det gik helt ad 
helvede til - og nu hvor Vestas igen ser ud til at have fundet formen 
forlader han altså selskabet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2656843/vestas-spiller-med-musklerne-og-opjusterer-forventningerne/">Vestas spiller med musklerne 
og opjusterer forventningerne</a></p><p>
Nu skal han i stedet forvalte en stor pose penge, indtil videre 660 millioner 
kroner, sammen med Jan Bech Andersen i det nystiftede selskab Voluntas. 
Skiftet betyder dog ikke, at Morten Albæk siger definitivt farvel til den 
grønne dagsorden, der har fyldt en del i hans arbejde som Kommunikations- og 
marketingchef i Vestas. Voluntas formål er at udøve aktivt ejerskab efter 
fire grundlæggende principper. 
</p><p>
De fire principper er beskrevet som meningsfuldhed, mangfoldighed i 
kompetencer, kønsmæssig diversitet samt miljø– og energimæssig ansvarlighed. 
</p><h3>
Aktivistisk tilgang 
</h3><p>
»Voluntas er opkaldt efter det latinske ord Voluntatis, der betyder formål, 
mening, følsomhed og god vilje. Ambitionen er, at selskabet skal blive det 
mest magtfulde inden for sit område. Vi tror på, at den mest effektive måde 
at forvalte vores investeringer på, er ved at være en aktiv medejer, der 
træder ind med konkrete mål for virksomhedens udvikling«, skriver Morten 
Albæk på Linkedin. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/oekonomi/virksomheder/ECE2542876/vestas-direktoer-det-er-vores-bedste-regnskab-nogensinde/">Vestas-direktør: Det er vores 
bedste regnskab nogensinde</a></p><p>
Voluntas vil kræve indflydelse på strategi og ledelsesbeslutninger i de 
selskaber, som selskabet giver en økonomisk håndsrækning. En bestyrelsespost 
er et muligt krav, før Voluntas underskriver checken. Selskabet går først og 
fremmest efter unoterede små- og mellemstore virksomheder, hvor de kan komme 
til at spille en nøglerolle. 
</p><p>
Udover Morten Albæk og Jan Bech Andersen består Voluntas også af 
investeringseksperten Morten Tinggaard. 
</p><h3>
God baggage fra Vestas 
</h3><p>
Morten Albæk understreger på Linkedin, at han tager meget med sig fra sine 
seks år hos Vestas. 
</p><p class=" bl-elem">
»Mine seks år med Vestas har lært mig meget om mig selv, om ledelse, om 
virksomhedskultur, om turnarounds og om den vedvarende energi. Som mange af 
jer ved, har min tid på Vestas været en fantastisk rejse. Selvom det har 
været svært til tider. Jeg er taknemmelig for denne erfaring, herunder 
muligheden for at spille en rolle i en spektakulær, - nogen vil nok endda 
sige usandsynlig - turnaround«, skriver Morten Albæk på Linkedin. 
</p>	
</div>

</div></body></html>
