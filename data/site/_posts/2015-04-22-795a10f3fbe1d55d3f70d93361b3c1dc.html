---
layout:     post
title: 	    "Twitter slår hårdere ned på digitale trusler"
post_author:	    Adam Fribo
post_date:	    Wed, 22 Apr 2015 07:00:38 +0000
post_site:	    www.version2.dk 
post_link:	    http://www.version2.dk/artikel/twitter-slaar-haardere-ned-paa-digitale-trusler-150908?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Twitter har tidligere fået kritik for ikke at slå hårdt nok ned på brugere, der bruger mediet til at fremføre trusler på internettet. Den kritik imødekommer virksomheden nu med en stramning af reglerne, der gør, at flere ting kan karakteriseres som trusler.</p>

<p>Det skriver <a href="http://thenextweb.com/insider/2015/04/21/twitters-new-anti-abuse-measures-speed-up-the-removal-of-harmful-tweets/">The Next Web</a>.</p>

<p>De nye regler betyder, at en trussel nu ikke længere behøver at være ligeså direkte for at være omfattet af reglerne, ligesom de nu også vil omfatte brugere, der opfordrer andre til at udøve vold.</p>

<p>»Vi opdaterer vores politik for trusler, så forbudet ikke er begrænset til "direkte og specifikke trusler mod andre", men også omfatter "trusler mod andre" og "opfordring til vold mod andre",« hedder det på Twitters blog.</p>



<p>For at håndhæve reglerne bedre får twitters kundeservice mulighed for at spærre en brugers konto i en periode, hvor brugeren må vente på at komme online igen. Twitter kan også kræve, at brugeren opgiver et bekræftet telefonnummer og sletter sit eget tweet, inden kontoen igen bliver aktiveret.</p>
  </section>

  
  
  
  </div></body></html>
