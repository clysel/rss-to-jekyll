---
layout:     post
title: 	    "Politiken-fotograf har taget årets bedste billede i Danmark"
post_author:	    
post_date:	    Fri, 06 Mar 2015 14:47:44 +0100
post_site:	    politiken.dk 
post_link:	    http://politiken.dk/kultur/medier/ECE2574988/politiken-fotograf-har-taget-aarets-bedste-billede-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Årets Pressefoto i Danmarker er et tungt et af slagsen. 
</p><p>
Det forestiller den fem-årige pige Rose, der ligger i sin seng omgivet af 
bamser og blomster. 
</p><p>
Fire børn kigger ned til hende. Det ene, en hvidhåret pige, løfter Roses 
øjenlåg. 
</p><p>
Rose selv tænker ikke over det, hun er nemlig død. 
</p><h3>
Dokumenterede Roses liv 
</h3><p>
Billedet er taget af fotografen Martin Lehmann som dokumenterede hele Roses 
liv. Fra hun blev født som en lille pige med et halvt hjerte, gennem et hav 
af operationer, der gjorde det halve hjerte helt, men også gjorde skade på 
Roses hjerne. Hun gik fra hjertebarn til hjernebarn. 
</p><p>
I august 2008 tog Martin Lehmann et billede af den nyfødte Rose og han tog 
også et billede af hende, da hun i april 2014 lå død i sin seng hjemme på 
Rentemestervej i København. 
</p><p>
»Fotografiet udstråler livsglæde ikke dødens pessimisme, det her er livets 
nysgerrighed, der møder døden, og vi får præsenteret en mening i noget, der 
er så meningsløst som en 5-årig piges død. Det er et billede, mennesker i 
alle aldre vil kunne se på og forstå, og det lærer os noget om døden, som vi 
kan bruge. Derfor bliver det så livsbekræftende«, skriver Juryen i deres 
motivation. 
</p><h3>
Fortalt i tre kapitler 
</h3><p>
»Det gode billede fortæller en historie. Og de bedste billeder fortæller den 
store historie gennem den lille. Som årets vinderbillede gør det. Stærkt og 
dybt menneskeligt. Det ufattelige og sørgelige – at en lille pige er død – 
bliver skildret gennem de andre børns umiddelbare nysgerrighed. Derfor er 
det også et både overraskende og varmt billede«, skriver statsminister Helle 
Thorning-Schmidt (S) i forordet til kataloget med Årets Pressefoto. 
</p><p>
Ud over at være Årets Pressefoto, altså det bedste pressefotografi i år på 
tværs af alle indsendte billeder, er det også kåret som Årets Reportage 
Danmark. Reportage består kun af det ene billede, der er det eneste, som 
Martin Lehmann har sendt ind til konkurrencen. 
</p><p>
Historien om Rose har mange flere facetter end døden. Den handler om livet. 
</p><p>
Martin Lehmann har sammen med journalist Kjeld Hybel fortalt om Rose i tre 
kapitler, som du kan læse ved at trykke videre herunder. 
</p><p><b class="ext-link">Del 1 - hjertebarnet:</b><a class="embeddedlink" href="http://politiken.dk/indland/ECE1887993/som-et-rumvaesen/">Som et rumvæsen</a></p><p><b class="ext-link">Del 2 - hjernebarnet:</b><a class="embeddedlink" href="http://politiken.dk/indland/ECE1887080/i-roses-verden-det-gaelder-bare-om-at-haabe/">I Roses verden: »Det gælder 
bare om at håbe«</a></p><p><b class="ext-link">Del 3 - døden:</b><a class="embeddedlink" href="http://politiken.dk/magasinet/feature/ECE2346294/historien-om-rose---det-sidste-kapitel/">Historien om Rose - det 
sidste kapitel</a></p><p>
Martin Lehmann tog også Årets Pressefoto i 2011. Han har været ansat som 
fotograf på Politiken siden 2004. 
</p><p class=" bl-elem">
Vinderen af den anden store pris ved årets prisuddeling er Jacob Ehrbahn fra 
Politiken, der blev Årets Pressefotograf. Årets nyhedsbillede står Anthon 
Unger fra Ekstra Bladet for, mens årets nyhedsbillede fra udlandet er taget 
af Mads Nissen, Politiken, med et billede fra Sierra Leone om kampen mod 
ebola.
</p>	
</div>
</div></body></html>
