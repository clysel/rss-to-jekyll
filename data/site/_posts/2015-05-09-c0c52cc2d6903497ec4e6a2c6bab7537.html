---
layout:     post
title: 	    "Umage venner: Aein og Line ser mange »vanvittige holdninger« "
post_author:	    
post_date:	    Sat, 09 May 2015 14:35:57 +0200
post_site:	    politiken.dk 
post_link:	    http://politiken.dk/forbrugogliv/digitalt/internet/ECE2661626/umage-venner-aein-og-line-ser-mange-vanvittige-holdninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
«Åh, åh, åhh, nej, han er simpelthen den værste«. 
</p><p>
Line Kanstrup tager sig til hovedet, mens hun rokker frem og tilbage på 
stolen. Hun griner vantro til sin ven Aein Amripour, der netop har fortalt, 
at han følger den konservative politiker Mads Holger på Facebook, fordi hans 
opdateringer »formår at udstille venstrefløjens irrelevante nonsens på en 
humoristisk måde«. En evne, der sætter gang i brækrefleksen hos Line 
Kanstrup. 
</p><p>
»Jeg kunne aldrig finde på at ’like’ Mads Holger eller at blive venner med ham 
på Facebook. Det er jo helt vanvittigt, så dum han er at høre på«, siger 
hun. 
</p><p>
Aein Amripour og Line Kanstrup er enige. Om en enkelt ting: Nemlig at de er 
uenige om alting. Hvor 26-årige Aein Amripour betegner sig selv som 
»kulturkonservativ med værdipolitiske holdninger, der ligger et sted mellem 
de konservative og Dansk Folkeparti«, bekender 28-årige Line Kanstrup sig 
til venstrefløjspolitik og feminisme. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2660258/dine-venner-styrer-dit-facebookfeed/">Dine venner styrer dit 
facebookfeed</a></p><p>
Ligesom i den virkelige verden har de to studerende hver især flest 
facebookvenner, der er nogenlunde enige i deres politiske holdninger. Sådan 
har langt de fleste det, viser et studie blandt flere end 10 millioner 
amerikanske facebookbrugere. Et forskerhold har som de første i verden 
undersøgt, hvilke faktorer der afgør, hvilke venners politiske holdninger, 
man støder på, når man åbner sin facebookprofil. 
</p><p>
I modsætning til hvad man før har antaget, viser studiet, at de ting, man 
bliver præsenteret for, i meget lille grad afhænger af Facebooks automatiske 
selektion, de såkaldte algoritmer. Algoritmerne har været kritiseret for at 
styre stort set alt indhold ud fra, hvad man hidtil har klikket på og 
’syntes godt om’. Men nu viser den omfattende undersøgelse, at uanset om man 
primært interagerer med dem, man er enig med, får man et stort set uændret 
antal politiske opdateringer fra de venner, der befinder sig på den modsatte 
fløj. 
</p><h3>
Vigtigt eller langt ude 
</h3><p>
Det overrasker hverken Aein Amripour eller Line Kanstrup. De er vant til at få 
»helt vanvittige holdninger« ind i deres nyhedsstrøm på Facebook, fortæller 
de. Derfor er de begge to meget bevidste om at selektere i deres venner og i 
de organisationer og medier, de følger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2630378/google-viser-dig-ikke-de-bedste-soegeresultater/">Google viser dig ikke de 
bedste søgeresultater</a></p><p>
Aein Amripour anslår, at godt 25 procent af hans aktive facebookvenner er 
folk, han er helt eller delvist uenig med. Line Kanstrup har valgt at have 
knap så mange politiske modstandere at interagere med. Hun skyder på, at hun 
er politisk uenig med 10 procent af sine venner og lige så mange af de 
sider, hun ’synes godt om’ og dermed får opdateringer fra. 
</p><p>
»Jeg bliver ked af det og frustreret af at få for mange holdninger ind i mit 
feed fra mennesker, der har magt og samtidig har grundlæggende forkerte 
holdninger og syn på verden«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2439652/facebook-reklamer-misbruger-dine-likes/">Facebook-reklamer misbruger 
dine 'likes'</a></p><p>
Hun scroller ned over sin facebookprofil. Opdateringerne ligger i en lang 
køre, som hun hurtigt skimmer. 
</p><p>
»Henrik Dahl er blevet lige så skinger som Pia Kjærsgaard«, skriver en af 
vennerne. Line Kanstrup trykker ’synes godt om’, inden hun følger strømmen 
videre til en opdatering fra den svenske feministiske organisation 
’Reklamera’, der gør opmærksom på reklamer, der seksualiserer kvinders 
kroppe i det offentlige rum. I dag er det Hennes &amp; Mauritz, der får et 
fur for et stort banner med kvinder i bikini. 
</p><p>
»Jeg smider lige et ’like’«, siger Line Kanstrup. Aein Amripour ryster 
grinende på hovedet fra den anden side af bordet. 
</p><p>
»Det er simpelthen for langt ude, det projekt. Jeg kan ikke komme i tanke om 
noget mere uvæsentligt end det der«, siger han. 
</p><h3>
Børneputning ryger ud 
</h3><p>
En side som ’Reklamera’ kunne han aldrig finde på at bede om opdateringer fra. 
Han gider ikke se på ting, der irriterer ham. Sådan gælder det også 
»fuldstændig ligegyldige« opdateringer fra venner og bekendte om for 
eksempel børneputning og lysestager, siger han. 
</p><p>
»Se her, for eksempel«. Aein Amripour klikker på en opdatering fra en veninde, 
der har lagt fem billeder op af blomsterkrukker fra sin have. 
</p><p>
»Hvis hun gør det her igen, så ryger hun ud«, siger han og viser med en 
rutineret musemanøvre, hvordan han med et enkelt klik kan deaktivere hendes 
opdateringer, så han fremover ikke får dem ind i sin nyhedsstrøm. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/internet/ECE2659387/organisationer-selfies-og-jagten-paa-likes-skal-fylde-mere-paa-skolerne/">Organisationer: Selfies og 
jagten på likes skal fylde mere på skolerne</a></p><p>
Rundt regnet 700 organisationer og nyhedsmedier har Aein Amripour klikket 
’synes godt om’, så det er herfra, han får de fleste af sine daglige 
opdateringer på Facebook. Han ’liker’ ofte udsagn, han er enig med, men han 
indgår stort set aldrig i politiske diskussioner på Facebook. Tit kører 
debatterne helt af sporet, og det er stort set umuligt at vinde en 
diskussion, uanset hvor robuste ens holdninger er, siger han. 
</p><p>
»Det ender ofte langt under bæltestedet eller i nogle fuldstændig hjernedøde 
argumenter, som man ikke kan komme ordentligt tilbage på«, siger Aein 
Amripour. Han indrømmer gerne, at han med stor sandsynlighed havde sendt 
Line Kanstrup ud af sit nyhedsfeed på det sociale medie, hvis ikke han holdt 
så meget af hendes personlighed. Hun har det på samme måde. En gang gik hun 
hjem fra en fest i vrede, fordi Aein Amripours hyldest til klassiske 
kønsroller pissede hende totalt af, og på Facebook afholder hun sig fra at 
bruge tid på at kommentere hans opdateringer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2647521/overvaagningsekspert-udgiver-manual-til-frihedskamp-paa-nettet/">Overvågningsekspert udgiver 
manual til frihedskamp på nettet</a></p><p>
De to har, så vidt de husker, kun en enkelt gang blandet sig i hinandens 
opslag. Da Line Kanstrup for et år siden skiftede sit baggrundsbillede på 
sin profil til et statement om, at »patriarkatet skal smadres«, svarede Aein 
Amripour: 
</p><p>
»Mine kommende børn får simpelthen ikke lov til at være i rum med dig!«. 
</p><p class=" bl-elem">
Line Kanstrup svarede ikke. Men hun klikkede ’synes godt om’. 
</p>	
</div>

</div></body></html>
