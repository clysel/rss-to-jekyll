---
layout:     post
title: 	    "Waoo og små internetudbydere har de gladeste bredbåndskunder"
post_author:	    Christian Loiborg
post_date:	    Fri, 27 Mar 2015 09:50:40 +0000
post_site:	    www.version2.dk 
post_link:	    http://www.version2.dk/artikel/waoo-og-smaa-internetudbydere-har-de-gladeste-bredbaandskunder-116068?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>De danske bredbåndskunder er gladest hos Waoo og de mindre internetudbydere - både når det kommer til hastigheden på internetforbindelsen, stabiliteten af samme og selve loyaliteten over for internetudbyderen. Det viser rådgivningsvirksomheden <a href="http://www.loyaltygroup.dk/dk/nyheder-inspiration/nyhedsarkiv/2015/her-er-de-mest-tilfredse-internetkunder/">Loyalty Groups brancheindex for internet</a>.</p>

<p>Undersøgelsen har kortlagt 2.800 danske privatkunders loyalitet over for deres internetudbyder. <em>BrancheIndex Internet 2015</em>-undersøgelsen kigger på alle udbydere af faste internetforbindelser, og dermed ikke mobile bredbåndsløsninger.</p>

<p>Scoren for internetudbyderne er beregnet på baggrund af en svarskala fra 1-7 som herefter er udregnet til indeks 0-100. Når det kommer til spørgsmålet om tilfredshed med internetudbyderne scorer Waoo 84, mindre internetudbydere, som en samlet kategori, 75 og Stofa 73. Gennemsnittet er på 68, og i bunden ligger TDC Bredbånd og Telenor Bredbånd.</p>

<p>For stabilitet er billedet nogenlunde det samme for topplaceringerne. Waoo topper listen med 80, mindre internetudbydere 73, gennemsnittet er på 70, mens bundplaceringen indtages af Stofa og Telia. Noget kunne altså tyde på, at internetkunderne er glade for internethastigheden fra Stofa, men at der er problemer med stabiliteten.</p>

<p>Du kan se <a href="http://www.loyaltygroup.dk/dk/nyheder-inspiration/nyhedsarkiv/2015/her-er-de-mest-tilfredse-internetkunder/">alle tallene fra undersøgelsen her</a>.</p>
  </section></div></body></html>
