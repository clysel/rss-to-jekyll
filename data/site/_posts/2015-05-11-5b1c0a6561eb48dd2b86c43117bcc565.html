---
layout:     post
title: 	    "På hemmeligt sted i Berlin vælger verdens bedste orkester ny dirigent"
post_author:	    
post_date:	    Mon, 11 May 2015 07:41:52 +0200
post_site:	    politiken.dk 
post_link:	    http://politiken.dk/kultur/ECE2661188/paa-hemmeligt-sted-i-berlin-vaelger-verdens-bedste-orkester-ny-dirigent/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Berlinerfilharmonikerne er ikke selv i tvivl om, at de er verdens bedste 
symfoniorkester, og der er ikke nogen tvivl om, at de hører til helt oppe i 
toppen. 
</p><p>
Musikernes individuelle kompetencer og orkestrets samlede præcision ligger 
øverst på skalaen, og som noget helt unikt bestemmer musikerne i det store, 
tyske orkester selv, når de skal vælge ny dirigent. 
</p><div class="art-fakta article-box">
<h4 class="">
Fakta</h4>
<h5>
Berlinerfilharmonikerne</h5>
<div class="fakta-body" data-buildingblock="embedded_factboxlink">
<p>
Berlinerfilharmonikerne blev oprettet for 133 år siden 
</p><p>
Orkestret består af 128 musikere, hvoraf 124 i øjeblikket er fast ansat og har 
stemmeret ved dagens valg 
</p><p>
Musikerne kommer fra 30 forskellige lande og er i alderen 20-65 år 
</p><p>
17 musikere er kvinder 
</p><p class=" bl-elem">
Blandt tidligere chefdirigenter for Berlinerfilharmonikerne er Wilhelm 
Furtwängler, Herbert von Karajan og – frem til 2018 – Simon Rattle 
</p>
</div>
</div><p>
Det gør de efter planen i dag. Og det foregår under opbud af 
hemmelighedskræmmeri og sikkerhedsforanstaltninger. </p><p>
Afstemningen går for sig på gammeldags maner med sedler lagt ned i en urne - 
på et hemmeligt sted i Berlin, der først i sidste øjeblik afsløres for en 
håndfuld udvalgte journalister. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2571430/verdenskendt-mirakelmager-skal-staa-i-spidsen-for-londons-kendte-symfoniorkester/">Verdenskendt mirakelmager skal 
stå i spidsen for Londons kendte symfoniorkester</a></p><p>
Inden musikerne går ind til afstemningen, hvor de skal finde afløseren for den 
nuværende chefdirigent, briten Simon Rattle, skal alle aflevere deres 
mobiltelefon, og ingen kunne finde på ikke at bruge sin stemme. Det 
forlyder, at en af de stemmeberettigede er på ferie i Thailand, men flyver 
hjem til afstemningen – og derpå retur til Thailand igen. Man kan ikke 
stemme per mail eller sms. 
</p><p>
Berlinerfilharmonikerne har i forvejen sat sig ned og diskuteret. Hvem blandt 
verdens topdirigenter vil de helst have? De opfatter det, som om der er frit 
valg på alle hylder. Hvad der i realiteten også er. Meget få ville vælge at 
takke nej til dette job, og blandt de 124 stemmeberettigede i orkestret er 
der for længst etableret fraktioner. <span class="img-contimg-fl-right"><img class="image inlineLightBox" src="http://multimedia.pol.dk/archive/00384/side2note_dirigent__384744h.jpg" alt="" border="0"/><span class="caption"><span class="f-img-caption">Tyskeren. 
</span>56-årige dirigent Christian Thielemann. Arkivfoto: AP</span></span></p><h3>
'Den tyske løsning' – eller en italiener? 
</h3><p>
En stor del af strygerne hælder til det, de kalder ’Den tyske løsning’. Dermed 
menes den 56-årige dirigent Christian Thielemann, der arbejder i Dresden, og 
som tidligere har været chefdirigent i München og ved Deutsche Oper i 
Berlin. 
</p><p>
Thielemann er opdraget i traditionen fra Berlinerfilharmonikernes legendariske 
dirigent Herbert von Karajan. Han er traditionalist og specialist i det 
kernetyske repertoire fra Beethoven til Strauss og Wagner. Desuden er han 
fra Berlin. 
</p><p>
Men valget af Christian Thielemann vil være et skridt tilbage til gamle dages 
sakrale klassiske koncertsalskultur. 
</p><p>
Mange vil hellere have den 62-årige italiener Riccardo Chailly, der har 
præsteret det excellente med Beethoven og Brahms, og som lige nu er 
chefdirigent for et andet stort tysk orkester, nemlig det hæderkronede 
Gewandhausorchester i Leipzig, der har forlænget hans kontrakt til 2020. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/ITALY_TEATRO_ALLA_S_934955y.jpg" alt="" border="0"/><span class="caption"><span class="f-img-caption">Italieneren. 
</span>Riccardo Chailly på 62 år.</span></span></p><p>
Om Berlinerfilharmonikerne vil kunne leve med, at Chailly også er blevet 
chefdirigent ved La Scala-operaen i sin hjemby Milano, er en helt anden sag. 
</p><p>
Og så er der det store musikdyr i den berlinske åbenbaring: Dirigenten, 
pianisten og arbejdshesten Daniel Barenboim, der er konge af Berliner 
Staatsoper og dirigent for livstid hos Staatskapelle Berlin. 
</p><p>
Men Barenboim er to gange tidligere blevet forkastet, når Berlinerne skulle 
vælge chefdirigent, og i dag er han 72 år. Måske er det for sent, selv om 
han gælder for at være mere musiker end snart sagt nogen anden dirigent i 
verden i dag. 
</p><h3>
Karisma fra Venezuela 
</h3><p>
Der er meget på spil for den, der bliver valgt. Selvbevidstheden i orkestret 
er enorm, og uanset hvem, de vælger, vil vedkommende få begrænset magt. <span class="img-contimg-fl-right"><img class="image inlineLightBox" src="http://multimedia.pol.dk/archive/00934/Daniel_Barenboim_934954h.jpg" alt="" border="0"/><span class="caption"><span class="f-img-caption">Erfaring. 
</span>72-årige Daniel Barenboim er to gange tidligere blevet forkastet, når Berlinerne skulle vælge chefdirigent. Arkivfoto: Finn Frandsen</span></span></p><p>
Derfor kunne valget også godt gå hen og falde på en yngre dirigent. Det kunne 
mange blandt publikum i Berlin godt tænke sig, viser en rundspørge, som 
avisen Berliner Morgenpost lavede for nylig. Ungdom og karisma tæller for 
meget i disse år. Også inden for klassisk musik. 
</p><p>
Gustavo Dudamel, det 34-årige venezuelanske vidunder, der spreder sin karisma 
i Los Angeles i disse år, har været nævnt mange gange som favorit. Simon 
Rattle, der efter 16 år i spidsen for Berlinerfilharmonikerne træder fra i 
2018, blev blandt andet valgt for sin evne til at række ud med energi og 
entusiasme. Dudamel ville kunne det samme. 
</p><p>
Men i Los Angeles har de taget deres forholdsregler og forlænget hans 
lukrative 10 millioner om året-kontrakt helt frem til 2022, så det er 
spørgsmålet, om han overhovedet er interesseret. I hvert fald i denne 
omgang. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Gustavo_Dudamel_Con_934976h.jpg" alt="" border="0"/><span class="caption"><span class="f-img-caption">Vidunder. 
</span>34-årige Gustavo Dudamel fra Venezuela har været nævnt mange gange som favorit. Arkivfoto: AP</span></span>
Den hemmelige liste 
</h3><p>
Og så er der feltet af andre gode bud. For eksempel de to lettiske dirigenter 
Mariss Jansons og Andris Nelsons. 
</p><p>
Den første er 72, lige fratrådt som chef for det hæderkronede 
Concertgebouw-orkester i Amsterdam og efter sigende træt af sit andet job i 
München, hvor hans kontrakt gælder netop til 2018, hvor Simon Rattle holder 
op. Mariss Jansons kvaliteter er veldokumenterede. Ham vil samtlige musikere 
respektere. 
</p><p>
Andris Nelsons, der begyndte karrieren som wunderkind, er kun 36. Han har 
dirigeret Berlinerne adskillige gange som altid populær gæstedirigent og vil 
være et virkelig godt bud. 
</p><p>
Orkestrets egen hemmelige <i>short list, </i>som de sammensætter i dag, bliver 
på 30 navne. Blandt dem finder man garanteret også Simon Rattles 39-årige 
britiske landsmand Daniel Harding, den 40-årige canadier Yannick 
Nézet-Séguin og måske den 42-årige russiske dirigent Kirill Petrenko, der 
har været generalmusikdirektør ved Deutsche Oper i Berlin og nu har samme 
stilling ved Den Bayerske Statsopera. At Petrenko for nylig aflyste en 
koncert i Berlin – hotellet fortalte det overraskede orkester, han bare var 
rejst sin vej – gør ham dog nok mindre populær. 
</p><p>
Andre navne på shortlisten kunne godt være Philippe Jordan og ærværdige 
maestroer som Riccardo Muti, Paavo Järvi, Iván Fischer og Gustavo Dudamels 
forgænger i Los Angeles, finske Esa-Pekka Salonen, der betragtes som en af 
verdens mest kompetente dirigenter, og som ville være et fantastisk godt 
valg i Berlin. 
</p><h3>
Græsk chok og ingen kvinder 
</h3><p>
Et chok af et valg ville derimod være grækeren Teodor Currentzis, der arbejder 
med russiske orkestre så langt østpå som i Novosibirsk og er kendt for ikke 
at indgå nogen form for musikalske kompromiser. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis de 124 stemmeberettigede musikere i Berlin med deres egoer og 
divergerende holdninger kan finde frem til det, de selv kalder »et tydeligt 
flertal«, melder de resultatet ud i eftermiddag omkring kl. 15. 
</p>
</blockquote>
</div><p>
Kvindelige kandidater er vanskelige at få øje på, selv om amerikanske Marin 
Alsop har gjort stor karriere, og australske Simone Young har klaret det ok 
ved operaen i Hamburg. Berlinerfilharmonikerne inviterer kun få kvindelige 
dirigenter, og kun en enkelt af dem, de har haft, er blevet inviteret igen. 
</p><p>
Hvis de 124 stemmeberettigede musikere i Berlin med deres egoer og 
divergerende holdninger kan finde frem til det, de selv kalder »et tydeligt 
flertal«, melder de resultatet ud i eftermiddag omkring kl. 15. Det kræver 
mere end simpelt flertal. Ingen ønsker, at der skal blive mere ballade end 
nødvendigt, når filharmonikerne i Berlin har peget på deres næste 
chefdirigent, som ifølge reglerne derefter får tre år til at frigøre sig for 
alle »ansættelsesmæssige, sociale og geografiske bindinger«, som den tyske 
avis Die Welt forklarede det forleden. 
</p><p class=" bl-elem">
Berlinerfilharmonikerne deler ikke deres chefdirigent med nogen. Det har i 
hvert fald på forhånd været orkestrets udmelding. Det er med andre ord alt 
eller intet for den, afstemningsresultatet kommer til at pege på. 
</p>	
</div>

</div></body></html>
