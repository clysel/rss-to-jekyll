---
layout:     post
title: 	    "Danskere indkasserer gevaldig lussing på hjemmebane"
post_author:	    
post_date:	    Fri, 01 May 2015 21:07:36 +0200
post_site:	    politiken.dk 
post_link:	    http://politiken.dk/sport/cykling/ECE2651775/danskere-indkasserer-gevaldig-lussing-paa-hjemmebane/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Hjemmebanen viste sig at være alt andet end en fordel, da det første af de tre danske endags løb på den internationale terminsliste, Grand Prix Viborg, i dag afvikledes på de nørrejyske landeveje.</p><p>Det blev nemlig til en gevaldig lussing for dansk cykelsport, så når serien i morgen fortsætter med Himmerland Rundt, kan det uden omsvøb fastslås, at det ikke kan gå meget værre for de hjemlige medvirkende.</p><p>Kun en enkelt af dagens danske deltagere, Jesper Odgaard Nielsen fra Team ColoQuick, formåede nemlig som nr. 7 at kæmpe sig ind på en af de otte første pladser, der giver point til den officielle europæiske rangliste.</p><p>I alt var 125 af de eftertragtede point til uddeling, og det må siges at være et yderst skuffende udbytte, at kun de seks gik til værtsnationen.</p><h3>Ung nordmand sikrede sig sejren</h3><p>Sejren susede den 21-årige nordmand Oscar Landa (Team Coop-ØsterHus) af sted med, da han i spurten afviste hollænderen Bob Schoonbroodt (Parkhotel Valkenburg).</p><p>De to nåede sammen til målet i Viborg efter de 197 km, og otte sekunder senere var hollænderens landsmand og holdkammerat, den kendte banerytter Wim Stroetinga, huritgst i en gruppe på godt 25 ryttere.</p><p class=" bl-elem">Her var de udenlandske deltagere i klart overtal, idet dette felt kun talte otte danskere.</p>	
</div>

</div></body></html>
