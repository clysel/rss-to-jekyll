---
layout:     post
title: 	    "Litteraturredaktøren: Inge Eriksen iagttog verdens forskellighed, men betonede det universelle"
post_author:	    
post_date:	    Sat, 21 Mar 2015 17:50:00 +0100
post_site:	    politiken.dk 
post_link:	    http://politiken.dk/kultur/boger/ECE2597954/litteraturredaktoeren-inge-eriksen-iagttog-verdens-forskellighed-men-betonede-det-universelle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vi havde talt om, at jeg måtte se at komme til det nordjyske, hvor hun boede, 
men jeg nåede det ikke. Inge Eriksen døde forrige fredag, samtalen er slut, 
i stedet blev det til en hurtigt skrevet nekrolog og et dyk ned i nogle af 
de interviews, jeg lavede med hende til hhv. avis og tv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/navne/doedsfald/ECE2587622/forfatteren-inge-eriksen-er-doed/">Forfatteren Inge Eriksen er død</a></p><p>
Inge Eriksen var fantastisk. Jeg husker stadig min mors begejstring over 
’Victoria og verdensrevolutionen’, der udkom midt i det årti, der for alvor 
var Eriksens, halvfjerdserne, men for mig var hun vigtig hele vejen igennem. 
Efter at have læst hendes essays i ’Skytsengle’ interviewede jeg hende 
første gang. Det var midt i halvfemserne, og hun var – selvfølgelig – 
lige kommet hjem efter en længere tur til Vietnam. Hun havde ved selvsyn 
villet opleve, hvad der var sket i landet efter den krig, som havde dræbt så 
mange civile og radikaliseret så mange vesterlændinge. Hun røg franske 
smøger og nynnede Beatles-sange og aktiverede hele tiden dette dobbelte blik 
på tingene, som var hendes styrke. Hanois trafikhelvede f.eks. På den ene 
side var de titusinde Hondaers larm og dytten jo kaotisk, men Eriksen minde 
de om den grundlæggende orden, trafikhelvedet var baseret på: trafikanternes 
indbyrdes tillid til hinanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2587843/interview-med-inge-eriksen-jeg-faar-fysisk-ondt-af-at-hoere-paa-tonen-i-udlaendingedebatten/">Interview med Inge Eriksen: 
Jeg får »fysisk ondt« af at høre på tonen i udlændingedebatten</a></p><p>
Da jeg i 2004 begyndte at lave tv på DR 2, satte jeg en ære i at invitere 
hende i studiet, for hvilken kulturperson skulle ellers repræsentere den 
kritiske fornuft og det store politiske udsyn? Den gamle venstrefløjs ellers 
så højtråbende frontfigurer var tavse under Fogh Rasmussen, men ikke Inge 
Eriksen. Hun havde sine meningers mod og gav debatterne perspektiv. Jeg 
glemmer sent det program, jeg lavede med hende og historikeren Claus Bryld. 
Han søn af en nazist, hun datter af en kommunist, der døde i en kz-lejr, 
begge stod de til venstre for midten, og begge var de personligt ramt af 
Anden Verdenskrigs tragedie. 
</p><h3>
Åben, søgende og nysgerrig 
</h3><p>
Inge Eriksen havde fordelen af aldrig at have underkastet sig en bestemt 
ideologi. Hun var åben, søgende, nysgerrig. Hun var utopist, men ikke nogen 
drømmer. »Folk synes, jeg er sindssyg, når jeg spørger, om det egentlig er 
en selvfølge, at vi trækker vejret ved hjælp af lunger. Det er, fordi de 
ikke har læst science fiction. For mig er det en livsopgave at sætte 
spørgsmålstegn ved alle selvfølgelighederne. Først når man har fundet ud af, 
hvor ødelæggende nogle af dem kan være, kan man begynde at tænke frit«, 
sagde hun i det første interview, jeg lavede med hende, hvorfra disse ord 
også er citeret: 
</p><p>
»Modeller skræmmer mig virkelig meget, en model er ikke en reel udfordring, 
men en opfordring til mental dovenskab. Hvis man får en inspiration, skal 
man selv tage stilling til, hvordan den skal bruges, ikke læne sig op ad en 
model, andre har stillet op. Vi har fået tudet ørerne fulde af de der to 
modeller kapitalisme eller planøkonomi, men der er da masser af andre. Jeg 
har aldrig været til planøkonomi, jeg er anarkist, ikke socialist. Jeg vil 
have, at det enkelte menneske skal indse en nødvendigheds, en skønheds eller 
en fortvivlelses berettigelse«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/navne/doedsfald/ECE2587793/nekrolog-udsynsfuld-som-faa/">Nekrolog: Udsynsfuld som få</a></p><p>
»Jeg mener, det er mere interessant at definere en usikkerhedsrelation, et 
problem, en drøm, end det er at lave en model. Jeg glemmer aldrig en 
kulturministeriel rapport, som K. Helveg Petersen lavede engang i 1968. Den 
var enestående i dansk politik, fordi den var visionær. Han tillod sig at 
have huller stående i teksten der, hvor han ikke havde svar! Det gør 
modelbyggere ikke«. 
</p><h3>
Optaget af det det, der forbinder 
</h3><p>
I vore dage er rigtig mange af de yngste forfattere optaget af krop og sind, 
af psyke og soma. I terapilokalerne lærer vor tids psykisk belastede 
mennesker at genfortælle deres liv inden for den narrative terapis rammer i 
håbet om at kunne forstå sig selv på nye og udfriende måder. Inge Eriksen 
var helt klar over, at ideer og fortællinger er magtfulde nok til at kunne 
forandre os, men hun var optaget af den fællesmenneskelige befrielse: 
Hvordan indretter man et samfund, så det bliver mest retfærdigt? Hvad skal 
vi gøre af alle de følelser, som er hjemløse i den moderne verden? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2587954/en-kvinde-med-et-rasende-engagement-i-sin-tid/">»En kvinde med et rasende 
engagement i sin tid«</a></p><p>
Inge Eriksen var et sted, som man midt i vor tids massive inderliggørelse af 
det politiske kan savne helt vildt. Hun kiggede ud på verdens forskellighed 
og betonede det fælles. Hun var optaget af det det, der forbinder, og ikke 
det, der adskiller. Hendes forfatterskab handlede om sammenhænge. 
</p><p class=" bl-elem">
I ’Skytsengle’ kaldte hun sig for et skrydende æsel. Det er helt forkert. Hun 
ledte efter dybere forståelser og havde heldigvis modet til at ytre sig om 
sine fund. Og det med æslet nuancerede denne livskloge og skarpe forfatter 
da også: »Jeg vil hellere kaldes realist, fighter måske. Jeg tror på, at der 
sker noget, hvis man slås«. 
</p>	
</div>
</div></body></html>
