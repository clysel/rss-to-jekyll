---
layout:     post
title: 	    "Forsvunden i otte år kan være fundet i voldgrav i Malmø"
post_author:	    
post_date:	    Sat, 04 Apr 2015 20:08:43 +0200
post_site:	    politiken.dk 
post_link:	    http://politiken.dk/udland/ECE2616457/forsvunden-i-otte-aar-kan-vaere-fundet-i-voldgrav-i-malmoe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politiet i Malmø har lørdag bjærget en bil, der var kørt i en voldgrav ved 
byens fæstningsanlæg. I bilen blev der fundet en person, som kan være en 
76-årig mand, der forsvandt sporløst i 2007.
</p><p>
Bilen er lørdag aften ved at blive undersøgt af teknikere, og politiet kan 
bekræfte, at bilen har samme registreringsnummer som den grå Ford Fiesta, 
som den forsvundne mand havde, da han forsvandt.
</p><p>
Politifolk mødte op ved Citadellet klokken 11 lørdag formiddag, efter en 
kvinde havde alarmeret politiet om, at der lå en bil i vandet ved broen over 
til Citadellet på Slottsvägen.
</p><p>
»Vi var på vej til Konsthallen, men gjorde et kort holdt ved broen over til 
Citadellet. Da så vi pludselig noget blankt i vandet. Det var en bil, og den 
så ud som om, den havde været været der længe«, fortæller kvinden til 
Sydsvenska Dagbladet.
</p><p>
Klokken 13 begyndte bjærgningen af bilen, men det blev hurtigt afbrudt, da 
redningsfolkene så, at der var et lig i bilen.
</p><p>
»Da begyndte de at afspærre området og få alle, som stod og kiggede, væk fra 
broen. Der var ret mange, som havde samlet siger«, beretter kvinden.
</p><p>
»Alt tyder på, at bilen og kroppen har ligget længe i vandet«, siger en 
talsmand for politiet.
</p><p>
Manden, som det formodes at være, forsvandt uden at efterlade sig spor. Der 
blev ikke fundet noget i hans lejlighed, der kunne give et fingerpeg, og der 
havde ikke været tegn på vold.
</p><p>
Hans penge har også stået urørt.
</p><p class=" bl-elem">
De sidste år levede han meget ensomt, og han havde ingen nære slægtninge. En 
af politiets teorier var, at han var kørt ud over en kajkant i Malmø havn.
</p>	
</div>

</div></body></html>
