---
layout:     post
title: 	    "Ruslands ambassadør truer Danmark med angreb med atommissiler"
post_author:	    
post_date:	    Sat, 21 Mar 2015 07:07:57 +0100
post_site:	    politiken.dk 
post_link:	    http://politiken.dk/udland/ECE2597883/ruslands-ambassadoer-truer-danmark-med-angreb-med-atommissiler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis nogen skulle tro, at Danmarks forhold til Rusland ikke kunne blive mere 
anstrengt, kan der være grund til genovervejelse. 
</p><p>
I et debatindlæg i Jyllands-Posten lørdag advarer den russiske ambassadør i 
Danmark, Mikhail Vanin, om, at Danmark vil blive mål for et muligt russisk 
atomangreb, hvis vi tilslutter os Natos missilforsvar. 
</p><p>
»Jeg tror ikke, at danskerne helt forstår konsekvenserne af, hvad der sker, 
hvis Danmark tilslutter sig det amerikansk-styrede missilforsvar. Sker det, 
bliver danske krigsskibe mål for russiske atommissiler«. 
</p><p>
»Danmark vil blive en del af truslen mod Rusland. Det vil blive mindre 
fredeligt, og forholdet til Rusland vil tage skade. Det er naturligvis jeres 
beslutning - jeg vil blot minde jer om, at I vil miste både penge og 
sikkerhed«, siger Mikhail Vanin til Jyllands-Posten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/int_europa/ECE2595958/europa-forlaenger-sanktioner-mod-rusland/">Europa forlænger sanktioner 
mod Rusland</a></p><p>
Derudover nævner ambassadøren, at Rusland samtidig råder over missiler, »som 
garanteret kan gennemtrænge det fremtidige globale missilforsvarssystem«. 
</p><p>
Indlægget vækker både undren og vrede blandt danske politikere. Blandt dem er 
udenrigsminister Martin Lidegaard (R), der på trods af snakken om angreb 
maner til besindighed. 
</p><p>
»Hvis han har udtalt sig i den retning, er det selvfølgelig uacceptabelt. 
Rusland ved udmærket godt, at Natos missilforsvar er defensivt og ikke er 
vendt mod dem. Vi er uenige med Rusland om mange vigtige ting, men det er 
vigtigt, at tonen mellem os ikke eskalerer«, siger Martin Lidegaard til 
Jyllands-Posten. 
</p><p class=" bl-elem">
SF’s forsvarsordfører og tidligere udenrigsminister, Holger K. Nielsen, der 
selv er modstander af missilforsvaret, er forundret og siger til avisen, at 
»det er en vanvittig udtalelse, at Danmark skulle være et mål for russiske 
missiler«. 
</p>	
</div>
</div></body></html>
