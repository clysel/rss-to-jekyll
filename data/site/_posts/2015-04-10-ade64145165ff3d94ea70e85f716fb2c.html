---
layout:     post
title: 	    "Ban Ki-moon: »Flygtningelejr begynder at ligne en dødslejr«"
post_author:	    
post_date:	    Fri, 10 Apr 2015 13:47:11 +0200
post_site:	    politiken.dk 
post_link:	    http://politiken.dk/udland/fokus_int/borgerkrigenisyrien/ECE2622701/ban-ki-moon-flygtningelejr-begynder-at-ligne-en-doedslejr/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Borgerkrigen i Syrien</h4>
<div class="fakta-body"><p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/"> 
<img src="http://multimedia.pol.dk/archive/00921/Mideast_Syria_Timel_921742d.jpg" alt="" border="0"/></a><br/>
<br/>
Borgerkrigen i Syrien har varet i over fire år. 220.000 er blevet dræbt, en 
million er kvæstet, og 11 millioner er sendt på flugt. 
</p>
<p>
<a href="http://politiken.dk/magasinet/feature/ECE2592864/fire-aar-220000-draebte-en-million-saarede-11-millioner-paa-flugt-hvorfor/">Få hele historien - fortalt i 10 kapitler </a>
</p>
</div>
</div>
<p>
De tilbageværende 18.000 beboere i flygtningelejren Yarmouk uden for Damaskus 
risikerer at blive omdannet til et levende skjold, når den syriske hær i 
samarbejde med palæstinensiske militser angriber bevægelsen Islamisk Stat, 
der på lidt over en uge har taget kontrol over størstedelen af lejren. 
</p><p>
Sådan lyder advarslen fra FN's generalsekretær, Ban Ki-moon. Han er forfærdet 
over udsigten til, at livsbetingelserne for de i forvejen plagede 
palæstinenere i lejren nu bliver endnu værre. Han appellerer i en udtalelse 
til, at alle civile i lejren bliver skånet, og siger, at et angreb på lejren 
- der er en sønderbombet bydel - vil være endnu en krigsforbrydelse i et 
Syrien, hvor Yarmouk nu repræsenterer »det dybeste helvede«. 
</p><p>
»Flygtningelejren begynder at ligne en dødslejr«, siger Ban Ki-moon. 
</p><p><b class="ext-link">LÆS FEATURE</b><a class="embeddedlink" href="http://politiken.dk/udland/fokus_int/fokus_IS/ECE2619392/mon-gud-begynder-at-kaste-sten/">Mon Gud begynder at kaste sten?</a></p><p>
Han reagerer, fordi den syriske regering har lavet en aftale med 
palæstinensiske militante grupperinger i lejren om at angribe Islamisk Stat, 
der 1. april sendte flere hundrede mand ind i Yarmouk og gik i kamp med de 
palæstinensiske militser og oprørere fra Den Frie Syriske Hær. 
</p><p>
Et sådant angreb fra regimet og militserne vil uundgåeligt gå ud over de 
civile, der stadig opholder sig derinde og ikke kan slippe ud, lyder det fra 
Ban Ki-moon. 
</p><h3>
Ban Ki-moon ringer til verdens ledere 
</h3><p>
Han opfordrer alle FN's medlemslande, der har indflydelse på den syriske 
regering, og alle parter på jorden til at sikre, at der kan komme nødhjælp 
ind til beboerne og samtidig give dem mulighed for at forlade området uden 
at risikere at blive slået ihjel. 
</p><p>
Desuden vil Ban Ki-moon personligt ringe rundt til toneangivende landes 
politiske ledere og repræsentanter for verdenssamfundet for at gøre det 
klart, at de står over for en test, der vil vise, om verden overhovedet er i 
stand til at forhindre en så alvorlig humanitær katastrofe som den i 
Yarmouk-lejren. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/Mideast_Syria_Fight_927333y.jpg" alt="" border="0"/><span class="caption"><span class="f-img-caption">Belejret. 
</span>Tidligere kunne FN komme ind i Yarmouk-lejren og uddele mad til indbyggere, der her venter i kø på fødevarer. Det kan FN ikke nu, hvor Islamisk Stat kontrollerer størstedelen af Yarmouk. Foto: United Nations</span></span></p><p>
Før borgerkrigen i Syrien begyndte for fire år siden, boede der omkring 
150.000 menensker i lejren, der primært huser palæstinensere og efterkommere 
fra de palæstinensere, som flygtede fra krigen i Israel i 1948, da staten 
Israel blev oprettet. Lejren er en egentlig bydel med beboelsesejendomme, 
skoler, butikker og moskéer. 
</p><div class="art-fakta article-box">
<h4 class="">
Fakta</h4>
<h5>
Flygtningelejren Yarmouk</h5>
<div class="fakta-body" data-buildingblock="embedded_factboxlink">
<ul class=" bl-elem"><li>Yarmouk ligger i udkanten af Damaskus, blot seks kilometer fra 
præsidentpaladset. Lejren blev oprettet i 1957 til palæstinensere, der 
flygtede fra Israel under krigen i 1948 i forbindelse med oprettelsen af 
staten Israel. </li><li>150.000 personer boede i lejren, da borgerkrigen i Syrien brød ud i 2011. 
Primært flygtninge og efterkommere, men også syriske statsborgere. 
Lejren består ikke af telte, men er blevet til en egentlig bydel med 
beboelsesejendomme. Den har været et velfungerende samfund med skoler, 
butikker, markeder, moskéer m.m. </li><li>For to år siden indledte regeringshæren en belejring af Yarmouk med 
luftangreb, bomber, missiler og artilleri. Det skete, efter at 
oprørsmilitser havde samlet sig i lejren. Der kommer ikke tilstrækkeligt 
med nødhjælp ind i området. </li><li>Belejringen er gået hårdt ud over lokalbefolkningen, der mangler mad, rent 
drikkevand og andre fornødenheder. Mange er fejlernærede, og 
hospitalerne fungerer dårligt eller slet ikke på grund af mangel på 
medicin og personale. Hospitaler er også blevet ramt af bombeangreb. 
Sult og sygdom er udbredt. Nogle er ligefrem døde af sult.</li><li>Langt de fleste beboere i lejren er flygtet. Der er kun 18.000 tilbage. 
Deriblandt 3.500 børn.</li><li>1. april indledte Islamisk Stat et angreb på lejren og kontrollerer nu 
størstedelen af den. Der er kampe i gaderne, og regeringshæren har 
optrappet sine angreb på Yarmouk. </li><li>Ingen af parterne lader nødhjælp komme ind i bydelen, ligesom det er forbundet 
med stor risiko at forsøge at flygte derfra. Flere civile er siden 1. 
april blevet dræbt af snigskytter, da de prøvede at forlade området. </li><li class=" bl-elem">FN har krævet, at konfliktens parter lader nødhjælp komme ind. Samtidig skal 
der sættes gang i en sikker evakuering af indbyggerne, kræver FN.</li></ul>
</div>
</div><p>
En række oprørsgrupper samlede sig tidligt i borgerkrigen i lejren, og Assads 
syriske regime har belejret Yarmouk de seneste to år med stribevis af angreb 
fra jorden og fra luften. De civile har reelt været afskåret for omverdenen 
og har været afhængige af nødhjælp udefra for at overleve. Sult, sygdomme og 
fejlernæring er udbredt i Yarmouk, hvor hospitaler er bombet og mangler 
medicin, hvor der ikke er nok rent vand og fødevarer, og hvor børn nu er 
begyndt at samle vand fra beskidte vandpytter. </p><h3>
200 døde af sult på to år 
</h3><p>
Infektioner, hjertesygdomme, diarre og dehydrering plager indbyggerne. Og 
sårede kan stort set ingen behandling få, da der mangler personale, blod og 
medicin på hospitalerne. Manglen på mad er så alvorlig, at omkring 200 
personer ifølge FN er døde af sult i Yarmouk de seneste to år. Med Islamisk 
Stats indtog i Yarmouk 1. april blev en slem situation værre. Nødhjælp kan 
ikke komme ind, og det er forbundet med livsfare at forsøge at slippe ud. 
Flere civile er blevet dræbt af snigskytter, da de prøvede at forlade 
Yarmouk, ligesom der er rapporter om yderligere dødsfald forårsaget af sult. 
</p><p>
Islamisk Stat har for at illustrere sin magt ifølge flere rapporter allerede 
nu forestået flere offentlige halshugninger af oprørssoldater, som de har 
taget som gidsler. 
</p><p>
Yarmouk-lejren ligger i udkanten af Syriens hovedstad, Damaskus, tæt på 
regimets magtcentrum. Således ligger præsident Bashar al-Assads palads blot 
seks kilometer fra de gader, hvor der lige nu er kampe mellem krigere fra 
Islamisk Stats og palæstinensiske militser. Det er første gang siden 
borgerkrigens begyndelse, at Islamisk Stat er så tæt på hovedstaden, og 
iagttagere frygter, at såfremt IS får fodfæste på kanten af Damaskus, vil 
det have uoverskuelige konsekvenser for, hvordan borgerkrigen udvikler sig. 
</p><p><b class="ext-link">LÆS ANALYSE</b><a class="embeddedlink" href="http://politiken.dk/udland/fokus_int/fokus_IS/ECE2619455/analyse-yarmouks-fald-viser-assads-svaghed/">Yarmouks fald viser Assads 
svaghed </a></p><p>
Islamisk Stat, der vil etablere et kalifat bygget på sharialov i Mellemøsten, 
har de seneste to år erobret store dele af det nordlige og nordøstlige 
Syrien og er nu den stærkeste oprørsgruppe i landet. 
</p><p>
Under beskyttelse af det syriske regime var en gruppe journalister i går inde 
i udkanten af Yarmouk flygtningelejren for at danne sig et indtryk af 
situationen. De så sønderbombede bygninger, der stod som tomme skalle. 
Gaderne flød med murbrokker i flere meters højde. Flere bygninger var i 
brand, og der var skudhuller overalt. En gruppe får gik rundt i ruinerne, og 
der stod ødelagte vandtanke i gaderne, skriver Associated Press. 
</p><p>
FN's generalsekretær Ban Ki-moon siger, at verden ikke blot kan kigge på, mens 
en massakre udfolder sig i Yarmouk. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00926/NET-udland-syrien-d_926635a.gif" alt="" border="0"/></span></p>	
</div>

</div></body></html>
