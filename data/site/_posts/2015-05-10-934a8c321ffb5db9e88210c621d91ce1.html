---
layout:     post
title: 	    "Derfor skal Milano opleves på cykel"
post_author:	    
post_date:	    Sun, 10 May 2015 20:09:16 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2660746/derfor-skal-milano-opleves-paa-cykel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
<b>På cykel i Milano:</b></h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Bl_kklatkort_Milano_934770v.jpg" alt="" border="0"/></span></p><p>
Der er mange muligheder for cykelleje i Milano. Prøv AWS Bici i Via Ponte 
Seveso eller Rossignoli i Corso Garibaldi. Spørg evt. i hotelreceptionen, 
der som regel ved, hvor nærmeste forhandler ligger. Politiken betalte 90 
kroner for en dags leje. Se <a target="_blank" href="http://www.awsbici.com">awsbici.com</a> 
og<a target="_blank" href="http://www.rossignoli.eu"> rossignoli.eu</a>. 
</p><p class=" bl-elem">
Milano har også et stort bycykel-system, og det er sikkert at cykle i byen. 
Vær dog opmærksom på bilister, der kører mere frisk end herhjemme, samt 
sporvognsrillerne, der findes på mange af gaderne. 
</p>
</div>
</div><p>
Milano en tidlig lørdag formiddag. Det er en by, der glipper lidt med øjnene 
og rækker stille ud efter dagen. Kun få folk er sivet ud på gaderne. Enkelte 
steder bliver der nippet til en cappuccino bag solbrillerne i forårssolen. 
</p><p>
Jeg er til gengæld frisk og ruller min mintgrønne herrecykel ud fra baggården 
hos cykelforretningen AWS Bici i Porta Nuova-kvarteret bag hovedbanegården 
og begiver mig stille ned ad cykelstien med den røde belægning på Via 
Melchiorre Gioia. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/italien/milano/ECE2146626/hvis-du-nogensinde-skal-paa-storbyferie-i-milano-er-dette-guiden-du-skal-bruge/">Hvis du nogensinde skal på 
storbyferie i Milano, er dette guiden du skal bruge</a></p><p>
Stille flyder jeg igennem storbyen og freder mine fødder, der trampede gader 
og stræder tynde i går. Man kender det så godt. Fødder, der værker. Ben, der 
er ømme. Storbyferie kræver gode sko og solide kortkundskaber, så man ikke 
pludselig går 700 meter den ene vej og det samme tilbage igen for at komme 
tilbage på sporet. 
</p><p>
På cykel bliver din rækkevidde større, du oplever flere ting og lumrer ikke i 
en mørk metro, hvor du ikke får den vigtige fornemmelse og følelse af byens 
anatomi, overgangene fra et kvarter til et andet eller de overraskende 
bygninger, du ikke kendte fra guidebogen, eller de råd, du har fået 
hjemmefra. 
</p><h3>
By med cykelhistorie 
</h3><p>
Norditalienske Milano er fin at cykle rundt i. Ikke bare er byen traditionelt 
forbundet med italiensk cykelhistorie eksemplificeret i fremstillingen af de 
store klassiske cykelmærker som Bianchi og Cinelli, løb som Milano-San Remo 
og den afsluttende etape i Giro d’Italia, landets pendant til Tour de 
France. Det er også byen, som Jørgen Leth tog til som ung student i 
1950’erne og ved et tilfælde overværede idolet Fausto Coppi træne på 
cykelbane-alteret Velodromo Vigorelli. 
</p><p><b class="ext-link">GUIDE</b><a class=" bl-elem" href="http://politiken.dk/rejser/turengaartil/europa/italien/milano/">Her 
er Rejsers samlede guide til Milano </a></p><p>
På det lavpraktiske plan er Milano overskuelig og nogenlunde ekviperet med 
cykelstier. Og cykelture i byen er den helt rigtige måde at se byen på lige 
nu: Verdensudstillingen Expo 2015 præger Milano frem til 31. oktober under 
sloganet ’Feeding the Planet, Energy for Life’ og sætter i øvrigt også fokus 
på fødevarer og gastronomi. Korruption og ballade har dog præget optakten. 
’Expo = mafia’ står der på murene flere steder i byen med sort maling. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/DSC00760_JPG_934767x.jpg" alt="" border="0"/><span class="caption"><span class="f-img-caption">Tårne. 
</span>Detn110 meter høje Bosco Verticale-beboelsesejendom (til højre) har op til 6 meter høje træer på altanerne. Til venstre ses Italiens højeste skyskraber, Torre Unicredit. Foto: Sune Højrup Bencke</span></span>
Dagens første uplanlagte holdt er ved udsigten til den 110 meter høje Bosco 
Verticale-beboelsesejendom med op til 6 meter høje træer på altanerne. I 
baggrunden lurer Italiens højeste skyskraber, Torre Unicredit. Jeg har kun 
kørt i fem minutter. 
</p><p>
Jeg har planlagt, at det første stop skal være Milanos domkirke, Duomoen, der 
er byens centrale punkt. Men siden jeg er Italien, skal der tankes 
cappuccino først. Jeg glider igennem de små snørklede gader i 
Brera-kvarteret. Holder nøje øje med sporvognssporene, så jeg ikke vælter, 
og styrer målrettet ind til en tilfældig lille café i Via Mercato. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/DSC00763_web_934784y.jpg" alt="" border="0"/><span class="caption"><span class="f-img-caption">Farver. 
</span>En lyserød Fiat 500 og en Bianchi-farvet cykel. Mere italiensk bliver det ikke. Foto: Sune Højrup Bencke</span></span>
Min grønne cykel er parkeret klods op ad en lyserød Fiat 500. De går ret godt 
i spænd – en italiensk automobilklassiker i sart pink og den grønne 
cykelfarve, der blev legendarisk, fordi italienerne efter Anden Verdenskrig 
lå inde med masser af grøn armymaling, der sammen med hvidt blev til denne 
uforlignelige mintgrønne cykelfarve. 
</p><h3>
Den fantastiske domkirke 
</h3><p>
På vej videre holder jeg for rødt sammen med en gammel knark på en smuk 
Campagnolo-cykel. 
</p><p>
»Hvilken vej går cykelstien?«, spørger han, mens vi venter på grønt. 
</p><p>
Jeg forklarer, at jeg kun er gæst i byen og ikke kan hjælpe ham. 
</p><p>
»Ha!«, svarer han. »Jeg bor her, men ved ikke engang, hvor cykelstierne er«. 
</p><p>
Nettet af cykelstier er svært at gennemskue, og jo dybere jeg ruller ned mod 
Duomoen, jo flere krøllede, skyggefulde, ensrettede gader dukker der op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2586262/alle-de-bedste-steder-her-skal-du-spise-i-rom/">Alle de bedste steder: Her 
skal du spise i Rom</a></p><p>
Men så står Duomoen der. 135 spir, 3.400 statuer, 108 meter høj. Det tog 
næsten 500 år, før den stod færdig. Den store attraktion er marmortaget, der 
godt 250 trappetrin oppe giver en vidunderlig udsigt over Milano. Det er en 
klar dag, og jeg kan se de snedækkede alper i baggrunden. 
</p><p>
Oppe på taget er det værd at holde øje med alle de vilde figurer, der troner 
fra spir og kanter. Fra klassisk religiøse ikoner til noget, der ligner en 
flyvende and med hugtænder. Øverst oppe sætter jeg mig i solen og bliver 
varmet igennem, mens selfie-sticksene vajer for vinden, og en skoleklasse 
får en lektion i Visconti-familiens projekt med byggeriet af den enorme 
gotiske kirke. 
</p><h3>
Udstilling til gemmebogen 
</h3><p>
Nede på Piazza del Duomo lader jeg cyklen stå og finder ind i museumsbygningen 
Palazzo Reale. Først og fremmest fordi den lille café i den stille gård 
serverer en opkvikkende espresso. Men så opdager jeg, at sidebygningen huser 
en ny og gennemgribende udstilling om Leonardo da Vinci. Den er dog ikke 
åbnet endnu, men løber fra 1. maj og frem til 31. oktober. Men ’Leonardo3 – 
The World of Leonardo Exhibition’ lyder som et scoop med flere 
udstillingselementer, der har decideret verdenspremiere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1565106/napoli-tag-paa-opdagelse-i-pizzaens-hjemby/">Napoli: Tag på opdagelse i 
pizzaens hjemby</a></p><p>
Nu tager jeg et godt stræk i sadlen for at komme ned til kanalkvarteret 
Naviglio. De to kanaler Pavese og Grande er en del af et større system, der 
engang kunne ses over hele Lombardiet. I dag er det et hyggeligt kvarter med 
restauranter (oplagt frokoststed for den sultne cyklist) og barer, og om 
lørdagen er her loppemarked langs Grande, så jeg trækker cyklen, mens jeg 
forsøger at spotte et godt tilbud blandt det meget ragelse, der ligger til 
skue. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/IMG_4487_JPG_934766y.jpg" alt="" border="0"/><span class="caption"><span class="f-img-caption">Loppemarked. 
</span>Boderne langs kanalerne i Milano har både fund og ragelse til salg. Foto: Sune Højrup Bencke</span></span>
Det er en sjov oplevelse at krydse frem og tilbage i de små gader mellem de to 
kanaler. Stille, små beboelseskvarterer afløses af larmende shoppinggader. 
</p><h3>
Husk at bestille plads 
</h3><p>
På den anden side af frokost kører jeg op til endnu en af byens helt store 
seværdigheder. Men et besøg i Santa Maria della Grazie, hvor Leonardo da 
Vincis ’Den Sidste Nadver’ kan ses, kræver reservation lang tid i forvejen. 
Værket blev skabt mellem 1494 og 1497. Leonardo da Vinci eksperimenterede 
med farvernes bindemiddel, hvilket viste sig at være en dum idé, idet det 
delvis ødelagde maleriet. Det har man forsøgt at rette op på lige siden, og 
’Den Sidste Nadver’ er senest restaureret i 1999. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/guider/firenze/insiderguider/ECE2537850/storbyferie-saadan-skal-du-tilbringe-en-weekend-i-firenze/">Storbyferie: Sådan skal du 
tilbringe en weekend i Firenze</a></p><p>
Nu er det tid til at rulle op mod Porta Nuova-kvarteret igen. Undervejs slår 
jeg et sving ind om Sforzesborgen og kigger. Også her havde Leonardo da 
Vinci sin fremsynede hjerne med i spillet. Sammen med Donato Bramante blev 
han i 1400-tallet hyret til at kreere en bolig for Sforza-familien. I dag er 
borgen et museum med værker af blandt andre Michelangelo. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00934/DSC00767_web_934773y.jpg" alt="" border="0"/><span class="caption"><span class="f-img-caption">Transportmiddel. 
</span>De små gader i Milanos historiske centrum er oplagte at udforske på cykel. Foto: Sune Højrup Bencke</span></span>
Cyklen skal afleveres inden klokken 18, og det livsvigtige spørgsmål er nu, om 
jeg skal have min aperitivo før eller efter. Aperitivo er særligt milanesisk 
og dækker over den drink – eller drinks – med tilhørende 
sidevogne af delikate tapaslignende småretter, som man spiser mellem 18 og 
19. Efter en hel dag på cykel er det nemt at forestille sig, hvor godt en 
negroni (gin, Campari, sød rød vermouth – måske med prosecco i stedet for 
gin) vil smage, når først cyklen er sat i stald. Jeg kører direkte op til 
cykelsmeden og afleverer cyklen. 
</p>	
</div>

</div></body></html>
