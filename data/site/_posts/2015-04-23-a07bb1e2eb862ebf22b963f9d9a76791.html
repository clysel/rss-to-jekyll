---
layout:     post
title: 	    "Islamisk Stat lokker flere og flere kvinder med romantiske løfter"
post_author:	    
post_date:	    Thu, 23 Apr 2015 18:56:52 +0200
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2640038/islamisk-stat-lokker-flere-og-flere-kvinder-med-romantiske-loefter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif. 
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak. 
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>. 
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak. 
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/>
</p>

</div>
</div>
<p>
Midt i en den frygtede terrororganisation Islamisk Stats absolutte højborg 
Raqqa i Syrien bor en gruppe norske kvinder. 
</p><p>
Kvinderne, der er rejst fra det kolde nord til Syrien, bor og lever i det, den 
norske avis Dagbladet omtaler som et »lille norsk samfund« i byen. 
</p><p>
Avisen fortæller i dag, at omkring 70 norske statsborgere og personer med 
lovligt ophold i Norge ifølge norsk politis efterretningstjeneste, PST, i 
øjeblikket befinder sig i Syrien. 
</p><p>
Og ifølge den internationalt anerkendte svenske terrorforsker Magnus Ranstorp, 
der er leder af det svenske Forsvarshögskolan, er det et stigende problem, 
at især kvinder fra vestlige lande forlader deres hjemlande for at slutte 
sig til Islamisk Stat. 
</p><p>
»Antallet af kvinder, der rejser til Syrien, er stigende. Fra Göteborg rejser 
flere kvinder og børn end mænd i øjeblikket til Syrien og Irak for at slutte 
sig til Islamisk Stat«, siger Magnus Ranstorp om kvinderne, der i England 
kaldes <i>jihadi wives</i>. 
</p><p>
Magnus Ranstorp peger på, at man ved, at op imod 200 franske kvinder og 150 
britiske kvinder er rejst til blandt andet Raqqa for at blive en del af 
Islamisk Stat. 
</p><h3>
Der foregår en romantisering af livet i Raqqa 
</h3><p>
Også ifølge Politiets Efterretningstjenestes Center for Terrroranalyse 
engagerer et stigende antal europæiske kvinder sig i Syrien-konflikten. 
</p><p>
Sidste år kom det frem, at omkring 10-15 danske kvinder og 20 svenske kvinder 
skulle leve i Islamisk Stat-kontrollerede områder. Blandt andet blev to 
dansksomaliske kvinder i januar dræbt i Syrien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2441352/tvillingesoestre-voksede-op-i-aarhus--nu-er-de-flyttet-til-islamisk-stat/">Tvillingesøstre voksede op i 
Aarhus – nu er de flyttet til Islamisk Stat</a></p><p>
Og ifølge Magnus Ranstorp er der flere forskellige grunde til, at også 
kvinderne bliver tiltrukket af den barbariske organisation. 
</p><p>
»Nogle har som mål at blive gift dernede. Andre rejser, fordi de bliver 
diskrimineret i deres hjemlande eller som et oprør mod deres forældre. Endnu 
andre bliver tiltrukket af tanken om krigerne. De ser op til dem, der kæmper 
for Islamisk Stat og ser dem næsten, som var de popidoler«, siger Magnus 
Ranstorp og fortsætter: 
</p><p>
»I nogle kredse sker der en romantisering af livet i Raqqa og en idolisering 
af dem, der kæmper for Islamisk Stat«. 
</p><h3>
Første kontakt sker på nettet 
</h3><p>
Kvinderne bliver lokket til Syrien af andre kvinder, fortæller Magnus 
Ranstorp. 
</p><div class="art-fakta article-box">
<h4 class="fallback">fakta</h4>
<h5>
Islamisk Stat</h5>
<div class="fakta-body" data-buildingblock="embedded_factboxlink">
<p>
Magnus Ranstorp om Islamisk Stat:
</p><p>
Islamisk Stat opstod ud af gruppen Islamisk Stat i Irak og kom for alvor i 
frontlinjen med den syriske borgerkrig. Det er en fortsættelse af al-Qaeda i 
Irak under Abu Musab al-Zarqawi«.
</p><p>
»Gruppen ledes nu af Abu Bakr al-Baghdadi. De øvrige ledere er hovedsageligt 
enten tidligere Ba'ath-topfolk (Saddam Husseins parti, red.) eller 
tjetjenere. Det er usikkert, præcis hvor mange IS-folk der er«. 
</p><p>
»Det er uvist, hvor mange vesterlændinge, der har sluttet sig til, men man 
mener, der er omkring 1.400 franskmænd - 150 af dem kvinder, 5 fra Portugal, 
knap 100 fra Spanien, 150 fra Østrig, 400-500 fra de baltiske lande, 130-300 
fra Sverige, 70 nordmænd og omkring 100 danskere«.
</p><p>
»Deres slutmål er at etablere en islamisk stat, et kalifat. Deres foretrukne 
metode til angreb er skyderier på offentlige steder - lidt ligesom vi så i 
Mumbai i 2008. Og så går de efter jødiske mål, eksempelvis det jødiske 
museum i Bruxelles«.
</p><p class=" bl-elem"><b class="ext-link">TERRORENS VERDENSKORT</b><a class="embeddedlink" href="http://politiken.dk/udland/ECE2511406/terrorens-verdenskort-her-opererer-de-stoerste-islamistiske-terrorgrupper/">Her opererer de største 
islamistiske terrorgrupper</a></p>
</div>
</div><p>
»De bliver identificeret på nettet af andre kvinder fra Islamisk Stat, som 
derefter tager kontakt til dem, bearbejder dem og - i sidste ende - måske 
rekrutteret ved personlige møder«, siger han. </p><p>
En kvinde bosiddende i netop Raqqa offentliggjorde i september sidste år nogle 
optagelser, hvor hun med et skjult Gopro kamera filmer livet i IS-hovedbyen. 
</p><p>
Kvindens optagelser viser blandt andet, hvordan en række kvinder iført niqab 
sidder ved hver deres computer i afskærmede båse i et kælderlokale. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/fokus_int/fokus_IS/ECE2406764/kvinder-i-niqab-gaar-da-paa-facebook-i-hjertet-af-islamisk-stat/">Kvinder i niqab går da på Facebook 
i hjertet af Islamisk Stat</a></p><p>
Kvinderne taler flydende fransk uden accent via Skype med deres pårørende i 
Frankrig, der kan høres give udtryk for, at de ikke kan forstå, hvorfor de 
muslimske kvinder er rejst til Raqqa. 
</p><p class=" bl-elem">
Nogle er taget af sted for at finde en passende mand, andre er rejst til 
Islamisk Stats syriske hovedby for at blive genforenet med deres mænd, der 
er rejst i forvejen for at drage i hellig krig for Allah. 
</p>	
</div>

</div></body></html>
