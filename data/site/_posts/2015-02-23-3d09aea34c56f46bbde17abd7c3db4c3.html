---
layout:     post
title: 	    "Familier frygter, at britiske skolepiger har sluttet sig til Islamisk Stat"
post_author:	    
post_date:	    Mon, 23 Feb 2015 09:47:54 +0100
post_site:	    politiken.dk 
post_link:	    http://politiken.dk/udland/ECE2558648/familier-frygter-at-britiske-skolepiger-har-sluttet-sig-til-islamisk-stat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Familier og politi i Storbritannien frygter, at tre skolepiger på 15 og 16 år 
er rejst mod Syrien for at tilslutte sig Islamisk Stat. 
</p><p>
Med en bamse iført en blå Chelsea-trøje under armen står Hussen Abase, faderen 
til 15-årige Amira Abase, der er en af de tre forsvundne piger, i dag frem i 
britiske medier med en tårevædet besked til sin datter. 
</p><p>
»Vi er deprimerede, og det er meget stressende. Vores besked til Amira er, at 
hun skal komme hjem igen. Vi savner dig. Vi kan ikke holde op med at græde. 
Vær sød at tænke dig om igen. Lad være med at tage til Syrien«, siger Hussen 
Abase, ifølge The Guardian. 
</p><p>
Amira Abase, Shamima Begum, 15, og Kadiza Sultana, 16, stak af fra deres hjem 
i London i tirsdags. De tre veninder tog til lufthavnen Gatwick syd for 
London, hvorfra de fløj til Istanbul, Tyrkiet. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Satellite_915459a.jpg" alt="" border="0"/><span class="caption"><span class="f-img-caption">Efterlyst. 
</span>Metropolitan Police i Storbritannien har offentliggjort overvågningsbilleder fra lufthavnen, der viser de tre piger. Foto: Metropolitan Police</span></span></p><p>
De terrorbekæmpende instanser i Storbritannien er efterfølgende blevet 
kritiseret for ikke at have opfanget signaler om, at de tre teenagepiger 
kort forinden kan have vist interesse for Islamisk Stat på sociale medier. 
</p><h3>
Kontakt med IS på Twitter 
</h3><p>
Ifølge faren opførte Amira Abase sig helt normalt op til sin forsvinden. Hun 
havde fortalt sin familie, at hun skulle til et bryllup og ville være væk 
hele dagen. Hun sendte en sms til sin far, hvori hun fortalte, at stedet var 
»lidt langt væk«, men at hun ville huske at bede sin bøn og komme hjem igen. 
Tirsdag aften meldte familien hende savnet. 
</p><p>
Hussen Abase fortæller, at datteren aldrig har talt med ham om jihad, men 
»måske med venner«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2469746/jeg-var-fange-hos-islamisk-stat/">Jeg var fange hos Islamisk Stat</a></p><p>
Tilbage i 2013 forlod den skotske kvinde Aqsa Mahmood sit hjem for at gifte 
sig med en IS-kriger i Syrien, og man mener, at de britiske piger kan have 
været i kontakt med hende på Twitter. Mahmood er kendt for at være en stærk 
fortaler for IS på sociale medier. 
</p><p>
En Twitter-konto, der kobles til Shamima Begum, viser ifølge The Guardian, at 
hun kontaktede Mahmood et par dage inden de tre piger fløj til Istanbul. 
Kontakten mellem de to har ført til stærk kritik af den britiske overvågning 
af Mahmood. 
</p><h3>
Veninde er tidligere stukket af 
</h3><p>
Også søsteren til Shamima Begum, Renu Begum, har udtrykt sin bekymring i 
offentligheden. Hun fortæller, at den unge pige var oprevet, da en af hendes 
veninder fra samme skole stak af til Syrien tilbage i december. 
</p><p>
Dengang blev Shamima Begum og hendes veninder afhørt af politiet, men der var 
angiveligt ikke noget, der tydede på, at pigerne havde nogen intentioner om 
at følge efter deres veninde. 
</p><p>
»Vi håber bare... Måske er hun taget af sted for at se til sin veninde og tale 
noget fornuft ind i hende«, siger Renu Begum til The Guardian. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2512059/draebt-syrienskrigers-mor-min-dreng-er-blevet-hjernevasket/">Dræbt Syrienskrigers mor: Min 
dreng er blevet hjernevasket</a></p><p>
Hun beskriver sin søster som en sød, venlig og »meget, meget intelligent« 
person. 
</p><p>
»Hun var den mest intelligente af os alle sammen, men hun er ung, og et ungt 
sind er let at påvirke«, siger hun. 
</p><p>
Politiinspektør ved Metropolitan politi i London Richard Walton har udtrykt, 
at han er »ekstremt bekymret« for pigernes sikkerhed. 
</p><p class=" bl-elem">
Politiet har udsendt billeder og beskrivelser af de tre piger, ligesom de også 
har offentliggjort overvågningsbilleder fra Gatwick lufthavn. 
</p>	
</div>
</div></body></html>
