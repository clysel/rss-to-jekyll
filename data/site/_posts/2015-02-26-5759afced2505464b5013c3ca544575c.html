---
layout:     post
title: 	    "FCK-back satser på København, før turen skal gå ud til en storklub i Europa"
post_author:	    
post_date:	    Thu, 26 Feb 2015 08:52:31 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2563924/fck-back-satser-paa-koebenhavn-foer-turen-skal-gaa-ud-til-en-storklub-i-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
Ludwig Augustinsson var helt ny IFK Göteborg-spiller, da Allsvenskan-klubben i 
slutningen af januar for godt to år siden deltog i træningsturneringen La 
Manga i Spanien og mødte det ukrainske storhold Shakhtar Donetsk med den 
brasilianske stjernespiller Willian på højrekanten. 
</p><p>
Den nu 20-årige svensker storspillede som venstre back og pillede pynten af 
Willian med en overbevisende, veldisponeret defensiv præstation, der fik 
alle agenter, sportschefer og talentspejdere, som sad og så på, til at 
spærre øjnene op, notere flittigt i ’han-er-værd-at-følge-bøgerne’ – og 
undre sig over, at en ukendt spiller kunne levere på det niveau. 
</p><p>
Bjarne Hansen, nu deltidsscout i FC København, oplevede på stedet den 
benovelse og enorme interesse for at vide mere om Ludwig Augustinsson, som 
lynhurtigt bredte sig. Hansen var dengang ansat som scout for Hamburger SV, 
hvor Frank Arnesen var sportschef, og Bjarne Hansen havde et solidt kendskab 
til Ludwig Augustinssons kvaliteter og udviklingspotentiale, og hvad han 
stod for som en moderne, offensiv backtype. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/superligaen/ECE2558218/fck-back-faar-en-formidabel-debut-med-baade-oplaeg-og-maal/">FCK-back får en formidabel 
debut med både oplæg og mål</a></p><p>
Ludwig Augustinsson var allerede på det tidspunkt også på FCK’s observations- 
og ønskeliste. For FCK-chefscouten Lars Højer Nielsen havde ligesom Bjarne 
Hansen fået kig på Augustinsson, da venstrebacken var 17 år og spillede i 
den næstbedste svenske række for Brommapojkarna. 
</p><div class="art-fakta article-box">
<h4 class="">
Ludwig Augustinsson</h4>
<h5>
BLÅ BOG </h5>
<div class="fakta-body" data-buildingblock="embedded_factboxlink">
<p><b>Født 21. april 1994 </b>i Stockholm. 
</p><p><b>Ungdomsspiller i IF Brommapojkarna</b>, hvor hans læremester var træneren 
Tobias Ackerman. Ludwig Augustinsson har stadig tilknytning til klubben, 
fordi træneren Andreas Engelmark er hans mentor. 
</p><p><b>Landskampe</b> på U15-, U16-, U17-, U19-, U21- og ligalandsholdet. 
</p><p class=" bl-elem"><b>Seniordebut </b>for Brommapojkarna i Superettan 2011. Debut for IFK 
Göteborg i Allsvenskan i 2013. FCK-debut 22. februar 2015.
</p>
</div>
</div><p>
»Lars og jeg mødtes tit til de samme kampe i Sverige«, fortæller Bjarne 
Hansen, der også arbejder for Premier League-klubben Sunderland. </p><p>
»Sidste år var Ludwig nok den mest spændende og mest omtalte unge spiller i 
Sverige. Og det er fantastisk, at han er kommet til FCK«. 
</p><p><b>Stor interesse for Ludwig</b></p><p>
Der var mange klubber, som forsøgte at kapre Ludwig Augustinsson. Men da 
københavnerklubben sidst i foråret 2014 henvendte sig til Augustinssons 
agent, Per Jonsson, og Ståle Solbakken fremlagde planer for, hvordan man vil 
bruge og udvikle ham, var sagen klar. 
</p><p>
»Det føles som det perfekte skridt for mig i min karriere at flytte til 
København«, sagde han, da kontrakten (fire og et halvt år) blev underskrevet 
i juni sidste år. 
</p><p>
Ludwig Augustinsson drømmer og har ambitioner om engang at komme til at spille 
i Premier League (Manchester United er hans favoritklub) eller i 
Bundesligaen (hvor FC Bayerns back David Alaba er hans yndlingsspiller). Og 
der skulle være garanti for, at det også bliver til virkelighed for ham – 
når man ser på, hvordan det er gået andre venstrebensbacker, som har optrådt 
på FCK-holdet. 
</p><h3>
Den forrygende debut i Parken 
</h3><p>
Nicklas Jensen skiftede fra FCK til Manchester City og kom videre til Borussia 
Dortmund og Fulham, inden han vendte hjem igen. Oscar Wendt spiller nu i 
Borussia Mönchengladbach, Bryan Oviedo i Everton, og Pierre Bengtsson tog 
til Mainz 05 1. januar – og gav plads til Ludwig Augustinsson, der fik den 
forrygende FCK-debut i Parken i søndags i 2-0-kampen mod FC Vestsjælland. 
</p><p>
»Jeg ved, at de største svenske klubber var klar med tilbud til mig, klubber i 
Holland henvendte sig, også FC Nordsjælland, og allerede tilbage i 2010 var 
jeg nede i Tyskland og træne med Borussia Mönchengladbach. Jeg har kendt til 
den store interesse for mig, men det har ikke forstyrret eller givet 
problemer«, forklarer den nye FCK’er. 
</p><p>
»Jeg kan bevare fødderne på jorden og koncentrere mig om at spille godt for 
min klub og dygtiggøre mig«. 
</p><p>
Han betegner debutkampen for FCK forleden som et absolut højdepunkt i 
karrieren, hvor han har haft andel i, at IFK Göteborg i 2013 blev svensk 
pokalvinder. Og han forlod IFK som svensk vicemester på holdet, hvor han 
spillede sammen med Lasse Vibe, der er blevet en af hans rigtig gode venner, 
Kenneth Zohore og Søren Rieks. 
</p><p><b class="ext-link">Ståle skamroser sin debutant:</b><a class="embeddedlink" href="http://politiken.dk/sport/fodbold/superligaen/ECE2558325/staale-skamroser-sin-debutant-nu-kan-ingen-huske-bengtsson/">Nu kan ingen 
huske Bengtsson</a></p><p>
»Det var klogt, at jeg blev i Göteborg i efteråret. Var jeg skiftet til FCK i 
juli, havde jeg slet ikke fået så megen kamptræning, som jeg fik i Sverige. 
Nu er jeg helt klar til at spille på et bedre hold i FCK. Et hold, der 
spiller bedre fodbold, er mere i boldbesiddelse og har spillere med flere 
individuelle kvaliteter, end IFK Göteborg har«, vurderer Ludwig Augustinsson. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg er sikker på, at jeg kommer til at score mere i FCK end i Göteborg
</p>
<p class="sender">
Ludwig Augustinsson 
</p>
</blockquote>
</div><p>
»IFK spiller også 4-4-2, men på FCK-holdet angriber backerne mere og gerne 
begge samtidig – som vi gjorde i søndags, da jeg lagde op til Tom Høglis 
hovedstødsmål. Det er det, jeg vil: have lov til at være meget med i 
opspillet og også i afslutningsspillet. Jeg er sikker på, at jeg kommer til 
at score mere i FCK end i Göteborg og at være med i mange flere scoringer, 
end jeg var i IFK. Også fordi jeg skal sparke alle fri- og hjørnespark fra 
højre side«. </p><p>
Ludwig Augustinsson var på ferie i Thailand med kæresten Miranda i det sene 
efterår, inden han i december genoptog træningen på en indendørs bane i 
Stockholm for at være så godt forberedt som muligt til starten i København. 
</p><h3>
Store roser fra landstrænerenn 
</h3><p>
I januar fik han debut på det svenske ligalandshold, og landstræner Erik 
Hamrén var overstrømmende i sine roser til ny-FCK’erens spil. Ludwig 
Augustinsson har optrådt på alle de svenske unglandshold og ser frem til 
EM-slutrundedeltagelse med U21-holdet til sommer. 
</p><p>
Han oplevede en slem nedtur i 2013, da han efter fine kampe på U19-landsholdet 
blev rykket op på U21-landsholdet og i en kamp mod Portugal pådrog sig en 
knæskade, der holdt ham væk i mange uger. Samme år i august skete det igen. 
</p><p>
»Det er det værste, jeg har prøvet«, fortæller den unge svensker, som valgte 
fodboldvejen efter også at have brugt tid som dreng på ishockey og 
indebandy. Han blev ikke fristet af volleyball, selv om hans mor, Elisabeth, 
var svensk landsholdsspiller i den sportsgren. 
</p><p class=" bl-elem">
Ludwig Augustinsson blev tidligt sporet ind på backpladsen rådgivet af 
ungdomstrænere, der så helt rigtigt. Så kom alle spejderne og agenterne 
efter ham – og snart kommer, formentlig, mange større europæiske klubber og 
ser på ham, når han spiller for FC København. 
</p>	
</div>
</div></body></html>
