---
layout:     post
title: 	    "Facebook vil selv hoste indhold for at forbedre brugeroplevelsen"
post_author:	    Martin Bernth
post_date:	    Tue, 05 May 2015 06:38:00 +0000
post_site:	    www.version2.dk 
post_link:	    http://www.version2.dk/artikel/facebook-vil-selv-hoste-indhold-forbedre-brugeroplevelsen-173330?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Facebook er færdige med blot at være en portal, der fodrer trafik til indholdssider andre steder på nettet. Den sociale tjeneste lokker derfor nu indholdsleverandører til at få hostet deres indhold på Facebooks eget site ved at tilbyde dem at beholde alle annoncekronerne selv. <a href="http://www.wsj.com/article_email/facebook-offers-to-let-publishers-keep-revenue-from-certain-ads-1430515600-lMyQjAxMTA1MDA5MTQwNzE3Wj">Det skriver Wall Street Journal.</a></p>



<p>Mediet citerer anonyme kilder, der er ‘bekendte med sagen’. De fortæller, at Facebook så tidligt som maj måned vil begynde at hoste indhold fra medier som BuzzFeed, New York Times og National Geographic.</p>

<p>Fordelen er trefoldig. Indholdsleverandørerne får nemlig lov til at beholde 100 procent af den annonceomsætning, de selv skaber på Facebook, mens det sociale medie vil tage 30 procent af de annoncekroner, som det genererer for medierne. Det er endnu uklart, hvordan dette skel sættes.</p>



<p>Samtidig skal den nye indlejring af indhold, der vil komme til at hedde ‘Instant Articles’ også kommer brugerne til gode, da det ved at holde indholdet ‘indendøre’ kan nedsætte ventetiden fra en bruger klikker på et link, til indholdet præsenteres. En ventetid, der ifølge Wall Street Journal kan være så lang som otte sekunder.</p>

<p>Endelig ligger en god portion af fordelen hos Facebook selv, der forventer, at de hurtigere indlæsningshastigheder vil gøre det mere attraktivt for brugere at frekventere sitet oftere og i længere tid ad gangen.</p>
  </section>

      </div></body></html>
