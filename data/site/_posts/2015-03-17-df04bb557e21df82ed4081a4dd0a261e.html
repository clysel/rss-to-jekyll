---
layout:     post
title: 	    "Blog: Harddisk-optager: Kan den opdateres?"
post_author:	    Kurt Westh Nielsen
post_date:	    Tue, 17 Mar 2015 09:32:00 +0000
post_site:	    www.version2.dk 
post_link:	    http://www.version2.dk/blog/harddisk-optager-kan-den-opdateres-104652?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>I Las Vegas i starten af dette årtusinde indkøbte jeg en digital harddiskoptager i ministørrelse. Dengang var det noget af det absolut mest hotte til lydoptagelser, som lod sig købe for penge.</p>

<p>Det sydkoreanske firma iRiver havde frigivet verdens første helt digitale bærbare enhed, iHP-120. Den rummede vanlige mikrofonindgange, analog line-indgang og ikke mindst en fiberoptisk digitalindgang, som gjorde det muligt at indspille direkte fra digitale kilder.</p>

<p>Ret vildt at tænke på nu om dage, hvor man ikke finder de digitale muligheder overhovedet på consumer-markedet for optageudstyr. Baggrunden for den fattigdom kender jeg ikke præcist, men jeg har ikke svært ved at forestille mig, at en international gentlemanaftale mellem musikbranchen og hardwareproducenterne kunne ligge bag.</p>

<h3>Ægte hifi-kvalitet</h3>

<p>Men det ser nemt ud at tilslutte mit aldrende optageapparat til den digitale lydudgang på min nyindkøbte Bluesound-streamer. Den afspiller indhold fra Wimp-musiktjenesten i hifi-kvalitet og frister med det røde lys fra den digitale udgang.
Min gamle <a href="http://en.wikipedia.org/wiki/Iriver_H100_series">iHP-120</a> rummer noget godt og noget skidt. Det gode er, at jeg har udskiftet den originale firmware med open source-projektet <a href="http://rockbox.org">Rockbox</a>’ langt bedre firmware, som skulle gøre en harddiskopgradering mulig. Og det er netop den larmende harddisk på sølle 20 GB, som har et alderdomsproblem. Desuden er det ikke godt, at den bruger meget strøm og larmer igennem på optagelser med den indbyggede mikrofon.</p>

<p><figure class="plugin full"><img src="http://www.version2.dk/sites/v2/files/styles/article_620px_width/public/ihp-120-1.jpg?itok=PmLK4lCm" alt=""/></figure></p>

<p><em>I 2003 var iHP120 verdens eneste consumer-lydoptager med optisk digitalindgang. Nu er tiden kommet til en overhaling.</em></p>

<p>Min Google-research efter en kur for iHP-120 har dog indtil videre båret frugt: Det er en dårlig idé at udskifte harddisken med hukommelseskort. Man skal bruge en SDD, der er pinkompatibel med den gamle harddisk, som beskrevet i Rockbox-forummet. Nu er ordren på en 128GB-disk og en påkrævet usb-konverter, som skal anvendes til at forberede den nye disk med formattering og kopiering via en pc, sendt af sted til Amazon. 
Så jeg glæder mig til at gå i gang med projekt "digitaloptager anno 2015" og brug af en Torx t5-skruetrækker. Hvis du har beslægtede erfaringer, gode råd eller kommentarer til mit lille projekt, så øs gerne ud af dem, inden jeg vender tilbage med nyt, når pakkerne lander i Danmark.</p>
  </section></div></body></html>
