---
layout:     post
title: 	    "Kavalkade: Her er 10 af den russiske rigmands værste udbrud"
post_author:	    
post_date:	    Tue, 24 Mar 2015 11:32:15 +0100
post_site:	    politiken.dk 
post_link:	    http://politiken.dk/sport/cykling/ECE2601749/kavalkade-her-er-10-af-den-russiske-rigmands-vaerste-udbrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mandag viste den impulsive russiske holdejer og milliardær, Oleg Tinkov, endnu 
en gang temperament og manglende tålmodighed, da han suspenderede 
Tinkoff-Saxos danske sportsdirektør, Bjarne Riis. 
</p><p>
Siden er holdet og Oleg Tinkov gået i flyverskjul, mens rygterne går om 
skænderier mellem russeren og Bjarne Riis om holdets forberedelser til 
sæsonen - og ikke mindst de manglende sejre. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2601531/dramatisk-brud-mellem-tinkoff-saxos-holdejer-og-bjarne-riis-under-opsejling/">Dramatisk brud mellem 
Tinkoff-Saxos holdejer og Bjarne Riis under opsejling</a></p><p>
Det er langt fra første gang, den russiske rigmand er røget hurtigt ud med en 
beslutning eller en kontroversiel udtalelse. Oleg Tinkov har nærmest gjort 
det til et adelsmærke at have en skarp holdning til cykelsporten og alle 
mulige andre emner på Twitter. 
</p><p>
Han luftede for et par dage siden på Twitter utilfredshed med danskere, der 
stadig har meninger om det tidligere Riis-ejede hold. Tinkov kritiserede 
først danske hjælperyttere for ikke at hjælpe stjerne Peter Sagan og gjorde 
det derefter klart, at Tinkoff-Saxo »ikke er et dansk nationalhold«, og folk 
skal lade være med »at fornærme mig«. 
</p><div class="art-io-other">
<p>
</p><blockquote class="twitter-tweet" lang="en"><p>And this is not Danish National 
team either! you have no money to have Pro-tour team, and have to swallow 
that. stop insulting me here</p>— Oleg Tinkov (@olegtinkov) <a href="https://twitter.com/olegtinkov/status/579735406293438465">March 22, 
2015</a></blockquote>

<p>
</p>
</div><p/><p>
Vi har prøvet at kigge tilbage på rækken af tidligere tweets, hvor Oleg Tinkov 
har meldt kontant ud. 
</p><h3>
Her er en form for top-10: 
</h3><p><b>1. </b>»Jeg har en ny idé: Et sponsorat af et kvindeligt cykelhold. Det er 
en win-win-situation med et lavt budget og mulighed for udelukkende at 
ansætte langbenede 'kællinger'« - juli 2013. 
</p><p><b>2. </b>»Jeg vil købe en hund og kalde den Froome (Contadors værste 
konkurrent, red.). Og så vil jeg banke den hver morgen og aften. Derefter 
vil jeg undlade at fodre ham i tre uger. Hævn« - juli 2013. 
</p><p><b>3. </b>»Køb en russisk Kalashnikov, sejl ud til en ø, find en sommerlejr og 
dræb børnene. Smarte nordmand (reaktion på en nordmands kritik af Rusland, 
red.)« - august 2014. 
</p><p><b class="ext-link">Portræt:</b><a class="embeddedlink" href="http://politiken.dk/sport/cykling/ECE2032810/cykelsportens-provo-jeg-vil-skide-paa-politik/">Cykelsportens provo: »Jeg vil skide 
på politik«</a></p><p><b>4. </b>»Lance Armstrong havde samme dominerende rolle som Froome. Senere så 
jeg ham græde hos Oprah. Jeg er for voksen til at tro på eventyr« - juni 
2013. 
</p><p><b>5. </b>»Alt er STORT i Rusland. Selv østers« - marts 2015. 
</p><p><b>6. </b>»Hans løn (Alberto Contador i Touren 2013, red.) passer ikke med 
hans indsats. Han er for rig og uden sult. det er min holdning, som jeg har 
ret til. Han skal arbejde hårdere« - juli 2013. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2149399/tinkov-er-ligeglad-med-dopingundersoegelser-af-riis/">Tinkov er ligeglad med 
dopingundersøgelser af Riis</a></p><p><b>7. </b>»Jeg er i seng med en bunke langbenede ludere (til spørgsmålet om, 
hvorfor han ikke kører med i holdbilen, red.)« - juli 2013. 
</p><p><b>8. </b>»Tinkoff-Saxo havde et lorteløb (Amstel Gold Race, red.). Jeg har 
nul tolerance over for sådan nogle løb og resultater. Vores sportsdirektører 
må skamme sig. Hvad får de deres dollars for« - april 2014. 
</p><div class="art-io-other">
<p>
</p><blockquote class="twitter-tweet" lang="en"><p>Something is rotten in the 
state of Denmark.</p>— Oleg Tinkov (@olegtinkov) <a href="https://twitter.com/olegtinkov/status/577174781772107776">March 15, 
2015</a></blockquote>

<p>
</p>
</div><p/><p><b>9. </b>»Og husk nu, VERDEN: Rusland er aldrig i historien blevet besejret! 
Vi ejer 30 procent af verdens landområder, så hvorfor give op i Tour de 
France. NEJ« - juli 2013. 
</p><p class=" bl-elem"><b>10. </b>»Kom afsted og tjen nogle flere penge. Det er ikke sexet at være 
fattig (til en dansk cykelfan, der spørger om råd til køb af en god, billig 
cykel, red.)« - august 2013. 
</p>	
</div>
</div></body></html>
