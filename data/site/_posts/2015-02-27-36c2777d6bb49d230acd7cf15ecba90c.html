---
layout:     post
title: 	    "Vær på vagt: Sådan undgår du at blive snydt på rejsen"
post_author:	    
post_date:	    Fri, 27 Feb 2015 07:00:20 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2564773/vaer-paa-vagt-saadan-undgaar-du-at-blive-snydt-paa-rejsen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
10 TIPS: Sådan sikrer du dig bedst muligt mod snyd</h4>
<div class="fakta-body" data-buildingblock="embedded_factboxlink">
<ul><li class=" bl-elem">Hvis et tilbud lyder for godt til at være sandt, er det det nok også. </li></ul><ul><li class=" bl-elem">Sig nej tak til mad og drikke, du får tilbudt af folk, som du netop har mødt.</li></ul><ul><li class=" bl-elem">Tjek Inden afrejse, om destinationen er særlig kendt for en bestemt type 
tricks eller svindel. Start med ambassadens hjemmeside, men tjek også på 
diverse rejsefora på nettet.</li></ul><ul><li class=" bl-elem">Vær særligt opmærksom på taxichauffører. Mange er ærlige, men rigtig mange 
kan også finde på at snyde ved enhver given lejlighed.</li></ul><ul><li class=" bl-elem">Find med det samme ud af, hvordan du omregner fra din møntfod til det 
pågældende lands, og øv dig i at kende mønter og sedler.</li></ul><ul><li class=" bl-elem">Sørg så vidt muligt for at have dine ejendele under opsyn hele tiden.</li></ul><ul><li class=" bl-elem">Forvent ikke, at politifolk og toldere er ærlige, særligt ikke hvis der er 
tale om et fattigt land.</li></ul><ul><li class=" bl-elem">Medbring et ekstra kreditkort som backup, som du kan benytte i tilfælde af, 
at du mister dit primære kort.</li></ul><ul><li class=" bl-elem">Forsøg at time din ankomst, så du ikke ankommer til en fremmed by efter 
mørkets frembrud.</li></ul><ul><li class=" bl-elem">Køb ikke dyre varer i andre lande, med mindre du er helt sikker på, hvad du 
skal gå efter.</li></ul><p class=" bl-elem"><i class=" bl-elem">Kilde: Peter John forfatter til bogen, Around the World in 80 Scams, An 
Essential Travel Guide</i></p>
</div>
</div><p>
En turist med et bykort i den ene hånd og en pengekat om livet, er et oplagt 
bytte for de mange svindlere, der følger i hælene på turiststrømmen. 
</p><p>
Heldigvis er der en del, du selv kan gøre for at undgå, at du bliver næste 
offer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1414723/her-bliver-du-snydt-i-taxaen-paa-ferien/">Her bliver du snydt i taxaen 
på ferien</a></p><p>
Daily Mail har talt med Peter John, der er forfatter til bogen 'Around the 
World in 80 Scams', og her følger hans gode råd. 
</p><h3>
Falske opringninger på hotelværelset 
</h3><p>
Hotelgæster bliver ofte taget ved næsen ved hjælp af falske opringninger: 
Telefonen ringer sent om aftenen, og personen i røret udgiver sig for at 
være fra receptionen. Han eller hun forklarer, at hotellets computersystem 
er gået ned, og at de har brug for at få dine kreditkortoplysninger igen. I 
virkeligheden er der tale om en fupmager, der benytter sig af det sene 
tidspunkt til at fange dig søvndrukken og forvirret. Uforvarende udleverer 
du oplysninger, der i hænderne på den forkerte kan bruges til at tømme din 
bankkonto. Dette fupnummer er set flere gange i blandt andet Georgia, USA. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sundhedogsygdom/ECE1121640/laeserne-saadan-bliver-vi-snydt-paa-ferien/">Læserne: Sådan bliver vi snydt 
på ferien</a></p><p><b>Sådan undgår du at blive snydt:</b> Udlever under ingen 
omstændigheder kreditkortoplysninger og kontakt receptionen omgående. 
</p><h3>
Svindel med flybilletter 
</h3><p>
Alarmklokkerne skal bimle, hvis du bliver tilbudt billige flybilletter og ikke 
mindst den slags, der kan refunderes. Svindlere tilbyder via hjemmesider som 
gumtree.com billetter, der kan refunderes, hvis man fortryder. Hopper du på 
limpinden og køber en billet, vil svindleren selv indkassere det beløb, du 
har betalt for billetten. Du ser altså aldrig skyggen af en billet, mens 
svindleren scorer dine penge. 
</p><p><b>Sådan undgår du at blive snydt:</b> Køb kun billetter fra 
flyselskaberne eller på hjemmesider, du har tillid til. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sikkerhedogforsikring/ECE2164912/cathrine-blev-snydt-af-svindelhjemmeside-inden-rejsen-til-usa/">Cathrine blev snydt af 
svindelhjemmeside inden rejsen til USA</a></p><h3>
Falsk takeaway-menu 
</h3><p>
Tjekker du ind på hotellet sent, skal du, uanset hvor sulten du er, se dig 
godt for, inden du bestiller takeaway. Du har måske prøvet, at der bliver 
stukket et menukort ind under døren til hotelværelset, men det kan altså 
være falsk. Og du risikerer at vente forgæves på maden og endnu værre, at 
personen i den anden ende af røret har fået adgang til dine kortoplysninger, 
og før du når at se dig om, har hævet penge på din konto. 
</p><p><b>Sådan undgår du at blive snydt:</b> Lad dig ikke friste af en 
glittet brochure, men bestil roomservice på hotellet eller køb din mad på en 
lokal restaurant. 
</p><h3>
Svindel med perler 
</h3><p>
Dette trick er simpelt, men meget udbredt. En svindler sælger perler til 
turister til en særdeles favorabel pris, eventuelt under påskud af at det er 
sidste dag med udsalg, og priserne derfor er særligt favorable. Sælgeren 
overbeviser den intetanende turist om, at der vil være en god fortjeneste 
ved at sælge perlerne videre, når han eller hun kommer hjem. Tilbuddet er 
selvfølgelig for godt til at være sandt, og perlerne viser sig at være 
værdiløse. Dette trick risikerer du især at blive udsat for i Sydøstasien og 
Indien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/reglerogrettigheder/ECE2251046/danske-turister-betaler-voldsomme-overpriser-for-smykker-og-taepper-i-tyrkiet/">Danske turister betaler 
voldsomme overpriser for smykker og tæpper i Tyrkiet </a></p><p><b>Sådan undgår du at blive snydt:</b> Lad dig ikke forblænde af 
skilte, der fortæller, at her er tale om en certificeret forhandler; de kan 
være falske. Gør dit hjemmearbejde og sæt dig ind i, hvor du finder de gode 
forhandlere. Køb aldrig perler, hvis prisen lyder usandsynligt lav, og vær 
opmærksom på, at visse svindlere har held med at farve kunstige perler, så 
de kan være svære at skelne fra ægte. 
</p><h3>
Tyveri under sikkerhedstjek 
</h3><p>
Vær opmærksom på personer, der pludselig smutter foran dig i køen, når det er 
ved at være din tur til at gå igennem sikkerhedskontrollen i lufthavnen. 
Personen har typisk 'glemt' nøgler eller lignende i lommerne, og dette 
sætter alarmen i gang. Mens dette foregår, risikerer du at blive passet op 
af en medsammensvoren, som i ly af tumulten ser sit snit til at stjæle din 
bærbare computer, telefon, pung eller andet værdifuldt. 
</p><p><b>Sådan undgår du at blive snydt:</b> Hold dine værdigenstande på 
maven eller tæt ind til kroppen så længe som muligt. Hold godt øje med dine 
ting, mens de kører over rullebåndet. 
</p><h3>
Lad dig ikke distrahere 
</h3><p>
Udspekulerede tyveknægte har specialiseret sig i at distrahere uopmærksomme 
turister og derved få nemmere ved at stjæle fra dem. Iderigdommen er stor, 
men vær eksempelvis opmærksom, hvis en person spørger dig om vej. Et andet 
ofte benyttet trick er, at en kvinde med en bylt på armen, der skal 
forestille et barn, tager kontakt og tigger om penge til barnet. Måske beder 
hun dig ligefrem om at holde barnet et øjeblik. Og i løbet af de par 
minutter, det tager dig at slippe af med hende, er det i værste fald lykkes 
hendes ledsager at snuppe din pung, telefon eller andet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/sundhedogsygdom/ECE1802788/tricktyve-narrer-danskere-i-storbyfavorit/">Tricktyve narrer danskere i 
storbyfavorit</a></p><p><b>Sådan undgår du at blive snydt:</b> Ignorer henvendelserne og gå 
videre uden at lade dig distrahere. 
</p><h3>
Langsom optælling 
</h3><p>
Du har købt en billet, souvenir eller et måltid mad fra en bod på vejen og 
venter kun på dine byttepenge. Ekspedienten tager sig usædvanligt god tid og 
begynder uendelig langsomt at tælle byttepengene op. Efter at have ventet i 
hvad der føles som en evighed, snupper du utålmodigt byttepengene for at 
komme videre, men får kun halvdelen af, hvad du egentlig skulle have haft 
med dig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2334840/svindlere-staar-klar-til-at-plukke-turister/">Svindlere står klar til at 
plukke turister</a></p><p><b>Sådan undgår du at blive snydt: </b>Bid utålmodigheden i dig og 
bliv stående. 
</p><h3>
Tilskadekomne tiggere 
</h3><p>
Vær opmærksom på tiggere, der appellerer til din medlidenhed ved at lade som 
om, de er kommet til skade for at få flere penge. Dette fænomen er særlig 
udbredt i Indien, Sydamerika og Sydøstasien. Ofte er der tale om børn, og 
bagmænd styrer dem med hård hånd og indkasserer pengene. 
</p><p><b>Hvad gør du?</b> Giv tiggerne mad i stedet for penge. 
</p><h3>
Korrupte politifolk 
</h3><p>
Korrupte politifolk opererer desværre mange steder i verden. Politifolk 
hævder, at du har brudt loven, og forlanger bestikkelse for at lade dig gå. 
Lovbruddet kan for eksempel gå på at den lommekniv, der ligger i sidelommen 
på din rygsæk, er ulovlig. Sagen kan dog klares med en hurtig bøde her og 
nu. 
</p><p><b>Hvad gør du?</b> Det er desværre svært at undgå disse situationer, men 
et godt råd er at holde hovedet koldt og ikke at hidse sig op. 
</p><h3>
Rosmarinsælgere 
</h3><p>
Hav de kritiske briller på, hvis en yndig kvinde tilbyder dig en kvist 
velduftende rosmarin, som siges at være et symbol på venskab. Før du får set 
dig om, holder hun din hånd og er i gang med at forudsige din fremtid. Og så 
snart du har taget imod rosmarinkvisten eller lader hende forudsige din 
fremtid, hænger du på den, og hun vil forlange penge til gengæld. Tøver du 
med at betale, bliver hun mere og mere højrøstet, indtil du bliver så 
forlegen, at du betaler og endelig kan slippe væk. 
</p><p><b>Hvad gør du?</b> Stop ikke op, men gå hurtigt den anden vej og 
signaler tydeligt, at du ikke er interesseret. 
</p><p class=" bl-elem"><i class=" bl-elem">Kilde: www.dailymail.co.uk</i></p>	
</div>
</div></body></html>
