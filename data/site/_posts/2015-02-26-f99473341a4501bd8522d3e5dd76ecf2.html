---
layout:     post
title: 	    "Israelsk skilsmissefilm bliver aldrig iltfattig trods 116 minutter i retslokalet"
post_author:	    
post_date:	    Thu, 26 Feb 2015 08:48:10 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2562358/israelsk-skilsmissefilm-bliver-aldrig-iltfattig-trods-116-minutter-i-retslokalet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Gett</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p>
Instr.: Ronit &amp; Shlomi Elkabetz. Isr.-Fra.-Ty., 2014. 116 min. 
</p><p class=" bl-elem">
Åbningsfilm i aften på Jødiske Filmfestival og får biografpremiere 5.3. i 
bl.a. Gloria, Empire, Vester Vov Vov og Øst for Paradis.
</p>
</div>
</div><p>
Man kan da godt være lidt betuttet over den himmelhøje skilsmissestatistik i 
et land som Danmark, hvor man kan blive skilt så let som at klø sig i 
nakken. Men hvis alternativet er en religiøs skilsmissedomstol som den, der 
skildres i den israelske film ’Gett’, siger jeg bare ’Herre Jemini’! 
</p><p>
’Gett’ skildrer Viviane Amsalehs forsøg på at blive skilt fra sin mand efter 
30 års ægteskab. Det viser sig ikke at være så let. At den religiøse domstol 
i udgangspunktet vil argumentere for at redde ægteskabet, kan synes rimeligt 
nok. 
</p><p>
Når nu man er gift med hinanden i Guds og menneskers øjne og har fire børn 
sammen, skal man ikke tage let på en skilsmisse. Hvilket man heller ikke kan 
beskylde den efterhånden desperate Viviane for at gøre efter tre års 
separation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/_film/ECE2559153/joedisk-filmfestival-i-koebenhavn-frygt-faar-publikum-til-at-blive-vaek/">Jødisk filmfestival i 
København: Frygt får publikum til at blive væk</a></p><p>
Men Elisha nægter at lade sig skille fra hende og saboterer sagen igen og 
igen. Efterhånden som den trækker i endog meget lange langdrag, afsløres 
nogle temmelig uhellige alliancer i det trosbaserede retssystem. Retten er 
sat på mandens side. 
</p><h3>
Hykleri på første parket 
</h3><p>
I filmens undertekst mere end fornemmer man Israels forvandling fra sekulær 
stat til et samfund stadig mere præget af ortodoks religiøsitet. At man har 
en religiøs skilsmissedomstol er mildest talt ikke sekulært, og en af de 
afhørtes bemærkning om, at »de russiske emigranter har ødelagt det hele«, 
lufter formodentlig mange ’gamle’ israeleres frustration over den voksende 
fundamentalisme. 
</p><p>
Når fromheden regerer, får hykleriet første parket. Den Gud, som skal 
respekteres, er først og fremmest den helt igennem respektable jødiske 
normalitet. Hvis Viviane fører sig for frimodigt frem, er hun bogstavelig 
talt på Herrens mark. 
</p><p>
Det rabbinske dommerpanel er først og sidst patriarkalsk. Understreget af 
kameraet, der kun bliver ’distraheret’ fra vidnernes og hovedpersonernes 
ansigter, hvis det i et mindre vagtsomt øjeblik fanges af Vivianes nydelige 
lægge eller profant lakerede negle. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2561115/det-franske-joedehad-har-et-stort-og-begejstret-publikum/">Jødehadet har et stort og 
begejstret publikum</a></p><p>
Kravene til kvinden om at udvise respekt for sin mand og passende 
underdanighed er mildest talt genkendelige fra tørklædedebatterne. Vivianes 
problem er, at der ikke er en finger at sætte på Elisha. Han passer sin 
forsørgerpligt og synger kønt i synagogen. Han slår hende ikke og drikker 
ikke pengene op. Det gør ham til billedet på den perfekte ægtemand. 
</p><p>
At manden indlysende nok er en ulidelig, følelseskold pedant, der for længst 
har slidt enhver kærlighed i spåner,<i> lyder</i> ikke af meget, 
når retten er sat og målestokken ikke handler om noget så individuelt som 
følelser. Men kun om hvorvidt regler er overtrådt og former overholdt. 
</p><h3>
116 minutter i retssalen 
</h3><p>
’Gett’ er et retssalsdrama i strengeste forstand. Bortset fra et par ophold i 
ventesalen forlader kameraet ikke retslokalet i samfulde 116 minutter. Det 
føles selvfølgelig langstrakt og indelukket, efterhånden som måneder bliver 
år. Men man mærker effektivt frustrationen, og iltfattigt bliver det ikke, 
når temperamenter slår gnister, fælder sættes og retoriske dueller udkæmpes. 
</p><p>
Filmen er skrevet og instrueret af Shlomi og Ronit Elkabetz. Sidstnævnte 
spiller selv Viviane, mens Simon Abkarian spiller Elisha. Nogle finter i 
ægteparrets vekslen mellem hebraisk og fransk går nok hen over hovedet på 
mig, men ikke filmens provokerende potentiale. 
</p><p class=" bl-elem">
’Gett’ (det jødiske ord for skilsmisse) har iøjefaldende paralleller til 
Ashgar Farhadis iranske mesterværk ’Nadir &amp; Simin – en 
separation’. Både målt på filmkvalitet og sammenblanding af religion, 
kønsdiskrimination og jura minder ’Gett’ i fascinerende grad om skildringen 
af det moderne Iran. Uanset religion er en sammenblanding af ret og tro 
grobund for absurditet, tragedie og bitter komik. 
</p>	
</div>
</div></body></html>
