---
layout:     post
title: 	    "Det gule lyn: Politiken kører gennem byen i knæhøjde"
post_author:	    
post_date:	    Sat, 25 Apr 2015 20:12:14 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2640477/det-gule-lyn-politiken-koerer-gennem-byen-i-knaehoejde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Velomobilen</h4>
<div class="fakta-body" data-buildingblock="embedded_factboxlink">
<p>
Liggecyklen er bygget op omkring en aerodynamisk skal. Der findes flere 
forskellige modeller på markedet beregnet til henholdsvis at køre ræs 
på, til daglig transport og til hyggeture. 
</p><p class=" bl-elem">
En velomobil har typisk tre hjul, men der findes også modeller med både to og 
fire hjul. Prisen ligger på 50.000 kroner og opefter, afhængigt af model og 
tilbehør.
</p>
</div>
</div><p>
Ligesom med en cabriolet skal man bare tage toppen af, og så er den klar«, 
siger André Kjærsgaard og løfter toppen på den skriggule velomobil, der står 
foran os. Ud over at være landets hurtigste på liggecykel er André 
Kjærsgaard partner i Velomobilcenter.dk, der er specialiseret i at sælge og 
vedligeholde kabinecykler. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/livsstil/ECE2506984/vi-selvbygger-og-ombygger-cykler-i-stor-stil/">Vi selvbygger og ombygger cykler 
i stor stil</a></p><p>
Inden jeg temmelig uelegant først får placeret begge ben i velomobilens bund 
og herefter lader rumpen bumle ned ad det skrå rygsæde, bliver jeg sat 
grundigt ind i køretøjets mange funktioner. For selv om det er en cykel, er 
den markant anderledes end de tohjulede, der normalt ses på de danske 
cykelstier. 
</p><p>
Velomobilen er en liggecykel, der er pakket ind i en aerodynamisk skal. Styret 
er erstattet af to styrepinde; blinklys og ringeklokke fungerer ved tryk på 
en knap, og denne model har også en elektrisk hjælpemotor, der kan tændes 
efter behov og give lidt medvind. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2270252/nye-elektriske-bycykler-skal-hjaelpe-pendlertrafikken/">Nye elektriske bycykler skal 
hjælpe pendlertrafikken </a></p><p>
Alt efter model koster en velomobil 50.000 kroner og opefter. Denne model 
koster 80.000 kroner. Men selv om prisen er høj, er interessen stigende, og 
i dag kører godt 150 velomobiler rundt på de danske landeveje, hvilket er 50 
procent flere end for bare tre år siden. 
</p><p>
»I takt med, at infrastrukturen for cyklister i byerne og de nye 
supercykelstier har gjort det mere attraktivt for pendlere at vælge cyklen 
frem for bilen, har vi også oplevet en øget interesse«, siger André 
Kjærsgaard og forklarer, at også i kommunalt regi har de fået øjnene op for 
velomobilens mange fordele. I Velomobilcentret samarbejder de blandt andet 
med en række af Region Hovedstadens kommuner om at få cyklerne udbredt til 
f.eks. hjemmeplejen. 
</p><h3>
Høj fart og vind i håret 
</h3><p>
Det er med stor forsigtighed, jeg kører ned over kantstenen fra fortovet på 
Dronning Louises Bro og ud på cykelstien blandt de øvrige cyklister. Ret 
hurtigt føler jeg mig dog fortrolig med både styrepinde, håndbremser og de 
store bløde sving, der er nødvendige for at manøvrere den 2½ meter lange 
liggecykel rundt i de københavnske lyskryds. 
</p><p>
Jeg kan ikke udelukke, at det skyldes manglende benmuskler eller 
gearskifteevner, men i hvert fald kniber det noget mere med at træde 
velomobilen i gang. Og da jeg på Frederiksborggade får parkeret cyklen på 
tværs af det blå felt, der markerer cykelstien, kan jeg mærke usikkerheden i 
kroppen. Efter at de første mange cyklister har snoet deres noget mere 
smidige cykler forbi mig, lykkes det mig dog at få gang i cyklen, kort inden 
lyssignalet igen skifter til rødt. 
</p><p>
»God tur«, råber en midaldrende mand på christianiacykel og trækker på 
smilebåndet, idet han overhaler mig. Det er da heller ikke i byen, men på de 
længere ture uden for byen, velomobilen har sine klare fordele, forklarer 
André Kjærsgaard. Han inviterer mig derfor også på endnu en prøvetur, nu ved 
Ganløse i Nordsjælland, hvor Velomobilcentrets showroom ligger. Og her får 
jeg fart på cyklen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2589074/tyvene-gider-ikke-billige-cykler-til-gengaeld-nakker-de-din-dyre-racer/">Tyvene gider ikke billige 
cykler: Til gengæld nakker de din dyre racer</a></p><p>
På det lille display, der er placeret lige under næsen, kan jeg se, hvor 
stærkt jeg kører. På den første prøvetur i København viste det ikke mere end 
25 km/t., men i Ganløse-egnens bakkede landskab viser displayet 47 km/t., da 
jeg træder hårdt til – og er hjulpet på vej af en bakke. 
</p><p>
Jeg kan ikke mærke den kraftige modvind på hverken krop eller fart. Til 
gengæld river vinden i håret, og de små ujævnheder i vejen giver rystelser i 
hele kroppen, inden jeg er nødt til at stramme grebet om begge håndbremser 
og sænke farten i et skarpt højresving. 
</p><p>
Selv om det går stærkt, er jeg aldrig uden for min <i>comfort zone</i>. 
De tre hjul gør, at jeg hele tiden har balance i cyklen, og den liggende 
position giver et overraskende godt udsyn. Og man får ikke ondt bagi. 
</p><h3>
Masser af opmærksomhed 
</h3><p>
En velomobil er mindre end 1 meter høj, og hvordan det påvirker sikkerheden, 
er et af de spørgsmål, André Kjærsgaard ofte møder: 
</p><p>
»Jeg oplever det ikke som et større problem at blive set, end det er på en 
almindelig cykel. Det er vigtigt, at velomobilen har de rigtige visuelle 
tiltag, som for eksempel kørelys om dagen, samtidig med at cyklisten 
selvfølgelig skal køre efter forholdene. Når folk har været ude at køre i en 
eller har mødt den ude i trafikken, melder de fleste tilbage, at cyklen er 
meget visuel og respekteret i trafikbilledet«. 
</p><p class=" bl-elem">
Og jeg må medgive, at jeg hverken på landevej eller på Københavns fyldte 
cykelstier følte mig overset af mine medtrafikanter. Tværtimod. Aldrig har 
så mange drejet hovedet efter mig og givet mig et smil med på vejen. Selv 
har jeg aldrig grinet så meget på en cykeltur. 
</p>	
</div>

</div></body></html>
