---
layout:     post
title: 	    "Overlæge om HPV-advarsel: Vi er nødt til at undersøge bivirkninger"
post_author:	    
post_date:	    Wed, 06 May 2015 19:52:55 +0200
post_site:	    politiken.dk 
post_link:	    http://politiken.dk/forbrugogliv/ECE2657749/overlaege-om-hpv-advarsel-vi-er-noedt-til-at-undersoege-bivirkninger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Vi er ikke ude efter at miskreditere vaccinen - men vi er nødt til at være 
åbne for at undersøge de mulige bivirkninger grundigt«. 
</p><p>
Sådan siger Jesper Mehlsen, der er overlæge og forskningschef på 
Synkopecentret på Frederiksberg, til Politiken. Det sker oven på gårsdagens 
udmelding i <a href="http://www.b.dk/nationalt/overlaege-advar-sportsaktive-piger-mod-hpv-vaccinen">Berlingske</a> 
om, at man bør advare piger, der er meget fysisk aktive, om at blive 
vaccinerede mod Human Papillomavirus, HPV. 
</p><p>
Advarslen kommer på baggrund af undersøgelser af 90 vaccinerede piger, der 
alle har haft symptomer som hovedpine, muskelsvækkelse, smerter, svimmelhed 
og besvimelser efter at være blevet vaccineret med HPV-vaccinen Gardasil. 
</p><h3>
Lad tvivlen komme pigerne til gode 
</h3><p>
Synkopecentret opdagede i deres undersøgelse af de ramte piger, at to 
tredjedele af pigerne havde det fællestræk, at de dyrkede meget hård 
træning. Faktisk var en stor del af de ramte piger eliteudøvere af deres 
sportsgren. 
</p><p>
Det er den observation, der har fået Jesper Mehlsen til at komme med en 
advarsel. Det på trods af at der ikke er bevis for, at det er vaccinen, der 
er skyld i pigernes symptomer. Både den danske sundhedsstyrelse og den 
fælleseuropæiske lægemiddelstyrelse kan hverken be- eller afkræfte, at der 
er en sammenhæng mellem symptomerne og HPV-vaccination. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2604087/efter-voldsom-kritik-hjaelp-paa-vej-til-unge-kvinder-med-smerter-efter-vaccine/">Efter voldsom kritik: Hjælp på 
vej til unge kvinder med smerter efter vaccine</a></p><p>
»Der er stadig meget, vi ikke ved. Men på baggrund af det, vi ved nu, mener 
jeg altså, at vi er nødt til at informere pigerne om risikoen ved 
vaccination. Det er bedst, at vi lader tvivlen komme dem til gode i denne 
situation«, siger Jesper Mehlsen. 
</p><h3>
Overbevist om, at der er tale om bivirkninger 
</h3><p>
På trods af manglende beviser for sammenhængen mellem HPV-vaccinen og pigernes 
symptomer mener Jesper Mehlsen, at der tegner sig et meget tydeligt billede: 
</p><p>
»Jeg er efterhånden ret overbevist om, at der er tale om bivirkninger ved 
HPV-vaccinen. Det er stort set de samme symptomer, man ser hos vaccinerede 
patienter over hele verden«, siger Jesper Mehlsen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2656456/minister-hpv-vaccine-vejer-tungere-end-bivirkninger/">Minister: HPV-vaccine vejer 
tungere end bivirkninger</a></p><p>
Han er dog ikke ude på at afskrække folk fra at blive vaccineret. 
</p><p>
»Mit budskab er ikke, at man ikke skal vaccineres. Det er for så vidt heller 
ikke, at man skal lade være med at træne. I første omgang lyder min 
opfordring, at man lader sig vaccinere i perioder, hvor man ikke træner så 
meget«, siger Jesper Mehlsen. 
</p><h3>
Fælles markør 
</h3><p>
Jesper Mehlsen og forskerne på Synkopecentret håber på sigt at finde en fælles 
’markør’ for de piger, der oplever symptomer efter HPV-vaccinen. 
</p><p>
Indtil videre er det høje træningsniveau, som de ramte piger har, den eneste 
klare markør. Men Jesper Mehlsen håber på at få et mere klart billede af, 
hvem der er i særlig risiko for at få bivirkninger af vaccinen. 
</p><p>
»Vi skal kunne identificere den gruppe af piger, der vil få bivirkninger af 
vaccinationen. Vi leder nogle markører, vi kan screene for, så vi kan se, om 
der er nogle piger, der er i risikogruppen. Her er træningsniveau den bedste 
markør indtil videre«, siger Jesper Mehlsen. 
</p><p class=" bl-elem">
»Udfaldet vil måske blive, at nogle ikke skal vaccineres«, tilføjer Jesper 
Mehlsen. 
</p>	
</div>

</div></body></html>
