---
layout:     post
title: 	    "Zaki Youssef: »Hvis de ser mig som en ballademager, så kan jeg ligeså godt leve op til det«"
post_author:	    
post_date:	    Thu, 26 Feb 2015 22:23:12 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2563048/zaki-youssef-hvis-de-ser-mig-som-en-ballademager-saa-kan-jeg-ligesaa-godt-leve-op-til-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Da skuespiller Carsten Bjørnlund for nylig gik på scenen for at modtage en 
Robert, takkede han sin matematiklærer fra folkeskolen. 
</p><p>
Men ikke af gode grunde. 
</p><p>
»Jeg skal takke min lille, perfide matematiklærer, der sendte mig ud i livet 
med ordene: du bliver aldrig til noget. Den her, den er til dig«, sagde han, 
mens han holdt om prisen, han modtog for sin hovedrolle som Frederik 
Grønnegaard i DR's tv-serie Arvingerne. 
</p><p>
Takketalen viser med al tydelighed, at lærere spiller en vigtig rolle selv 
mange år efter, deres elever har forladt klasselokalet. 
</p><p>
Og netop derfor sætter Politiken i samarbejde med Lundbeckfonden for tredje år 
i træk fokus på landets dygtige undervisere, der modsat Carstens Bjørnlunds 
matematiklærer formår at efterlade et positivt eftermæle hos deres elever. 
Men for at sætte pris på det gode er det værd at vende blikket mod det knap 
så gode. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Carsten Bjørnlund er nemlig ikke den eneste, som har et dårligt minde om en 
lærer. Og han er heller ikke den eneste, der har ladt en dårlig oplevelse 
blive en drivkraft. 
</p><p>
30-årige Joel Chanaa Hyrland, der er marketingchef i et reklamebureau og 
skuespiller, husker en lignende episode fra en lektion i 6. klasse. 
</p><p>
»En lærer fortalte mig, at jeg aldrig ville blive til noget. Og at jeg ikke 
var andet end et nul. Og nullet sagde han ikke. Han demonstrerede det bare 
med sine fingere, og så spyttede han ud af munden, mens han sagde det til 
mig. Det øjeblik har printet sig hårdt ind«, siger han. 
</p><p>
Han sad midt i klassen, mens alle klassekammeraterne lyttede til lærerens 
svada. 
</p><p>
»Jeg følte mig blottet, og jeg fik det dårligt, fordi han mente det virkeligt. 
Det var så voldsomt at sidde i den alder og få noget at vide, som bare 
kravlede ind under huden på den måde. Ja, min lærer havde da før sendt mig 
ud på gangen og sagt, 'du bliver ikke til noget, hvis ikke du gør dit og 
dat'. Men det der med at sidde i en klasse foran alle andre, hvor man bare 
er i fokus, fordi læreren virkelig mener det - det var ubehageligt«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2560298/orgi-e-om-laerer-og-saa-stillede-han-sig-op-paa-katederet-og-begyndte-at-danse/">Orgi-E om lærer: »Og så 
stillede han sig op på katederet og begyndte at danse«</a></p><p>
Hvorfor den hårde italesættelse fra læreren fandt sted, kan Joel Chanaa 
Hyrland ikke huske, men som han siger: 
</p><p>
»Jeg var en abeunge med sindssygt meget krudt i røven, og jeg havde meget 
svært ved at sidde stille«. 
</p><p>
Trods det dårlige minde har oplevelsen alligevel givet Joel Chanaa Hyrland 
brændstof til at modbevise læreren. 
</p><p>
»Men hvis jeg ikke var den type, jeg er, så kunne jeg ligeså godt have gravet 
mig ned i et dybt hul«, konstaterer han. 
</p><h3>
Lærere påvirker børns selvopfattelse 
</h3><p>
Professor ved Institut for Uddannelse og Pædagogik på Aarhus Universitet, Per 
Fibæk, forklarer, at lærere er den mest betydningsfulde faktor i forhold 
til, hvad elever får ud af at gå i skole. 
</p><p>
»Elevernes sociale hjemmemiljø spiller selvfølgelig også en rolle, men 
derudover er læreren den absolut væsentligste«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2558797/tidligere-prisvindere-saadan-er-det-gaaet-siden-sidst/">Tidligere prisvindere: Sådan 
er det gået siden sidst</a></p><p>
Den holdning, undervisere møder elever med, er samtidig med til at præge 
elevernes selvopfattelse og deres tanker om muligheder i livet, forklarer 
professoren. 
</p><p>
»Børn er lidt usikre på sig selv, og hvilken fremtid de har. Derfor er de 
meget påvirkelig af de signaler, der sendes fra sådan en autoritetsperson 
som en lærer«, siger Per Fibæk. 
</p><h3>
Ballademager 
</h3><p>
Skuespiller og dramatiker Zaki Youssef oplevede i sin folkeskoletid nogle 
meget klare signaler om, hvordan hans lærere opfattede ham 
</p><p>
»Jeg kan huske, at jeg allerede tidligt var i en rolle, hvor lærerne havde 
besluttet sig for: du er en ballademager«, siger han i dag. 
</p><p>
Derfor prøvede han en dag at bryde med det billede ved at 'bytte roller' med 
sin artigere sidekammerat, Jon, der var rolig og ofte rakte hånden op og 
svarede rigtigt på lærerens spørgsmål. Jon brugte så en dag med at være som 
Zaki Youssef. Han trommede på bordet og kastede viskelæder mod de andre 
klassekammerater. 
</p><p>
»Der gik ikke ret lang tid, så sagde læreren 'Zaki, du skal sidde stille'«. 
</p><p>
Han protesterede, men læreren troede ham ikke. 
</p><p>
»Til sidst sagde 'læreren, hvor mange herinde stemmer for, at Zaki skal uden 
for døren?'. Og så stemte hele klassen for på nær Jon og en anden pige. Og 
jeg har mange flere af sådan nogle oplevelser, hvor jeg følte, at så kan det 
også bare være lige meget, hvis de ser mig som en ballademager, så kan jeg 
ligeså godt leve op til det. Hvis alle de voksne ser en som en 
falliterklæring, så ser man også sig selv sådan«, fortæller Zaki Youssef. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2215183/spoergsmaal-og-svar-om-politikens-undervisningspris/">Spørgsmål og svar om 
Politikens Undervisningspris</a></p><p>
Hans forhold til lærere blev først forbedret, da han i 8.klasse skiftede til 
en mere rummelig skole med lærere, der så sig selv mere som en »ven end en 
fængselsvogter«. 
</p><p>
Når Zaki Youssef i dag tænker tilbage på en af de klasselærere, han har haft, 
er følelsen den samme, som den Carsten Bjørnlund gav udtryk for på scenen. 
</p><p>
»Stadig den dag i dag hader jeg den måde, hun var på over for mig. Nu ved jeg 
ikke, hvor hun er i dag, eller hvad hun laver. Men det er sjovt, at ofte når 
jeg opnår noget, så tænker jeg ikke på de mennesker, der vil mig det godt, 
så tænker jeg på hende. Jeg har bare lyst til at tage tilbage på den skole 
med alt det, jeg har opnået, og sige 'alt det, du sagde, jeg ikke ville 
blive - kan du se, hvad jeg alligevel er blevet til?'«
</p><p class=" bl-elem">
Kender du en lærer, der - modsat Carsten Bjørnslunds, Joel Chanaa Hyrlands 
eller Zaki Youssefs - gør det helt rigtige i sin undervisning? Så kan du 
indstille vedkommende lige her: <a class="embeddedlink" href="http://politiken.dk/indland/uddannelse/undervisningsprisen/ECE2558948/indstil-din-kandidat-til-politikens-undervisningspris/">Indstil din kandidat 
til Politikens Undervisningspris</a></p>	
</div>
</div></body></html>
