---
layout:     post
title: 	    "Britisk mode-kendis: »Modeller skal være tynde«"
post_author:	    
post_date:	    Mon, 13 Apr 2015 15:31:33 +0200
post_site:	    politiken.dk 
post_link:	    http://politiken.dk/kultur/mode/ECE2625585/britisk-mode-kendis-modeller-skal-vaere-tynde/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class=""/><p>Carole White </p><p>Blå bog</p>
<div class="fakta-body" data-buildingblock="embedded_factboxlink">
<p><b>Født 1950.</b> Medindehaver af modelbureauet Premier Model Management, 
som hun stiftede i 1981 sammen med broderen Chris Owen.
</p><p><b>Carole White</b> har arbejdet med fotomodeller som Naomi Campbell, Christy 
Turlington, Claudia Schiffer, Karen Mulder og mange flere. Hendes seneste 
succesfulde fund er Malaika Firth.
</p><p><b>Hun er bl.a.</b> engageret i at få modebranchen til at benytte flere modeller, 
som ikke er hvide.
</p><p class=" bl-elem"><b>Selvbiografien</b> ’Have I Said Too Much?’ er netop udkommet på forlaget 
Century.
</p>
</div>
</div><p>
Nu har vi diskuteret tynde modeller længe nok. 
</p><p>
Hvad med at se på samfundets egentlige problemer, f.eks. at overvægt på 
verdensplan dræber tre gange så mange som fejlernæring, og at britiske 
kvinder er de fedeste i Europa«. 
</p><p>
Således tackler Carole White de seneste års debat om modebranchens 
skønhedsidealer. Hun er i Storbritannien kendt som en rapkæftet provokatør, 
og hun er mere end en vred dame med et tastatur. Hun er indehaver af 
modelbureauet Premier og leverandør af topmodeller til magasiner og 
modeshows. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/debatindlaeg/ECE2623681/vi-maend-bliver-glemt-i-debatten-om-kropsidealer/">Vi mænd bliver glemt i debatten om 
kropsidealer</a></p><p>
Og så er hun rasende over den offentlige debat om hendes fag. 
</p><p>
»Jeg bruger lang tid på at forsvare modeller og vores branche, men i løbet af 
de 40 år, jeg har arbejdet med modeller, har jeg kun måttet sende fire 
kvinder hjem, fordi de var ’syge’ og for tynde. Jeg afviser ikke, at der 
findes problemer, men emnet er blæst ud af proportioner«. 
</p><h3>
Til forsvar for de tyndeste 
</h3><p>
Carole Whites forsvar findes i selvbiografien ’Have I Said Too Much?’, der har 
fået en del opmærksomhed på hjemmebanen. 
</p><div class="art-quote article-box">
<p class="quote"/>
<blockquote>
<p class="quote-txt">
Mine forældre ønskede, at jeg skulle gifte mig med en revisor og blive husmor. 
Det eneste, jeg drømte om, var at knalde med en fra Rolling Stones
</p>
<p class="sender">
Carole White 
</p>
</blockquote>
</div><p>
Ikke mindst fordi modelmutteren er et kendt ansigt på tv som hovedperson i 
realityprogrammet ’The Model Agency’, hvor seerne fulgte Premiers arbejde 
med modellerne.</p><p>
Selvbiografien udkom, samtidig med at modemagasinet Cover herhjemme fornyede 
debatten om modellers sundhed. Bladet bragte et billede af en ung kvinde, 
der så ekstraordinært tynd ud, og det fik kropsdebatten til at eksplodere. 
Efterfølgende er modebranchen selv gået i aktion og har lanceret et etisk 
charter, der skal sørge for, at der bliver passet bedre på modellerne. 
</p><p><b class="ext-link">LÆS MERE </b><a class="embeddedlink" href="http://politiken.dk/kultur/mode/ECE2571277/modebranchen-indfoerer-stram-selvjustits-efter-sag-om-ultratynd-model/">Modebranchen indfører stram 
selvjustits efter sag om ultratynd model</a></p><p>
Carole White har været i skudlinjen i den slags diskussioner ved flere 
lejligheder, og det er umuligt ikke at læse hendes bog med Cover-sagen i 
baghovedet. 
</p><p>
Man finder ingen undskyldninger i ’Have I Said Too Much?’, men historierne fra 
modebranchen særligt i 1980’erne og 1990’erne giver en idé om, at det kan 
være fristende at glemme at tænke sig om, hvis bare pengene er store nok. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00927/kul_carole_white_927802y.jpg" alt="" border="0"/><span class="caption"><span class="f-img-caption">Carole 
</span>White var med til at skabe supermodelfænomenet. Foto: AP/arkivfoto.</span></span></p><h3>
Var selv model 
</h3><p>
Carole White er et produkt af 1960’ernes Swinging London. Hun stak som ung af 
til storbyen, så snart hun fik chancen. 
</p><p>
»Mine forældre ønskede, at jeg skulle gifte mig med en revisor og blive 
husmor. Det eneste, jeg drømte om, var at knalde med en fra Rolling Stones«. 
</p><p>
Så er tonen slået an i en bog, hvor navne på kendte mennesker og rockstjerner 
med modeltække fyger tæt mellem historier om fester, familie og økonomi. 
Carole White var en høj, tynd teenager og prøvede selv at blive model, men 
kunne ikke finde ud af det. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/mode/ECE2572227/analyse-regelsaet-viser-presset-modebranche/">Analyse: Regelsæt viser 
presset modebranche</a></p><p>
»Jeg forstår den usikkerhed, modeller føler. Det begynder i en ung alder, hvor 
man er ’anderledes’, fordi man er en høj freak. Man passer bare ikke ind. Og 
pludselig lander man i en verden, hvor alle er høje, og man føler sig 
hjemme«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/medier/ECE2588984/nyt-magasin-uden-slankekure---nu-skal-kvinder-vaere-tykke-og-glade/">Nyt magasin uden slankekure - 
nu skal kvinder være tykke og glade</a></p><p>
I stedet blev Carole White booker og solgte modeller til fotografer, 
magasiner, kataloger og messer. Jobbet var i 1970’erne langt fra den 
økonomiske status, som senere ramte branchen, og efter flere kiksede ophold 
på bureauer, der krakkede, åbnede Carole og hendes bror Premier Models i 
1981. 
</p><p>
»Det var ikke en global industri dengang. Den eneste, der havde blik for 
mulighederne, var John Casablancas«, skriver Carole White om grundlæggeren 
af det amerikanske agentur Elite Models. 
</p><p>
Da de to koblede sig sammen, skete der for alvor noget, og topmodeller blev 
til supermodeller. 
</p><h3>
Modeller i rampelyset 
</h3><p>
Januar-udgaven af britisk Vogue havde i 1990 en forside med fem modeller: 
Naomi Campbell, Cindy Crawford, Christy Turlington, Linda Evangelista og 
Tatjana Patitz. Fotografen var Peter Lindbergh, og sort-hvid-billedet anses 
i dag for at væres starten på supermodelæraen. <span class="img-contimg-fl-right"><img class="image inlineLightBox" src="http://multimedia.pol.dk/archive/00927/Naomi_Campbell_927801w.jpg" alt="" border="0"/><span class="caption"><span class="f-img-caption">Modeltynd. 
</span>Naomi Campbell. Arkivfoto: AP</span></span></p><p>
Den blev fulgt op af ’Freedom’, George Michaels musikvideo, hvor Carole White 
og hendes team sørgede for, at supermodellerne kom med som blikfang i stedet 
for popsangeren, der helst ville være usynlig. De to begivenheder ændrede 
branchen, mener White. 
</p><p>
»Pengene blev vanvittige. Nævn et beløb, og du fik et ja. Alle ville have de 
piger, og der blev betalt for det«. 
</p><p>
Carole White husker, at interessen for modellerne voksede i offentligheden, og 
det blev almindeligt, at de kunne kræve 40.000 kr. for at stille op til et 
interview. 
</p><p>
Samtidig var der i modebilledet en søgning mod det glamourøse, og designere 
som Gianni Versace adopterede supermodellerne og klædte dem i stramme kjoler 
og masser af guld. 
</p><p>
Med penge og opmærksomhed fulgte krav, privatfly, millioner, og modelmutter 
var ved telefonen døgnet rundt for at holde styr på damerne i alle verdens 
tidszoner. 
</p><h3>
»Folk er misundelige«
</h3><p>
Der fulgte også kritik, og den er sådan set aldrig forstummet. »Folk er 
misundelige«, mener Carole White, og den holdning sikrer hende næppe flere 
venner uden for branchen. 
</p><p>
I hendes optik fungerer modelverdenen dog bedre i dag end tidligere. 
</p><p>
»For 15 år siden kunne vi sige til en pige, at hun skulle lade være med at 
spise. I dag er vores holdning, at en slank krop handler om træning og 
kostvejledning«. 
</p><p><b class="ext-link">LÆS DEBAT </b><a class="embeddedlink" href="http://politiken.dk/debat/profiler/jakobolrik/ECE2571582/det-er-sgu-ikke-bare-modebranchen-den-er-gal-med/">Det er sgu ikke bare modebranchen, 
den er gal med</a></p><p>
Tættere kommer Carole White ikke på at sætte spørgsmålstegn ved modebranchens 
arbejdsmetoder. Hun afviser, at modellers sundhed kan måles via deres bmi, 
som man har lovgivet om i flere lande. 
</p><p>
Faktisk skriver hun i ’Have I Said Too Much?’, at modens skønhedsideal aldrig 
vil ændre sig. 
</p><p class=" bl-elem">
»Kropsformen er vigtig. Modeller skal være tynde, og derfor leder vi efter 
unge piger. Men de er ikke syge. De er høje, ranglede teenagere. Det er en 
medfødt kropstype«. 
</p>	
</div>

</div></body></html>
