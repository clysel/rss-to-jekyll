---
layout:     post
title: 	    "Københavns metro kører igen efter omfattende nedbrud"
post_author:	    
post_date:	    Sun, 29 Mar 2015 14:51:12 +0200
post_site:	    politiken.dk 
post_link:	    http://politiken.dk/forbrugogliv/forbrug/dintransport/ECE2609086/koebenhavns-metro-koerer-igen-efter-omfattende-nedbrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Store dele af metronettet i København har været nede siden lørdag aften, men 
nu skulle trafikken begynde at flyde planmæssigt igen. 
</p><p>
Det oplyser Metro Service. 
</p><p>
»Nu er der strøm på kørebanen igen, og vi begynder at genetablere driften 
inden for kort tid, siger Jette Clausen, der er kommunikationschef i Metro 
Service, til Ritzau. 
</p><p>
»Der har været en kabelfejl, der har medført, at der ikke var nogen strøm på 
banenettet«, siger hun. 
</p><p>
Store dele af metronettet har været nede siden lørdag aften klokken 21, og 
problemerne varede dermed næsten 16 timer, hvis man tager overgangen fra 
vinter- til sommertid med i beregningen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/dintransport/ECE2608967/nedbrud-skaber-store-problemer-i-koebenhavns-metro-paa-12-time/">Nedbrud skaber store problemer 
i Københavns metro på 12. time </a></p><p>
Kommunikationschefen fortæller, at det har været et stort stykke arbejde at 
lokalisere fejlen, og det er derfor, at nedbruddet har stået på i så mange 
timer. 
</p><p>
Søndag har problemerne drejet sig om strækningerne mellem Forum-Amagerbro, 
Christianshavn-Bella Center, Vanløse-Amagerbro og Vanløse-Sundby, mens 
samtlige metrotog var ude af stand til at køre et kort øjeblik lørdag aften. 
</p><p>
På de berørte strækninger indsatte Metro Service otte togbusser for at 
kompensere for problemerne med togene. 
</p><p class=" bl-elem">
Tidligere på måneden, 16. marts, oplevede metrorejsende også store problemer, 
da alle metrotog stod stille i en halv time i løbet af myldretidstrafikken 
på grund af en signalfejl i radionettet. 
</p>	
</div>
</div></body></html>
