---
layout:     post
title: 	    "Medie: Lenovo sælger stadig computere med Superfish"
post_author:	    Adam Fribo
post_date:	    Mon, 09 Mar 2015 08:00:00 +0000
post_site:	    www.version2.dk 
post_link:	    http://www.version2.dk/artikel/medie-lenovo-saelger-stadig-computere-med-superfish-95519?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>På trods af ugelangt mediestormvejr og utilfredse kunder kan man stadig risikere at få en computer med den præinstallerede adware Superfish, hvis man er kunde hos Lenovo.</p>

<p>Det skriver <a href="http://arstechnica.com/security/2015/03/two-weeks-on-superfish-debacle-still-causing-pain-for-some-lenovo-customers/">Ars Technica</a>.</p>

<p>Softwaren indeholder et selvunderskrivende rodcertifikat, og i februar kom det frem, at det gør brugeren sårbar overfor såkaldte man-in-the-middle-angreb.</p>

<p>Siden har Lenovo både afvist sikkerhedsproblemet, erkendt det, udsendt et værktøj til at fjerne det og forsikret, at man stoppede med at præinstallere softwaren allerede i december.</p>

<p>Men de to sidste punkter lever producenten tilsyneladende ikke helt op til.</p>

<p>To brugere har testet en nyindkøbt Lenovo-PC for Ars Technica og fundet, at den indeholder Superfish på trods af en indkøbsdato, der siger primo februar.</p>

<p>»Lenovo kan sagtens sige, at de ikke har installeret Superfish siden december. Men problemet er, at de sender produkter ud med Superfish installeret. Windows-installationen havde en dato, der hed december. Lenovo er åbenbart ikke så kede af problemet, at de vil optimere de computere, de har på lager for at fjerne det,«siger brugeren Laura Buddine, til <a href="http://arstechnica.com/security/2015/03/two-weeks-on-superfish-debacle-still-causing-pain-for-some-lenovo-customers/">Ars Technica</a>.</p>



<p>Den anden bruger, Chai Trakulthai, downloadede siden Lenovos værktøj til at fjerne Superfish, og resultaterne var noget blandede.</p>

<p>Selvom det ganske rigtigt fjerner det omstridte rodcertifikat, så viste en efterfølgende test, at værktøjet efterlader adskillige filer relateret til Superfish.</p>


  </section></div></body></html>
