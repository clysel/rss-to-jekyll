---
layout:     post
title: 	    "Anmeldelse Game of Thrones: »Det er så pokkers fængende fortalt«"
post_author:	    
post_date:	    Mon, 13 Apr 2015 12:59:52 +0200
post_site:	    politiken.dk 
post_link:	    http://politiken.dk/kultur/filmogtv/ECE2626011/anmeldelse-game-of-thrones-det-er-saa-pokkers-faengende-fortalt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Game Of Thrones</h4>
<h5>
Sæson 5</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div><p>
Koncept: David Benioff og D.B. Weiss. Med bl.a. Peter Dinklage, Maisie 
Williams, Nikolaj Coster-Waldau, Lena Headey, Emilia Clarke og Conleth Hill. 
Første afsnit kan ses fra i dag på HBO Nordic og C More Series i aften kl. 
22.45.
</p></div>
</div><p>
TV-filmatiseringen af J.R.R. Martins romansuite ’En sang om ild og is’ er 
blevet kæmpestor. 
</p><p>
Den er ikke længere blot et anliggende for fantasy-entusiaster og 
uefterrettelige sofakartofler, men har tilhængere i så brede kredse, at den 
må anses for et mainstream-fænomen i langt højere grad end mere salonfähige 
fiktioner som ’Mad Men’, ’House Of Cards’ og ’Downton Abbey’. Og det på 
trods af, at den i sit udtryk er uhyre grænsesøgende med hensyn til vold, 
sex og effekter. Den har flyttet grænserne for, hvad der er alment 
acceptabelt på skærmen hos pæne mennesker. 
</p><p>
Derfor er sæsonpremieren da også imødeset med en sjælden passion og spænding. 
For bliver vi monstro vidner til nye skræmmende overraskelser, endnu mere 
sofistikerede hævnaktioner og yderligere forråede måder at forvalte og 
gennemtvinge magt på? 
</p><p><b class="ext-link">OVERBLIK </b><a class="embeddedlink" href="http://politiken.dk/kultur/filmogtv/ECE2621445/bliv-klar-til-game-of-thrones---det-politiske-spil-staar-aabent/">Bliv klar til 'Game of Thrones' - det 
politiske spil står åbent</a></p><h3>
Følger fornemt op 
</h3><p>
Her er svaret indtil videre nej. Sæsonåbningen indeholder ikke voldsomme 
mængder ramasjang, men følger fornemt og grundigt op på det rod, seerne blev 
efterladt i, da dværgen Tyrion Lannister kvalte sin elskerinde og skød sin 
far med en armbrøst for derefter at flygte i en pakkasse ledsaget af den 
intrigante eunuk Lord Varys – efterladende sig sine incestuøse søskende 
Jaime og Cersei tilbage i magtens centrum, hvor vinteren er ved at melde sin 
ankomst for alvor, mens kampen om magten tilspidses i randområderne: 
</p><p>
Dragemutter Daenerys Targaryen måtte låse sine ildspyende hjertebørn inde i en 
kælder som et symbol på sit demokratiske sindelag og respekt for 
almenvellet, og i udkanten søger Stannis Baratheon – gift med den røde 
dronning Melisandre – at mobilisere de lokale for at skaffe sig en 
slagkraftig hær, der kan bringe ham tilbage i spillet om den attråede magt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2622521/anmeldere-om-ny-saeson-game-of-thrones-overgaar-sig-selv/">Anmeldere om ny sæson: 'Game 
of Thrones' overgår sig selv</a></p><p>
Der er meget at holde styr på i serien; rollelisten er nærmest uendelig, og en 
sæsonåbning skal gerne omkring de fleste, så vi er ajour. Sådan er det. Og 
derfor kan man heller ikke forvente de store eksplosioner. Ikke desto mindre 
er de der: Dragerne lurer i kælderen hos deres menneskelige moder, og i Nord 
tændes der bål som et symbol på en magtstrategis midlertidige triumf. 
</p><h3>
Det incestuøse forhold er afgørende 
</h3><p>
Forholdet mellem de blodsbeslægtede elskende Cersei (Linda Headey) og Jaime 
(Nikolaj Coster-Waldau) er labilt og afgørende for den videre handling. For 
striden i den toneangivende Lannister-klan er det dramatiske 
omdrejningspunkt for serien, og efter en kort lidenskabelig forsoning på et 
bord, er der atter splittelse: Han var barmhjertig overfor deres bror 
Tyrion, hun vil ha’ hævn for sin døde søn (den onde drengekonge Joffrey), 
som hun mener, han dræbte med gift. 
</p><p>
Det hele lyder alt sammen ganske panoramisk uoverskueligt, rodet og 
sæbeopera-agtigt, men faktisk er det ingenlunde sådan. For trods det enorme 
geografisk udblik og det betydelige galleri af personer og slægtsrelationer, 
fanger man hurtigt de indbyrdes sammenhænge og deraf udsprungne intriger. 
Fordi det er så pokkers fængende fortalt med brug af alle til faget hørende 
midler og effekter. 
</p><p>
Det kan godt være, at less is more i nogle sammenhænge, men ikke her. 
</p><p>
Når drager spyr ild, så er det ikke en forkølet stjernekaster der tændes i 
realismens ribstrikkede navn; niksen biksen, der gives los for det vulkanske 
åndedrag i en grad, at man som seer frygter for sine buskede øjenbryn. Og 
karaktererne er ikke skildret ud fra en metode-skuespilsmæssig doktrin: De 
er bærere af semiotiske værdier, som let lader sig formalisere 
fortællemæssigt og derfor også forstå. Det handler om magt, det hele. Og 
derfor er det sødt, når vi følger løsgivne slavers forsøg på at opnå retten 
til selv at bestemme, om de vil være slaver eller ej hos Daenerys Targaryen, 
der har skaffet dem frihed gennem sin uhyre kontante magtanvendelse. Fordi 
det er så skematisk klart, hvad det i virkeligheden går ud på: En hegelsk 
logik i forholdet mellem frihed og friheden til at fravælge selv samme. 
</p><h3>
Allegori, undervisning - eller vild underholdning 
</h3><p>
Jokeren i magtspillet er stadig den begavede, men også livstrætte og 
illusionsløse dværg Tyrion, der som en kort udgave af Dean Martin koketterer 
med sin alkoholisme. Hvilket er morsomt, fordi vi ved, at han som den fysisk 
mindste angler mest efter magten, æren og hævnen. Han skal vise dem, skal 
han. I et univers, hvor alle mænd er små, fordi mørket er ved at sænke sig 
over kongernes rige. 
</p><p>
Man kan sagtens læse ’Game Of Thrones’ som en allegori over, hvad der sker i 
verden i disse år, hvis man ikke har glemt sine civilisationshistorikere og 
undergangsteoretikere som Spengler og sin Gibbons. Men kan også vælge at se 
serien som anskuelighedsundervisning i politisk rænkespil og magtanvendelse. 
Begge lag er indiskutabelt tilstede. 
</p><p class=" bl-elem">
Man kan også bare læne sig tilbage og nyde en af de vildeste og flotteste 
tv-serier, der indtil videre er skabt. 
</p>	
</div>

</div></body></html>
