---
layout:     post
title: 	    "Tysk minister trods 3.000 indsigelser: Vi tyskere er klar til Femern"
post_author:	    
post_date:	    Thu, 09 Apr 2015 06:08:36 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2603260/tysk-minister-trods-3000-indsigelser-vi-tyskere-er-klar-til-femern/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er kommet 3.000 indsigelser mod projektet, som savner folkelig opbakning 
på begge sider af vandet, er forsinket og meget dyrere, end planlagt. 
</p><p>
Alligevel glæder minister for økonomi og trafik i den nordtyske delstat 
Schleswig-Holstein, Reinhard Meyer, sig utroligt til at køre igennem den 
planlagte tunnel under Femern Bælt. 
</p><p>
»Det bliver en dejlig oplevelse i næste årti at køre gennem en tunnel, som vil 
binde Skandinavien og resten af Europa tættere sammen og bringe os alle 
store fordele. Også selv om jeg måske ikke er minister til den tid«, siger 
Reinhard Meyer. 
</p><h3>
Miljøprotester og budget som skrider
</h3><p>
Foreløbig er det mest problemer, der tårner sig op på kysterne på begge sider 
af bæltet. 
</p><p>
Miljøorganisationen Nabu har afleveret over 3.000 indsigelser mod projektet 
til de tyske myndigheder, og den tyske betaling til tunnelen er siden de 
oprindelige budgetter fra 2008 på 850 millioner euro (6,4 mia. kr.) nu 
steget til i hvert fald 1,5 milliarder euro (11,2 mia. kr.). Nogle mener 
endda 2,2 milliarder (16,5 mia. kr.). 
</p><p>
Det har fået de tyske statsrevisorer til at udtrykke stor betænkelighed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2247519/femern-forbindelsen-saadan-bliver-verdens-laengste-tunnel-bygget/">Femern-forbindelsen: Sådan 
bliver verdens længste tunnel bygget</a></p><p>
Alligevel er Reinhard Meyer rolig og optimistisk: 
</p><p>
»Det var en stor fejl, at man dengang satte udgifterne for lavt, fordi det 
tyske bagland ikke ville have, at udgifterne oversteg 1 milliard euro. 
Derfor er det nu vigtigt, at man på begge sider har stor transparens omkring 
tallene og åbenhed i debatten om dem. Hvis folk har opfattelsen af, at vi 
har sagt, at forbindelsen er billigere, end den ender med at blive, vil det 
bidrage til opfattelsen af, at politik er falskneri, og det er ingen tjent 
med«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil gerne understrege, at der altså er folk i Tyskland, der går ind for 
den her forbindelse
</p>
<p class="sender">
Reinhard Meyer, transportminister i Schleswig-Holstein 
</p>
</blockquote>
</div><p><i>Tyskland har i de senere år været præget af store forsinkede projekter med 
voldsomme budgetoverskridelser. Hvorfor?</i></p><p>
»Det er sandt. Vi kender alle den frygtelige historie om den ufærdige lufthavn 
i Berlin, BER, og så er der byggeriet af Elbphilharmonie til Hamburgs 
filharmoniorkester, som også trækker ud. Vi har lært, at man virkelig skal 
have kontrol over udgifterne fra planlægning til udførelse af de her 
projekter. Kontrol er, hvad vi har savnet i Tyskland«. 
</p><p>
I netop Hamburg er ministerens kollega Frank Horch, partiløs, træt af 
modstanden mod de store trafikprojekter, som han kalder et 
»velstandsproblem«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/tv/erhverv/ECE2153360/saadan-kan-femern-baelt-tunnelen-komme-til-at-se-ud/">Sådan kan Femern Bælt-tunnelen 
komme til at se ud</a></p><p>
Socialdemokraten Reinhard Meyer er delvis enig. 
</p><p>
»Mange af dem, der protesterer, er naboer til de store projekter. Ingen har 
selvsagt lyst til at få en belastende trafikforbindelse lige uden for døren. 
Men vi politikere skal se på helheden, og der må man bare sige, at 
Femernforbindelsen vil gøre trafikken fra Skandinavien ned i Europa meget 
hurtigere, ligesom en togtur fra Berlin eller Hamburg til København bliver 
meget hurtigere. De mange indvendinger er forståelige, men de betyder også, 
at forbedringerne af infrastrukturen i Tyskland går meget langsomt«. 
</p><p>
Ifølge Reinhard Meyer vil behandlingen af de mange protester fra blandt andet 
miljøorganisationer dog kunne behandles relativt hurtigt, og så skal 
byggeriet tage fart. 
</p><p>
»Jeg vil gerne understrege, at der altså er folk i Tyskland, der går ind for 
den her forbindelse. Jeg forstår godt, hvis man i Danmark får den 
opfattelse, at vi alle er imod. Medierne beskæftiger sig ikke meget med 
sagen her i landet, men alligevel tror jeg, at det store tavse flertal er 
med os. Fordelene er simpelthen for indlysende og store«. 
</p><p><i class=" bl-elem">Men når der nu er så stor modstand, hvorfor skal tunnelprojektet så 
gennemtrumfes?</i></p><p class=" bl-elem">
»Begge lande har tilsluttet sig aftalen fra 2008, og jeg kan kun sige, at 
fordelene vil blive så store, at modstanden vil forstumme. I hvert fald når 
forbindelsen er etableret. Jeg glæder mig meget til at køre til Danmark i 
næste årti«, siger Reinhard Meyer. 
</p>	
</div>

</div></body></html>
