---
layout:     post
title: 	    "350 år senere forbløffer Rembrandt stadig"
post_author:	    
post_date:	    Mon, 23 Feb 2015 11:14:37 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2558831/350-aar-senere-forbloeffer-rembrandt-stadig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Late Rembrandt</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/6_hjerter_red.png" alt="Politiken synes"/></div>
<p>
Rijksmuseum, Amsterdam. Til 17. maj.
</p><p class=" bl-elem">
Politiken blev inviteret til Holland af Amsterdam Marketing
</p>
</div>
</div><div class="art-fakta article-box">
<h4 class=""/><p>
Andre Udstillinger
</p>
<p>
Fakta
</p>

<div class="fakta-body" data-buildingblock="embedded_factboxlink">
<p><b>Museum Het Rembrandthuis</b> i 
</p><p>
Amsterdam viser frem til 17. maj ’Rembrandt’s Late Pupils – Studying under a 
Genius’ om de elever, 
</p><p>
Rembrandt havde mellem 1650 og sin død i 1669.
</p><p><b>Hermitagen</b> i Amsterdam viser frem til slutningen af 2016 ’Portrait 
</p><p>
Gallery of the Golden Age’, hvor man blandt andet kan opleve en større samling 
mægtige portrætter, som
</p><p class=" bl-elem">
af pladshensyn normalt ikke er fremme. 
</p>
</div>
</div><p>
Det må være en trøst for enhver konkursrytter, at så galt gik det også 
Rembrandt. Hollands måske største maler gik oven i købet fallit, da han var 
på toppen af sin formåen. 
</p><p>
Årsagen var ikke kun, at hans måde at male på, djærvt, kraftigt og med fede, 
brede strøg, gik af mode i 1650’erne til fordel for en stil, der var 
klassisk behersket og akademisk afpudset. 
</p><p>
Årsagen var heller ikke kun, at han brugte penge, som han ikke havde, på at 
købe alle mulige rariteter og kuriositeter. Men det tærede på Rembrandts 
økonomi, at han havde erhvervet sit hus på St. Anthoniesbreestratt i 
Amsterdam (det nuværende Rembrandt Museum) for dyrt, og at han havde været 
nødt til at optage store lån. 
</p><p>
I 1656 brast drømmen om det store hus, der også havde haft plads til 
tjenestefolk og mange dygtige elever, hvis arbejder tidligere satte 
forskerne grå hår i tindingerne. For man kunne åbenbart lære at male som 
Rembrandt, hvis man havde Rembrandt som lærer. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/kunstanmeldelser/ECE2553618/foraarsudstillingen-paa-charlottenborg-er-en-lidt-anaemisk-omgang/">Forårsudstillingen på 
Charlottenborg er en lidt anæmisk omgang</a></p><p>
Rembrandts sociale deroute falder tidsmæssigt sammen med hans opstigen mod 
alderdommens kunstneriske suverænitet. Det er denne fase og fortælling, som 
Rijksmuseum i Amsterdam nu breder ud ved hjælp af 40 malerier og ca. 60 
tegninger hentet fra 35 lånere, både mægtige museer og heldige 
privatsamlere. 
</p><h3>
Hudløs og hensynsløs nysgerrighed 
</h3><div class="art-quote article-box">
<p class="quote"/>
<blockquote>
<p class="quote-txt">
Rembrandts sociale deroute faldertidsmæssigt sammen med hans opstigen mod 
alderdommens kunstneriske suverænitet
</p>
</blockquote>
</div><p>
Fortællingens morale lå klar, allerede da de første levnedsskildrere fortalte 
historien om hans skæbne: Efter sin bankerot mistede maleren nok kunder og 
kunstnerisk prestige. Men han mistede ikke glæden ved at fordybe sig i sit 
arbejde, og han beholdt sin frihed til at skildre det, der passede ham. 
Måske især den!</p><p>
I maj 1664 – fem år før sin død – tog den gamle kunstner med båd til det 
nordlige Amsterdam for at overvære resultatet af en henrettelse, som ikke 
havde fundet sted i Holland i 21 år. 
</p><p>
En 18-årig dansk pige, Elsje Christiaens (eller Else Christiansdatter), var 
blevet henrettet ved kvælning, og nu hang hendes krop ned fra en høj pæl til 
alles beskuelse og formanelse. Hendes forbrydelse var, at hun i et voldsomt 
skænderi om penge havde dræbt sin udlejer med en håndøkse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2555261/parisisk-museum-lukker/">Parisisk museum lukker</a></p><p>
Ved siden af Elsjes afsjælede legeme hang øksen, som hun for den symbolske 
afstraffelses skyld også selv var blevet slået med, dog først efter at være 
blevet stranguleret. 
</p><p>
Dette makabre skue lavede Rembrandt tre tegninger af, hvoraf de to er med på 
udstillingen som beviser på en kunstners hudløse og hensynsløse nysgerrighed 
over alt synligt i denne verden. 
</p><p>
Det var tilmed en ligefremhed, der trådte stærkere i karakter med alderen, og 
den ældre Rembrandt er netop hovedtemaet. Det er altid en diskussion værd, 
hvornår alderdommen sætter ind. Men denne periodes lavere gennemsnitsalder 
taget i betragtning er 1652 ikke noget ringe år for det sidste kapitels 
begyndelse. 
</p><h3>
Hensynet til lyset 
</h3><p>
Ti år før havde Rembrandt mistet sin kone, Saskia Uylenburgh. 1642 var også 
året, hvor han afsluttede det store gruppebillede ’Nattevagten’, sit måske 
mest berømte maleri, hvor det indre drama mellem billedets mange våbenbrødre 
står klarere eksponeret end i nogen af hans andre kompositioner. 
</p><p>
Den økonomiske tilbagegang blev dog ikke ledsaget af en kunstnerisk. 
Tværtimod. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2548493/kunstredaktoer-om-charlottenborg-nogle-gange-kraever-resultater-en-kontrakt/">Kunstredaktør om 
Charlottenborg: Nogle gange kræver resultater en kontrakt </a></p><p>
For det sene værk er besjælet af en psykologisk indadvendthed i 
personskildringen, som kan føles meget moderne og helt uden for Rembrandts 
egen tid. 
</p><p>
Selvfølgelig ved vi ikke, hvordan kunstneren reelt så ud. Men at dømme ud fra 
hans selvportrætter pyntede han aldrig på sit ansigt og åsyn. Noget 
tidstypisk skønhedsideal lå han ikke under for. Hvad han derimod altid lå 
under for, var hensynet til lyset som det, der kan fylde et billede med 
sjæl, inderlighed og styrke. 
</p><p>
Lyset er også et af de otte hovedtemaer, som opdeler udstillingen i sektioner. 
Få steder i Rembrandts produktion spiller lyset en så påfaldende rolle som i 
et oprindelig meget monumentalt maleri, som han havde fået bestilling på som 
udsmykning af Amsterdams nye store rådhus, det senere kongepalads. ' 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2547788/knud-odde-jeg-har-ingen-billeder-paa-mine-vaegge-lige-nu/">Knud Odde: »Jeg har ingen 
billeder på mine vægge lige nu«</a></p><p>
Det viste det hellige øjeblik, da bataverne – den hollandske nations forfædre 
– sværgede over for deres anfører, Claudius Civilis, at de ville rejse sig i 
kamp mod de gamle romere. 
</p><p>
Billedets tema var en politisk parallel til hollændernes aktuelle situation, 
eftersom de havde gjort oprør mod deres egen tids ’romere’: spanierne. 
</p><p>
Rembrandts billede nåede kun at hænge i rådhushallen et par uger, så fik 
kunstneren det i hovedet igen, måske fordi kompositionen var for mørk eller 
for utraditionel – eller begge dele. Eller også var den forgældede kunstner 
ikke tilfreds med betalingen og krævede mere. 
</p><p>
Enden på historien blev, at det store billede aldrig kom tilbage på sin plads 
og derefter måtte beskæres, så det kunne indpasses i en rektangulær ramme. I 
den form kom det så ad omveje til Stockholm. 
</p><p>
For at vise, hvad det officielle Amsterdam gik glip af ved denne decimering, 
er skitsen til maleriet blevet projiceret op på en tom niche i kongeslottets 
hal. Det giver et slående indtryk af, hvor meget Rembrandt efterhånden og 
især på sine ældre dage skilte sig ud fra alle andre, selv sine elever. 
</p><h3>
Sidste chance 
</h3><p>
Eksperter har erklæret, at der aldrig igen ville kunne laves en udstilling så 
prestigiøs som ’Late Rembrandt’. Det lyder som en reklame og et godt 
salgsargument, men kan sagtens være andet og mere. 
</p><p>
For udstillingen består af værker, som det bliver stadig sværere både at låne 
og at forsikre. Det er også grunden til, at denne ellers så fuldendte 
udstilling ikke blev helt fuldendt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2548490/charlottenborg-krymper-og-skaerer-ned-paa-udstillinger/">Charlottenborg krymper og 
skærer ned på udstillinger </a></p><p>
Et sent mesterværk som ’Den fortabte søns hjemkomst’, som findes på Eremitagen 
i Sankt Petersborg, fik af konserveringsmæssige årsager ikke 
udrejsetilladelse. Malerier, der er over 350 år, er nu engang gamle og 
skrøbelige. 
</p><p class=" bl-elem">
Selv om den hollandske guldalders mest berømte maler er lige så gammel, er han 
stadig i stand til at give os nye oplevelser. 
</p>	
</div>
</div></body></html>
