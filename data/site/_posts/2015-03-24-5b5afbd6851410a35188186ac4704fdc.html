---
layout:     post
title: 	    "Sportsdøgnet: Landsholdet undgår bundrekord i Aarhus"
post_author:	    
post_date:	    Tue, 24 Mar 2015 21:37:49 +0100
post_site:	    politiken.dk 
post_link:	    http://politiken.dk/sport/ECE2602056/sportsdoegnet-landsholdet-undgaar-bundrekord-i-aarhus/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Fodbold: </b>Siden 2006 er 19 af 49 danske A-landskampe på hjemmebane 
blevet afviklet andre steder end nationalarenaen Parken på Østerbro i 
København. I den periode har Aarhus seks gange haft besøg af landsholdet og 
fem gange lokket over 10.000 tilskuere ind på stadion. Kun mod Tjekkiet i 
2010, hvor der med 9.184 tilskuere blev sat bundrekord, har tilskuertallet i 
Aarhus ikke været femcifret. Der er det dog onsdag aften mod USA. Efter 
løsningen på lønkonflikten i weekenden er der solgt yderligere et par 
tusinde billetter, forklarer DBU's kommunikationschef Jacob Høyer til TV2 
Østjylland. I alt meldes der om 10.300 solgte billetter. 
</p><p><b>Ishockey: </b>Esbjerg Energy ligner mere og mere den ene part i finalen om 
det danske ishockey-guld. Tirsdag aften sejrede vestjyderne med 4-0 over 
Herning Blue Fox og fører nu semifinaleserien med 3-1. Dermed mangler 
Esbjerg blot en enkelt sejr for at avancere til finalen, da serien afvikles 
bedst af syv kampe. I den anden semifinale slog Frederikshavn Sønderjyske 
5-3 og reducerede dermed Sønderjyskes samlede føring i semifinaleserien til 
3-1.
</p><p><b>Fodbold:</b> Lionel Messi er ikke skadet. Det slår FC Barcelona fast på 
klubbens hjemmeside. Tidligere tirsdag begyndte rygterne ellers at løbe 
stærkt. Messi var udgået af træningen med det argentinske landshold i 
Washington, USA, og nu ventede op til flere ugers pause. Men det afviser 
Barcelona. »Undersøgelsen viser, at der ikke er skade på højrefoden, som fik 
et slag i den seneste ligakamp mod Real Madrid«, meddeler Barcelona. 
Argentina spiller testkampe mod El Salvador og Ecuador lørdag og tirsdag. 
</p><p><b class="ext-link">Premier League: </b>Petr Cech har mistet sin position som førstemålmand til 
den unge belgier Thibaut Courtois, og kun fire gange i sæsonen har den 
tjekkiske klassekeeper været en del af Chelseas startopstilling i Premier 
League. Cech har hidtil accepteret sin rolle, men <a href="http://politiken.dk/sport/fodbold/premierleague/ECE2602560/stjernekeeper-vil-vaek-fra-chelsea-baenk/" target="_self">tirsdag 
siger han, at han ikke tager endnu en sæson i skyggen af Courtois</a>. 
</p><p><b class="ext-link">Cykling: </b>Midt i kaos omkring Bjarne Riis' suspendering fra 
Tinkoff-Saxo-holdet, er holdets danskere efterladt i uvished om årsagen til 
sportsdirektørens exit. <a href="http://politiken.dk/sport/cykling/ECE2602528/dansk-tinkoff-rytter-vi-aner-ikke-hvad-der-sker/" target="_self">Matti 
Breschel prøver at abstrahere fra polemikken</a> ved at fokusere på 
morgensdagens opgave i Dwars door Vlaanderen: »Problemet er bare, at hverken 
jeg eller de andre ryttere har nogen reel viden om, hvad der egentlig 
foregår. Og i øvrigt er vi også blevet opfordret til ikke at kommentere 
det«, siger den 30-årige dansker. 
</p><p><b class="ext-link">Motion: </b>Projektet <a href="http://politiken.dk/sport/ECE2602206/kronprins-frederik-blaastempler-historisk-idraetsinitiativ/" target="_self">'Bevæg 
dig for livet' blev i dag skudt i gang af Kronprins Frederik</a> i 
Boldklubben Frem i Valby. Ambitionen for det sponsorstøttede millionprojekt 
er at få 600.000 nye danske motionister på 10 år. 
</p><p><b class="ext-link">Formel 1:</b><a href="http://politiken.dk/sport/formel1/ECE2602474/alonso-takker-holdkammerater-for-indsats-i-australien/" target="_self">Fernando 
Alonso mener, det var brugbart</a>, at Jenson Button kørte en sidsteplads 
hjem til McLaren i sidste weekend, samt at Kevin Magnussen forsøgte at få 
liv i bilen inden start - hvilket dog ikke lykkedes. 
</p><p><b>Fodboldlandskamp:</b> Landstræner Morten Olsen afslører, at FC Midtjyllands 
midtstopper Erik Sviatchenko får debut på A-landsholdet onsdag aften i 
testkampen mod USA. Og Erik Sviatchenko glæder sig over at få chancen i rødt 
og hvidt efter en foreløbig forrygende fodboldsæson i Alka Superligaen. 
</p><p>
»Det glæder jeg mig til. Det er lidt surrealistisk, for det er gået stærkt«, 
siger Erik Sviatchenko. 
</p><p><b class="ext-link">Fodbold:</b> Den genvalgte Uefa-præsident Michel Platini er ikke den store 
fan af Fifa-præsident Sepp Blatter, der søger genvalg til den øverste 
fodbold-post. <a href="http://politiken.dk/sport/fodbold/ECE2602422/platini-sender-stikpille-til-blatter-uefa-elsker-fifa/" target="_self">Derfor 
har han sendt en lille stikpille til manden, som Uefa forsøger at vælte</a>: 
»Uefa elsker Fifa, og det er på grund af kærlighed og respekt, Uefa ønsker, 
at Fifa er perfekt«, siger Platini ifølge Reuters. 
</p><p><b class="ext-link">Cykling: </b>Italieneren Omar Piscina, som anses for at være en af Oleg 
Tinkovs håndgangne mænd, bliver <a href="http://politiken.dk/sport/cykling/ECE2602317/tidligere-tinkov-faelle-staar-paa-spring-som-riis-afloeser/" target="_self">tippet 
som afløser for Bjarne Riis</a> som sportsdirektør i Tinkoff-Saxo. 
</p><p><b class="ext-link">Cykling: </b>Stjernerytter <a href="http://politiken.dk/sport/cykling/ECE2602350/contador-riis-er-meget-vigtig-for-mig/" target="_self">Alberto 
Contador reagerer for første gang på nyheden om Bjarne Riis' suspendering</a> 
hos Tinkoff-Saxo: »Jeg ved kun, hvad der står i pressemeddelelsen (fra 
Tinkoff-Saxo, red.). Jeg har ingen yderligere kommentarer. Men Riis er en 
meget vigtig person for min karriere«, siger spanieren. 
</p><p><b>Primera:</b> Diego Simeone fortsætter som træner for fodboldklubben 
Atlético Madrid frem til 2020. Den karismatiske argentiners kontrakt løb 
egentlig frem til 2017, men begge parter ønskede at binde sig til hinanden 
for en længere periode. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Spain_Soccer_La_Lig_916211w.jpg" alt="" border="0"/><span class="caption"><span class="f-img-caption">holdfølelse. 
</span>Diego Simeone har formået at føre Atletico Madrid til mesterskabet med kun få store stjerner på holdet. Arkivfoto: AP</span></span><b class="ext-link">Ishockey: </b>Den ene af DM-finalerne i ishockey, Esbjerg mod Herning, er 
overraskende med vestjyderne i førersædet. <a target="_self" href="http://politiken.dk/sport/ishockey/ECE2602239/herning-har-igen-ryggen-mod-muren-i-slutspillet/">Esbjerg 
fører efter tre kampe med 2-1 inden aftenens fjerde opgør</a> - af 
maksimalt syv semifinalekampe. I den anden semifinale-serie mødes 
Frederikshavn og de forsvarende mestre fra Sønderjyske, og sønderjyderne 
fører med 3-0 forud for det fjerde opgør. 
</p><p><b>Champions League: </b>For første gang i sæsonen tabte Bayern München søndag 
på hjemmebane, da Borussia Mönchengladbach kunne rejse fra Allianz Arena med 
en 2-0-sejr. Nederlaget kan Bundesligaens suveræne førerhold nok leve med i 
forhold til stillingen, men i første halvleg af opgøret måtte den hollandske 
stjerne Arjen Robben udskiftes på grund af en skade. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/1bundesliga/ECE2599289/faelt-drop-faar-bayern-mnchen-til-at-gaa-ned-i-kamp-13/">Fælt drop får Bayern München 
til at gå ned i kamp 13 </a></p><p>
I første omgang koster det ham deltagelsen i Hollands kommende landskampe, men 
nu ser det ud til, at han også går glip af Bayern Münchens kvartfinaleopgør 
i Champions League mod FC Porto. 
</p><p><b class="ext-link">EM-kvalifikation:</b> Den danske landstræner for Færøerne, Lars Olsen, må 
stille med et svækket landshold i EM-kvalifikationskampen søndag ude mod 
Rumænien. Midterforsvarer Hallur Hansson har således karantæne, mens <a target="_self" href="http://politiken.dk/sport/fodbold/EM-kvalifikation/ECE2602181/anfoerer-i-afbud-til-landskamp-skal-paa-arbejde-i-faengsel/">anfører 
Frodi Benjaminsen har meldt afbud, da han skal på arbejde - som 
fængselsbetjent</a>. Den 37-årige Frodi Benjaminsen fra HB Torshavn er 
den lille øgruppes mest rutinerede spiller med 83 landskampe siden 1999 - og 
hans afbud er et stort slag for holdets chancer mod førerholdet i gruppen.. 
</p><p><b>Superliga: </b>Sportsligt har det haltet gevaldigt for fodboldklubben 
Silkeborg efter oprykningen til Alka Superligaen i sommer, og det har 
smittet af på klubbens regnskab for 2014. Silkeborg IF Invest A/S meddeler 
tirsdag, at regnskabet viser et underskud på 2,5 millioner kroner før skat. 
</p><p><b class="ext-link">Håndbold: </b>Både Skjern Håndbold og Team Tvis Holstebro var i 
bowlen, da der tirsdag blev trukket lod til kvartfinalerne i mændenes EHF 
Cup i håndbold. <a target="_self" href="http://politiken.dk/sport/haandbold/ECE2602073/danske-hold-undgik-hinanden-i-lodtraekning/">Det 
gav mulighed for en ren dansk duel, men det blev ikke resultatet</a>. Skjern 
skal over to kampe forsøge at sende tyske Melsungen ud af turneringen, mens 
Team Tvis Holstebro skal op mod slovenske Gorenje Velenje. 
</p><p><b>EM-kvalifikation:</b> Det svenske landshold spiller fredag 
EM-kvalifikationskamp mod Moldova på udebane, men træner Erik Hamrén må 
undvære FC København-forsvareren Mikael Antonsson til kampen. Antonsson har 
døjet med lyskeproblemer og var meldt tvivlsom til kampen, og tirsdag stod 
det så klart, at han ikke bliver klar. 
</p><p><b class="ext-link">Superligaen: </b>Brøndby IF's mere fanatiske fans koster igen klubben en 
bøde efter endnu et par tilfælde af tilskueruro ved klubbens kampe i 
superligaen. <a target="_self" href="http://politiken.dk/sport/fodbold/superligaen/ECE2601947/broendby-faar-kaempeboede-efter-nye-uroligheder/">En 
kæmpebøde på 225.000 kroner blev straffen fra DBU</a> , der 
ellers overvejde at give Brøndby en pointstraf. De nyeste tilfælde af 
kasteskyts og romerlys stammer fra kampene mod FC København og Sønderjyske. 
</p><p><b>EM-kvalifikation: </b>Englands fodboldlandstræner, Roy Hodgson, må se bort 
fra flere spillere fra den trup, han oprindeligt udtog til 
kvalifikationskampen mod Litauen. Målmand Fraser Forster (Southampton), 
forsvarsspiller Luke Shaw (Manchester United), midtbanemanden Adam Lallana 
(Liverpool) og angriber Daniel Sturridge (Liverpool) har måttet melde afbud 
på grund af skader. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/APTOPIX_Pacquiao_Ma_920208w.jpg" alt="" border="0"/><span class="caption"><span class="f-img-caption">mestermøde. 
</span>Floyd Mayweather Jr. (tv) og Manny Pacquiao poserer for pressen ved pressemødet, hvor deres forestående boksekamp blev annonceret. Arkivfoto: AP</span></span><b class="ext-link">Boksning:</b> Når filippinske Manny Pacquiao og amerikanske Floyd 
Mayweather går i ringen til den nyere tids største boksebrag 2. maj i MGM 
Grand i Las Vegas, vil kampen ligeledes <a target="_self" href="http://politiken.dk/sport/ECE2601687/boksebrag-vil-slaa-alle-rekorder-i-indtaegter/">gå 
over i historien som den mest indbringende nogensinde</a>. Omkring 2,8 
milliarder kroner er den forventede indtægt med TV-penge, sponsorer, 
billetindtægter med videre. 
</p><p><b class="ext-link">Cykling:</b> Rygterne var kraftige i løbet af mandag. Og tirsdag blev det 
bekræftet, at Tinkoff-Saxos temperamentsfulde ejer, Oleg Tinkov, har fyret 
sportsdirektør Bjarne Riis, som tidligere har grundlagt cykelholdet. <a target="_self" href="http://politiken.dk/sport/cykling/ECE2601749/kavalkade-her-er-10-af-den-russiske-rigmands-vaerste-udbrud/">Se 
en kavalkade over nogle af den hovedrige russers tidligere udfald på Twitter 
om alt og intet</a>. 
</p><p class=" bl-elem"><b class="ext-link">Championship:</b> Den danske landsholdsspiller William Kvists skifte til 
Wigan i denne sæson er endt med en lang kamp for at undgå nedrykning til den 
tredjebedste engelske fodboldrække. <a target="_self" href="http://politiken.dk/sport/fodbold/ECE2601601/dansk-landsholdsspiller-frygter-den-tredjebedste-raekke/">Danskeren 
skal derfor snart overveje, om en nedrykning betyder endnu et klubskifte</a>. </p>	
</div>
</div></body></html>
