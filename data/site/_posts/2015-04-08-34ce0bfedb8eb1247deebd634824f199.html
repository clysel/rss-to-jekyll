---
layout:     post
title: 	    "Ung guitarhelt fra Illinois har fundet sig selv i fortiden"
post_author:	    
post_date:	    Wed, 08 Apr 2015 11:28:18 +0200
post_site:	    politiken.dk 
post_link:	    http://politiken.dk/kultur/musik/cd-jazz/ECE2619564/ung-guitarhelt-fra-illinois-har-fundet-sig-selv-i-fortiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/>
</div>
<p><b>Ryley Walker</b>: Primrose Green. Dead Oceans/Playground dist. 
</p><p class=" bl-elem"><i class=" bl-elem">Ryley Walker spiller på Jazzhouse i morgen </i></p>
</div>
</div><p>
De tider, hvor ordet ’retro’ gav mening og udtaltes med et hånligt tonefald, 
er for længst forbi. At man færdes lige så frit som fordomsfrit blandt 
fortidens musikalske udtryk, er nu reglen snarere end undtagelsen, når unge 
musikere skal finde sig selv. 
</p><p>
Retro eller ej, er der som altid den afgørende forskel på dem, der finder 
noget interessant, og dem, der aldrig bliver andet end begavede papegøjer. 
</p><p>
Ryley Walker fra Illinois har fundet sig selv i fortiden. På sit andet album, 
’Primrose Green’, skaber den 25-årige guitarist sit helt eget sitrende 
musikalske billede ud af fortidens brikker. 
</p><p>
På åbningsnummeret, ’Primrose Green’, lyder han som en relativt dydig discipel 
af fordums britiske folkesangere Nick Drake og Bert Jansch, men teksten har 
en snert af syre, som ikke er tilfældig. 
</p><h3>
Impressionistiske tekster 
</h3><p>
Teksterne er centrale på en uortodoks måde. Hvor de traditionelle 
folkesangere, som Ryley Walkers lyd og guitarspil er så gevaldigt inspireret 
af, skrev formfuldendte ballader i den gamle folkelige tradition, er Walkers 
tekster mere slentrende og impressionistiske. Tonen er realistisk, men 
forankret i flygtige indtryk snarere end i fortællinger. 
</p><p><b class="ext-link">ANMELDELSE FRA ROSKILDE FESTIVAL '14</b><a class="embeddedlink" href="http://politiken.dk/kultur/musik/roskildefestival/ECE2335514/tre-upaaagtede-troldmaend-sendte-folkemusikken-paa-eventyr/">Tre 
upåagtede troldmænd sendte folkemusikken på eventyr</a></p><p>
Det umiddelbare indtryk af ’Primrose Green’ er et møde mellem de gamle kæmper 
Nick Drake og Tim Buckley. Folk og syret beatmusik fra sen-60’erne samles på 
’Same Minds’. 
</p><p>
Men det viser sig også at være en forenkling. Billedet er mere fluktuerende. 
</p><p class="art-ext-other">

</p><p/><h3>
Chicago kan høres 
</h3><p>
Ryley Walker har de seneste otte år boet i Chicago, og det har sat sine spor. 
Post-rocken havde en højborg i Chicago, og det er postrock og syrerock, der 
smelter sammen, når Ryley Walker på ’Sweet Satisfaction’ lader en blid 
optakt syre ud. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-jazz/ECE2580619/progressiv-nutidsjazz-fungerer-bedst-i-improvisationerne/">Progressiv nutidsjazz fungerer 
bedst i improvisationerne</a></p><p>
Men Chicago er også kendt for sin blues-scene og sin new jazz, så på ’Sweet 
Saticfaction’ smelter det ydermere sammen med Walkers blues-intonationer og 
rytmesektionens jazzede groove i en roligt rødglødende seance, der til sidst 
hidser sig op og nærmest ender i jazzstøjrock. Chicago er byen med de store 
ører ved de store søer. 
</p><h3>
Åbent musiksind 
</h3><p>
’The High Road’ er et andet eksempel på Ryley Walkers åbne musiksind. 
Folkemusik med violin på bagperronen, men i sin svævende folkjazzånd først 
og fremmest en cadeau til Joni Mitchell. 
</p><p>
Folkemusikken i britisk forstand er omdrejningspunktet, men findes kun i glimt 
i så ren form som ’Hide In The Roses’. ’On The Banks Of The Old Kishwaukee’ 
er ærkeamerikansk, og det samme er hillbilly-virtuositeten på ’Griffiths 
Bucks Blues’ og den orgelsydende rastløse udlængsel på ’All Kinds Of You’. 
</p><h3>
Musikånden der vandrer 
</h3><p>
Man møder et uhyre levende band med sans for improvisation på ’Primrose 
Green’, men slagnummeret er og bliver Ryley Walkers yndefulde og renfærdige 
guitarspil. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2590208/moerket-falder-flot-paa-i-darkness-falls-andet-album/">Mørket falder flot på i 
Darkness Falls' andet album</a></p><p>
De kvikke fingre plukker strenge lige så sirligt, som ånden bag roder det hele 
sammen i én skøn musikalsk melange. Ro og rastløshed holder hinanden livligt 
i skak og på dupperne i Ryley Walkers lige så søgende som stoiske 
folkejazzmusik. 
</p><p class=" bl-elem">
Unge mr. Walker. Musikånden, der vandrer. 
</p>	
</div>

</div></body></html>
