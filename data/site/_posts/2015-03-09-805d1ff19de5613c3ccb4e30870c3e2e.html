---
layout:     post
title: 	    "Kan fire unge hipstere spille Beethovens 10. strygekvartet?"
post_author:	    
post_date:	    Mon, 09 Mar 2015 12:15:47 +0100
post_site:	    politiken.dk 
post_link:	    http://politiken.dk/magasinet/interview/ECE2579214/kan-fire-unge-hipstere-spille-beethovens-10-strygekvartet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Man kan næsten se Thomas Blachman for sig – sidde og forberede en replik til 
de fire mænd på scenen. De rolige blikke, den afslappede udstråling. Sort 
tøj, hipstervildt københavnerhår og skæg, der leder tanken hen på nogen, der 
arbejder med træ og bygger møblerne derhjemme selv. Men vi er ikke til ’X 
Factor’ i DR Byen med en gruppe, der ikke var stærke nok som solister. 
Frederik Øland, Asbjørn Nørgaard, Rune Tonsgaard Sørensen og norske Fredrik 
Schøyen Sjölin er klassiske musikere på internationalt niveau, og sammen 
danner de den hippeste danske strygekvartet i øjeblikket. 
</p><p>
Der er helt stille. Uden anslag nærmest åndes fire toner ind. På samme 
udånding – som kun strygere kan gøre det. Fra luft til tone. Så blidt. Fire 
unisone åndedræt. Næste akkord. 
</p><div class="art-fakta article-box">
<header><h4 class="">
Den Danske Strygekvartet</h4>
</header><div class="fakta-body" data-buildingblock="embedded_factboxlink">
<p><b>Rune Tonsgaard Sørensen, violin</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/_____Intet_navn_____919236w.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span></p><p><br/><br/><b>Asbjørn Nørgaard, bratsch</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/_____Intet_navn_____919234w.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span></p><p><br/><br/><b>Fredrik Schøyen Sjölin, cello</b></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/_____Intet_navn_____919242w.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span><br/><br/></p><p><b>Frederik Øland, violin</b></p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00919/_____Intet_navn_____919235w.jpg" alt="" border="0"/><span class="caption"><span class="f-img-caption">Foto: 
</span>Jacob Ehrbahn</span></span><br/><br/></p>
</div>
</div><p/><p/><p>
Den Danske Strygekvartet giver koncert, og de er i gang med de første takter 
af Beethovens 10. kvartet, op.74, kaldet ’Harpen’. 
</p><p>
Over de sorte skjorteflipper: fire gange lyst uregerligt hår og skæg, lukkede 
øjne, hoveder der læner sig tæt op ad hver sit instrument. Violin, violin, 
bratsch, cello. Den sødeste musik strømmer fra dem og ud mod publikum. Det 
er ikke ofte, man ser så unge mennesker spille den slags sen Beethoven. Som 
Asbjørn Nørgaard, der spiller bratsch i kvartetten, siger det, da Politiken 
møder dem i deres kælderøvelokale på konservatoriet i det gamle radiohus på 
Frederiksberg: 
</p><p>
»Det er musik, man i den klassiske verden egentlig først må spille, når man er 
80 år gammel«. De griner alle fire. 
</p><h3>
Venskabet 
</h3><p>
Kvartetten er lige kommet hjem fra USA, hvor de blandt andet har spillet på 
det prestigiøse Lincoln Center i Alice Tully Hall og har fået bragende 
anmeldelser. Blandt andet skrev Washington Post, at kvartetten er »en af de 
bedste på scenen i dag«, mens Politikens egen anmelder gav fem ud af seks 
hjerter til den ene af de to koncerter, kvartetten når at spille herhjemme, 
inden de drager af sted til udlandet igen. 
</p><p>
De er alle i begyndelsen af 30’erne, og de tre danske medlemmer af kvartetten 
har kendt hinanden, siden de som 12-13-årige var på sommerlejr på Askov 
Højskole for amatørmusikere. For 7 år siden fik de så selskab af den norske 
cellist Fredrik. 
</p><p>
Rune: »Det var nok en heldig start, for vi kendte hinanden godt, og de sociale 
strukturer mellem os var allerede etableret, inden vi blev seriøse«. 
</p><p>
Asbjørn: »Det betyder meget – også nu, fordi vi rejser så meget. Hvis vi ikke 
havde det godt sammen, ville det være svært at holde ud«. 
</p><p>
Fredrik og Frederik nikker. 
</p><p>
Frederik: »Jeg tror, at kvartetten er bygget oven på venskabet. Da vi 
startede, spillede vi i alle mulige konstellationer. Kvartetten føles som 
noget ekstra – og derfor er det stærkt – det føles sundt, sikkert og godt«. 
</p><p>
Asbjørn: »Men det er ikke sådan, at vi lige så godt kunne have spillet 
stangtennis«. (De andre griner højt). »Vi mødtes, fordi vi syntes, der var 
så meget helt vildt fed musik. Vi havde alle sammen et stærkt forhold til 
Debussys strygekvartet, som er sådan et rigtigt teenageværk for os, og vi 
kendte en masse kvartetter, vi synes er fede. Vi har altid spillet det, vi 
kan lide. Mange spiller det, deres lærer siger, de skal spille, men siden vi 
var 12, har vi siddet og rodet med kvartetter, vi ikke burde spille«. 
</p><p>
Frederik: »Og heller ikke kunne. Men vi har været gode til ikke at være bange 
for en sen Beethoven. Hvis man går til værket med fornemmelsen af, at det er 
for tidligt, har man allerede skabt en barriere. Men hvis man spiller det, 
fordi man føler en stor kærlighed til det, så kan man takle det, som det 
kommer«. 
</p><p>
Da de som 16- og 17-årige var begyndt på ’kons’, havde de allerede spillet en 
del kammermusik og syntes egentlig, det kørte meget godt. 
</p><p>
Frederik: »Så havde vi første time hjemme hos Tim i hans stue. Vi fik lov at 
spille to linjer af en Haydn-kvartet i de tre timer, vi var der. De samme 15 
sekunder. Om og om igen i tre timer«
</p><h3>
Mentoren 
</h3><p>
’Tim’ er Tim Frederiksen, som er professor i kammermusik og bratsch på Det 
Kongelige Danske Musikkonservatorium, og ved spørgsmålet om, hvorvidt han 
fungerer som kammermusikkens Thomas Blachman, slår han en luftig latter op. 
Det kan simpelthen ikke sammenlignes. 
</p><p>
»Ikke for at være højrøvet, men det håndværksmæssige niveau er på så højt et 
plan. I ’X Factor’ kan man komme langt på et år, hvor man i den klassiske 
musik siger, at man mindst skal have øvet sig 10.000 timer, og ofte går 
mange år på skole«, siger han. 
</p><p>
Men mentor vil han gerne kalde sig. Tim Frederiksen har haft en finger med i 
spillet i udviklingen af flere af de succesrige kammermusikensembler som 
Trio Ondine, Paizo Kvartetten, Nightingale String Quartet, Trio Ismena og 
også de fire i Den Danske Strygekvartet. 
</p><p>
Han har udviklet et koncept for sin undervisning, som sparer tid i den 
langstrakte udvikling af ensembler. 
</p><p>
»Jeg er nørd, jeg brænder for det, det er min helt store interesse. Normalt 
siger man, at det tager 10 år at opbygge en god kvartet, men jeg kan spare 
dem for de 5. Jeg lærer dem de tekniske ting og en masse traditioner. Og at 
undgå alle fejlene. Jeg kigger på, hvad de hver især har af personlighed og 
kvaliteter – og så bygger jeg på det«, siger han. 
</p><p>
Næsten alle de unge ensembler herhjemme har gået hos Tim Frederiksen, og noget 
af det, han er mest stolt af, er, at de ikke lyder ens. 
</p><p>
»De første kvartetter, der kom til på den måde, som for eksempel Paizo 
Kvartetten, vandt også store konkurrencer. Det skaber et momentum og 
motiverer, når man kan se, at vinderne er ude, hvor det virkelig gælder. Der 
er Den Danske Strygekvartet blevet et forbillede i hele Skandinavien«, siger 
han. 
</p><p>
Selv om mange er talentfulde, er det ikke alle, der kan komme så vidt. Tim 
Frederiksen har også været med til at starte ensembler, der bare var nødt 
til at gå i sig selv igen. 
</p><p>
»De fire mennesker skal blive en helhed og kende hinandens reaktioner til 
bunds. Det handler om længden på tonerne, udtrykket, retningen på fraserne. 
Der hjælper jeg så meget, jeg kan«, siger han. 
</p><p>
Han mener, at strygekvartetten er den mest sublime form for ensemble. 
</p><p>
»Det svarer til den menneskelige stemme – de fire stemmer. Sopran, alt, tenor 
og bas. Næsten alle komponister har lagt deres bedste værker i 
strygekvartetten«, siger han. 
</p><p>
Den Danske Strygekvartet ser Tim Frederiksen som en stor erfaringskilde. 
</p><p>
»Han er utrolig erfaren. De teknikker, som han har lært os, bygger på mange år 
med at prøve og fejle«, siger Fredrik. 
</p><p>
»Nogle gange undskylder folk nærmest for at spille klassisk musik, måske fordi 
publikum er en ældre generation, men hos Tim er der ingen undskyldninger. 
Her tror man på materialet og synes, det er den største musik, der findes«, 
siger Asbjørn. 
</p><h3>
Musikken 
</h3><p>
Ude i verden kan kvartetten godt mærke, at de skiller sig ud fra andre. På 
grund af deres spillestil så vel som deres udseende. Er der en særlig 
nordisk spillestil? 
</p><p>
Rune: »Vi har rejst meget i USA, og i vores ører er der en ’American way’ for 
strygekvartetter. De bruger en masse vibrato, og det er ret svulstigt og 
stort. I Tyskland har de den centraleuropæiske traditionsarv, som er mere 
poleret og korrekt. Er der en prik på noden, skal den fandeme spilles. Der 
er vi sgu nok lidt mere – lyder det fedt med den prik, eller lyder det ikke 
fedt«. 
</p><p>
De andre nikker og kommer frem til, at det særlig nordiske nok er, at der ikke 
er så stærk en tradition for noget særligt som andre steder – og at netop 
den frihed måske er traditionen. 
</p><p>
Til de to koncerter i Danmark på Hirschsprungs Samling har kvartetten spillet 
både Beethoven og Carl Nielsen, men også nogle folkemusikstykker. 
</p><p>
Til Runes debutkoncert gav han Mozarts violinkoncert nr. 5 en 
folkemusik-inspireret afslutning. Ind på scenen til Sjællands Symfoniorkester 
– nu Copenhagen Phil – kom to folkemusikanter, som spillede <i>cittern</i> 
(en slags guitar) og klaver og stampede i gulvet, så publikum hujede af 
fryd. Den Danske Strygekvartet veksler ofte mellem klassiske værker og 
folkemusik som bryllupsmelodier fra forskellige egne, fra Fanø til Færøerne. 
</p><p>
Fredrik: »Det er lidt specielt for os, tror jeg, at vi blander på den måde. 
Men både Rune og jeg er vokset op med at høre meget folkemusik. Derfor 
virker det helt naturligt«. 
</p><p>
Den frihed, der ligger i, at man i en kvartet selv bestemmer, hvad man vil 
spille, sætter de også stor pris på. Det er en af fordelene – også i forhold 
til at være solist. 
</p><p>
Frederik: »Jeg læste en bog af den danske violinist Erling Bloch om 
kammermusik, hvor han skriver, at kvartetten er den perfekte konstellation, 
fordi her forsvinder egoerne, og musikken har frit lejde til at blomstre. 
Jeg ved ikke, om jeg føler det helt sådan, men jeg kunne i hvert fald ikke 
forestille mig at rejse alene og kun være solist«. 
</p><p/><hr class="img-placeholder" data-classname="inline-img" data-src="http://multimedia.pol.dk/archive/00919/The_Danish_String_q_919231" data-id="919231" data-imgtype="jpg" data-caption="Selv om Den Danske Strygekvartet er åben for at blande genrerne, er det en langstrakt proces. Det har taget mange år at komme så vidt med folkemusikken, som de er nu. Foto: Finn Frandsen"/><p>
De fleste solister spiller også med andre, gerne med orkester eller en 
pianist. Så sammenspillet skal man som musiker stort set altid forholde sig 
til. Det kan godt være, at man kan tage sig større friheder som solist, 
mener gruppen, men man skal også vise personlighed i en kvartet. 
</p><p>
Asbjørn: »Man kan sagtens have personligheder og kollektiv samtidig. I Beatles 
var der også flere personligheder. En anden fordel er, at vi spiller 
akustisk, så der er ikke en lydmand, der kan smadre vores koncert. 
Selvfølgelig er der en akustik, vi skal forholde os til, men der er ikke en 
dirigent, vi kan komme op og skændes med, eller en irriterende cellogruppe, 
der accelererer, mens man spiller svære solistiske ting. På den måde har vi 
mere kontrol, end de fleste solister har«. 
</p><p>
Og der er rig mulighed for at vise sin individualitet i kvartetten. Asbjørn 
sammenligner med et Shakespeare-stykke, hvor skuespilleren med små 
variationer af tonefald, opbygning og timing vil kunne give forskellige 
oplevelser af samme teaterstykke aften for aften. 
</p><p>
Asbjørn: »Sådan kan det også være i klassisk musik. Og vi skal alle sammen 
kunne reagere, hvis en af os lige pludselig suger tempoet helt ud, tiden går 
i stå i koncertsalen, og publikum kan mærke, at der sker noget ...«. 
</p><h3>
Fornemmelsen 
</h3><p>
Hvor andre professionelle musikere på turné måske ikke orker at være sammen 
med kollegerne i fritiden, bruger kvartetten gerne tid sammen, ser fodbold, 
går på bar, snakker. Gerne om andet end musik. De er mere sammen med 
hinanden end med deres kærester og koner derhjemme, fortæller de. Derfor er 
tiden, når de som nu er i København, hektisk, fordi både koncerter, gamle 
venner, kærester og familie skal tilgodeses. 
</p><p>
Sidste år spillede kvartetten 80 koncerter og var i udlandet i over 100 dage. 
I starten af deres karriere boede de gerne to og to på hotel eller hos 
venner, når de rejste. 
</p><p>
»Det betød ikke så meget i starten, men nu vil vi gerne have hvert sit 
værelse. Og noget privatliv. Men vi er stadig meget sammen«, siger Rune. 
</p><p>
Det nære venskab har også indflydelse på samspillet. 
</p><p>
Når Tim Frederiksen taler om det, lyder det, som om de fire musikere nærmest 
kan mærke, når den yderste af dem trækker vejret. Kender man det andre 
steder fra end fra musikken? 
</p><p>
Rune: »Når man kender hinanden så sindssygt godt, som man for eksempel gør i 
et parforhold, behøver man ikke sætte ord på alting ...«. 
</p><p>
Asbjørn: »Eller hvis man sidder til et møde på arbejdet og kan mærke 
energierne i rummet. Det lyder hippieagtigt, men de fleste mennesker kan 
godt mærke, hvad der sker i et rum. Den sans har vi så hvæsset«. 
</p><p>
Fredrik: »Det er ligesom teatersport-øvelsen, hvor to mennesker improviserer 
en tekst frem, hvor de skal sige det samme. Det er uforståeligt, at det kan 
lade sig gøre. På samme måde er det også uforståeligt, at man kan frasere 
sammen i musik«. 
</p><p>
Asbjørn: »Vi øver nogle gange med lukkede øjne. Og det lyder næsten bedre, end 
når vi kigger på hinanden«. 
</p><p>
Rune: »Det er ikke kun, at vi lytter ...«. 
</p><p>
Fredrik: »Det meste er ...«. 
</p><p>
Rune: »Men der er også noget, der er uforklarligt«. 
</p><p>
Asbjørn: »At man kender fremtidsintentionerne hos de andre«. 
</p><p>
Rune: »Det vidner om en dyb relation os imellem. At man nærmest kan mærke, 
hvad der sker om fire takter«. 
</p><p>
De bliver stille og laver så lidt grin med, at de nok også kan gætte, hvad jeg 
har skrevet på blokken. 
</p><p>
»Fornemme det«, siger Rune og hæver øjenbrynene. 
</p><p>
Fredrik: »Ja, vi ved jo også, hvad hinanden har tænkt sig at sige i resten af 
interviewet«. 
</p><h3>
Luftviolin og træværk 
</h3><p>
Flere steder på kvartettens hjemmeside skriver de om deres skæg- og hårvækst. 
»Kvartetten med mest ansigtshår i verden«, for eksempel. Man kan også høre 
musik fra deres koncerter og fra deres nye album med folkemusik, ’Wood 
Works’. 
</p><p>
Billederne på hjemmesiden er taget af Asbjørns kone, der er rockfotograf, og 
de stilrene billeder har gjort kvartetten mere bevidst om at have en visuel 
stil. 
</p><p>
»Ude i verden bliver vi set som megaeksotiske«, siger Rune, hvis hår stritter 
ret lodret op i luften. Det er nemlig ikke helt normalt med et så vildt 
udtryk. Den var for eksempel aldrig gået i Tyskland, er de enige om. 
</p><p>
»Det siger lidt om klassisk musik«, siger Fredrik og smiler bag fuldskægget. 
</p><p>
»Der kan den klassiske verden godt lære noget af rocken. Der findes næsten 
ikke nogen, der har et visuelt image«. Det løsslupne hår og skæg spiller 
sammen med deres tøj, som de også vælger med omhu. Selv. De fik engang et 
påbud fra et koncertsted i USA, der bad dem møde op i hvid dinnerjacket. 
</p><p>
»Men hvidt er altså virkelig ikke pænt, når man er lyshåret«, siger Rune. Så 
den blev droppet. 
</p><p>
»Vi gider ikke være fire ens nisser. Vi klæder os fint på med sort og hvidt 
tøj, der passer til lejligheden, og som er behageligt. Vi ville ikke tage 
det her på«. Rune gør en håndbevægelse over sine egne ternede bukser og de 
andres jeans. 
</p><p>
Asbjørn: »Men det er ikke et oprør, kjole og hvidt kan være fint nok«. 
</p><p>
Rune: »Men virkelig ubehageligt at spille i«. 
</p><p>
Fredrik: »Og det fylder virkelig meget i kufferten«. 
</p><p>
De griner. 
</p><p>
»Nogle tror, at vi er ligeglade – på grund af skægget – og at vi løber rundt 
og brækker os og spiller dårligt«, siger Asbjørn og får de andre til at 
grine endnu mere. 
</p><p><i class=" bl-elem">Og spiller med tænderne?</i></p><p>
»Ha-haa«. Rune spiller luftviolin med tænderne. 
</p><p><i class=" bl-elem">Og smadrer instrumenterne bagefter?</i></p><p>
»Jaeh«, siger Fredrik og luftsaver i en usynlig cello. Hipsterfyrene bag ’Wood 
Works’ bruger selvfølgelig sav. 
</p><p class=" bl-elem"><i class=" bl-elem">Publiceret 9. marts 2015</i></p>	
</div>
</div></body></html>
