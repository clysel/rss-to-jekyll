---
layout:     post
title: 	    "Livstruende ulykke munder ud i ufattelig optimisme"
post_author:	    
post_date:	    Tue, 12 May 2015 11:18:40 +0200
post_site:	    politiken.dk 
post_link:	    http://politiken.dk/sport/cykling/ECE2666188/livstruende-ulykke-munder-ud-i-ufattelig-optimisme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når de 191 tilbageværende ryttere i Giro d’Italia lidt efter kl. 13 begiver 
sig ud på den 150 km lange 4. etape fra Chiavara til La Sprezia, sker det 
med en yderst beroligende melding om, at italieneren Doemnico Pozzovivo 
(Ag2r-La Mondiale) efter omstændighederne har det godt oven på gårsdagens 
voldsomme styrt.
</p><p>
Og med tanke på de billeder, der endnu sidder ganske klart på nethinden, og 
som fremkaldte dyb bekymring for den 32-årige italieners helbred, forekommer 
det nærmest uvirkeligt, at han mindre end et døgn efter den sindsoprivende 
hændelse på nedkørslen fra Barbagelato har det så meget bedre, at han 
allerede er begyndt at planlægge, hvornår han kan genoptage jobbet.
</p><p>
»Jeg regner da med at være fuldt konkurrencedygtig igen til Tour de Suisse«, 
siger Pozzovivo til avisen La Gazzetta dello Sports netudgave.
</p><h3>
Husker ingen detaljer fra styrtet
</h3><p>
Og hvis det holder stik, vil det sige at italieneren atter er i aktion for sin 
franske arbejdsgiver Ag2r-La Mondiale om cirka en måned, eftersom 
WorldTour-løbet i Alpelandet afvikles fra 13. til 21. juni.
</p><p>
»Jeg husker ingen af detaljerne omkring styrtet. Kun at det gjorde vanvittigt 
ondt, men nu tyder alt jo lykkeliggvis på, at jeg er sluppet ufatteligt 
billigt«.
</p><p>
»Jeg har kun kunnet sovet et par timer i nat på grund af smerterne, og det har 
jo også givet mig tid til at tænke over, hvor bittert det er, at jeg skulle 
blive udsat for dette uheld på et tidspunkt, hvor jeg følte, at jeg var i 
mit livs form«.
</p><h3>
Dyb flænge over øjet fik blodet til at strømme
</h3><p>
»Det, der nu bagefter bekymrer mig mest, er den forskrækkelse, som min kæreste 
Valentina og min familie i øvrigt har været udset for. Men heldigvis varede 
det ikke så længe, før jeg kunne ringe til Valenetina og berolige hende«.
</p><p>
Alle de undersøgelser, Domenco Pozzovivo har været igennem på hospitalet i 
Genova, har indtil videre afsløret, at han først og fremmest har fået 
alvorlige, overfladiske skrammet.
</p><p>
Således har han pådraget sig en dyb flænge over det ene øje, som har måttet 
sys med adskillige sting. Det er angiveligt den, der har været årsag til, at 
en store mængde blod fossede ud fra hans ansigt, hvilket var med til at 
forstærke det dramatiske indtryk af begivenheden.
</p><h3>
Etapen en anelse skrappere end gårsdagens
</h3><p>
Dagens Giro-etape afvikles igen i et uhyre kuperet terræn med tre bjergspurter 
i 3. kategori, hvoraf den sidste melder sig 10 km fra mål.
</p><p>
Arrangørerne vurderer strabadserne som en anelse skrappere end gårsdagens, og 
der er næppe tvivl om, at den spanske storfavorit Alberto Contador endnu 
engang vil kommandere sine Tinkoff-Saxo hjælper på hårdt arbejde.
</p><p class=" bl-elem">
Lykkes det atter det russiske mandskab at kontrollere udviklingen, er der 
ligeledes lagt op til, at australieren Michael Matthews (Orica-GreenEdge) 
forsvarer sin førertrøje, for når han kunne følge med i går, er han 
sandsynligvis i stand til det igen.
</p>	
</div>

</div></body></html>
