---
layout:     post
title: 	    "Flydende hollandsk hus kan modstå tsunami"
post_author:	    Mathias Skov Johansen
post_date:	    Mon, 16 Feb 2015 12:32:00 +0000
post_site:	    ing.dk 
post_link:	    http://ing.dk/artikel/flydende-hollandsk-hus-kan-modstaa-tsunami-174167
---
<html><body><div><section class="body"><p>Havstigning og oversvømmede floder som følge af klimaændringer udgør en stigende sikkerhedsrisiko overalt i verden. Den hollandske ingeniørvirksomhed <a href="http://www.fdn-engineering.nl/">FDN </a> har nu udviklet en særlig hustype, der er bæredygtig i mere end én forstand. Huset er konstrueret til uforudsete vandstigninger som tidevand og tsunamier og er derfor rustet til imødegå mange af de våde udfordringer, som den globale opvarmning allerede har ført med sig.</p>
			<p>De flydende huse er tiltænkt lokale civile, turister eller specielarbejdere, der f.eks. er beskæftiget med skovrejsning eller anden infrastrukturprojekt i et udsat område.</p>
			
			<p>Husets hydrodynamiske design gør det i stand til at modstå særdeles kraftige vandtryk. FDN påstår endda, at en specieldesignet version af konceptet tiltænkt asiatiske kystbyer er bygget til at overleve kraftige tsunamier.</p>
			<p>Huset er støbt i betonpæle båret oppe af vandtæt betonfundament, som gerne skulle sikre mod den voldsomme vandenergi. Er uheldet ude, kan husets beboere søge ly bag husets vand- og slidtætte vinduer og holde sig strømforsynet på åbent hav ved hjælp af solpaneler på taget.</p>
			<p>I Holland har FDN, der i øvrigt er kendt for deres udvikling af flydende strukturer som bølgebrydere og flydebroer, vundet flere priser sit flydende huskoncept. Husets præfabrikerede elementer og solpaneler er med til at holde prisen og driften på de fleksible amfibiehuse nede, så nogle af klodens fattigere egne kan være med.</p>
			
			<p>Under mere fredlige himmelstrøg tilbyder FDN andre slags flydende bygninger. I Europa og særligt hjemlandet Holland har konceptudviklingen givet sig til udtryk i flydende hoteller og lejligheder, hvor et særligt hydraulisk system kan stabilisere husets overfladeposition under en storm. Resultatet er et flydende hus, der faktisk føles som et hus fremfor en husbåd.</p>
			<p>For tiden har FDN succes med at opføre deres flydende huse som turistressorter i Columbias regnskove. I Sydamerika har flydende, billige huse, der kan modstå vandmassernes hærgen, været efterspurgt længe. I tørre perioder er husets fundament fast forankret i jorden, mens den i regntid kan løsnes og flyde videre mod højere grund.</p>
		</section></div></body></html>
