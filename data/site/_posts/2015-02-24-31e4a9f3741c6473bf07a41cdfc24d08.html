---
layout:     post
title: 	    "Dan Uzan mindedes i synagogen: »Det giver en følelse af at høre til«"
post_author:	    
post_date:	    Tue, 24 Feb 2015 23:45:12 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2561820/dan-uzan-mindedes-i-synagogen-det-giver-en-foelelse-af-at-hoere-til/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Der findes ingen ord, og alligevel står jeg her
</p>
<p class="sender">
Andrea Uzan, den dræbtes søster 
</p>
</blockquote>
</div><p>
Én stemme bliver til to og tre. Efterhånden bølger hele synagogen som et 
stemmehav. 
</p><p>
»Hallelujah, Hallelujah«. 
</p><p>
Klarinettisten stopper med at spille. Han vender sig om mod menigheden og 
breder armene ud. Flere hundrede synger med på omkvædet i Leonard Cohens 
legendariske nummer, der i dette øjeblik binder det jødiske samfund sammen. 
</p><p>
Sammen i sorgen, men også sammen i ønsket om at stå imod had og vold. Nummeret 
er valgt af familien til Dan Uzan, der tragisk mistede livet sidste lørdag i 
et angreb på synagogen i Krystalgade, hvor en jødisk Bat Mitzvah fandt sted. 
</p><p>
[citat2] 
</p><p>
I dag, lidt over en uge efter attentatet, er der mindehøjtidelighed i 
synagogen til ære for de dræbte ved forrige weekends terrorattentater mod 
Krudttønden på Østerbro og den jødiske menighed. 
</p><p>
Store dele af det jødiske samfund er her. Danmarks politiske top er 
repræsenteret med en horde af ministre og partiledere, pressen sidder på 
række 48-50, og så er der alle dem, der på den ene eller anden måde kendte 
Dan Uzan. 
</p><h3><b>Otte lys for Dan Uzan</b></h3><p>
Synagogens indre varme står i kontrast til mørket og kulden udenfor. To af 
politiets salatfade spærrer hver indgangsvej til Krystalgade, og en 
politihund gennemsøger folks tasker. Mindst seks tungt bevæbnede 
politibetjente patruljerer ved indgangen. 
</p><p>
Men bag de gullige mursten krammer flere hundrede mennesker. 
</p><div class="art-quote article-box">
<p class="quote"/>
<blockquote>
<p class="quote-txt">
I er landsmænd, i går, i dag og i morgen. 
</p>
<p class="sender">
Statsminister Helle Thorning-Schmidt (S) 
</p>
</blockquote>
</div><p/><p>
Normalt sidder mænd og kvinder adskilt i den ortodokse synagoge, men i dag 
finder alle sammen i sorgen, fortæller David Jano. Han kendte den dræbte som 
en kammerat fra fodboldklubben JIF Hakoah. Ligesom resten af det jødiske 
samfund og synagogen er han rystet og i dyb sorg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2560969/bisaettelse-af-finn-noergaard-danmark-har-mistet-en-helt/">Bisættelse af Finn Nørgaard: 
»Danmark har mistet en helt« </a></p><p>
Mindehøjtideligheden begynder, da tidligere overrabbiner Bent Lexner træder op 
på en prædikestol i enden af salen, der er mere firkantet i sit udtryk end 
det klassiske kirkeskib. Lexner beder otte personer, én efter én, om at 
komme nærmere. De tænder alle et lys i den ottearmede Hanukkah-lysestage. 
</p><p>
Hver repræsenterer de otte personer forskellige grupper med tilknytning til 
den dræbte Dan Uzan. Basketball-klubben, kammeraterne i vagtgruppen, 
familien i Israel og så videre. 
</p><p>
Lysene vibrerer, spinkelt, som var de ved at gå ud. Med det gør de ikke. 
</p><h3>
Der findes ingen ord 
</h3><p>
Alle mænd, også de mandlige politikere, har kalotter på. Nogle er hvide, andre 
har broderier i sølv eller farver, enkelte er pyntet med jødestjerner. 
</p><p>
»Vi står her for at mindes Dan«, siger den sortklæde overrabbiner Jair 
Melchior, der har afløst Bent Lexner på prædikestolen: »Det giver mig 
tryghed at gå skulder ved skulder«. 
</p><p>
Sammenhold er også omdrejningspunktet i de mindeord, som statsminister Helle 
Thorning-Schmidt (S) har med til forsamlingen i synagogen i Krystalgade. 
</p><p>
»I har svaret med en værdig, dyb og bevægende omsorg for de værdier, jeres 
kære troede på«, siger hun. Statsministeren taler direkte til det jødiske 
samfund: 
</p><p>
»I er landsmænd, i går, i dag og i morgen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2553780/rekonstruktion-13-timer-og-27-minutter/">Rekonstruktion: 13 timer og 27 
minutter</a></p><p>
Nu er det som om, salen trækker vejret en ekstra gang. Dan Uzans søster, 
Andrea, har forladt sin plads på en af rækkerne i salen og tager ordet: 
</p><p>
»Der findes ingen ord, og alligevel står jeg her«. 
</p><p>
»Min lillebror Dan var en ven af mennesket«, siger søsteren og takker alle for 
støtte i sorgen. Andrea Uzan kæmper sig gennem de sidste ord: 
</p><p>
»Min lillebror Dan, æret være hans minde«. 
</p><h3><b>Når alle synger...</b></h3><p>
En baby skriger i bagest i synagogen, folk omkring kvitterer med vink og smil. 
Mens mindehøjtideligheden er i gang, bliver der ved med at komme nye 
personer til. Hver gang får vedkomne et kram. Folk sidder tæt og holder om 
hinanden. 
</p><p>
Det starter med de blide stemmer fra børnekoret, men den fylder til sidst hele 
salen. Sangen. Både Leonard Cohens 'Halleluja', men også flere på hebraisk 
og dansk. En far synger til sin datter på armen. 
</p><p>
»Det, at så mange kender sangene og synger med, det giver en følelse af at 
høre til«, fortæller 50-årige Gabriela Rehfeld efter mindehøjtideligheden. 
Hun har tårer i øjnene. 
</p><p>
Lee kendte familien til den dræbte og er rejst fra Israel til Danmark for at 
overvære mindehøjtideligheden. Hun ønsker ikke sit efternavn frem, men 
beskriver oplevelsen som en følelse af »helbredelse«. 
</p><p>
»Når alle synger sammen, bliver man forenet«, siger hun. 
</p><p>
Alle har efterhånden forladt synagogen. Jair Melchior trykker hånd med de 
sidste. Han har rødsprængte øjne. Det er den sværeste tale, han nogensinde 
har skrevet, forklarer han. Men: 
</p><p class=" bl-elem">
»At se alle de ansigter, at se alle folk med både tårer og smil, det giver 
styrke«. 
</p>	
</div>
</div></body></html>
