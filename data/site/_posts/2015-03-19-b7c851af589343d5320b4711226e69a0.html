---
layout:     post
title: 	    "Den Blå Avis vil erobre andelsbolig-kunderne"
post_author:	    
post_date:	    Thu, 19 Mar 2015 11:52:05 +0100
post_site:	    politiken.dk 
post_link:	    http://politiken.dk/oekonomi/bolig/ECE2594094/den-blaa-avis-vil-erobre-andelsbolig-kunderne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sælg din andelsbolig på Danmarks største netbaserede handelsportal - det 
koster ikke en klejne. 
</p><p>
Sådan lyder tilbuddet fra Den Blå Avis (DBA), der nu forsøger at erobre 
markedet for salg af andelsboliger i hovedstadsområdet. 
</p><p>
Og tilbuddet ser ud til at virke. 
</p><h3>
Erobrer 30 procent af københavnsk marked 
</h3><p>
I de to uger, der er gået, siden DBA gjorde boligannoncerne gratis, er 
antallet af andelsbolig-annoncer steget 50 procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2249550/flere-saelger-boligen-uden-maegler/">Flere sælger boligen uden 
mægler</a></p><p>
Lige nu er 363 andelsboliger sat til salg via Den Blå Avis, 174 af dem i 
hovedstadsområdet, og dermed har DBA sat sig på omkring 30 procent af det 
københavnske andelsboligmarked, vurderer direktør Nikolaj Gjeding Larsen: 
</p><p>
»Vi synes, at DBA er det naturlige sted at handle sin andelsbolig, og 
historisk har vi faktisk haft en stor handel med andelsboliger. Men i en 
årrække har det været svært at komme af med sin bolig, det har betydet, at 
flere ejendomsmæglere med succes har budt sig til over for 
andelsbolighaverne, og det har kostet os en del af dette marked. Men nu er 
der kommet gang i boligmarkedet igen, og derfor synes vi, at andelsboligerne 
skal tilbage til DBA; det er nu en gang mest naturligt, at man finder sin 
andelsbolig samme sted, som man finder de møbler, man vil indrette 
andelsboligen med«, siger Nikolaj Gjeding Larsen. 
</p><h3>
Kun for andelsboliger 
</h3><p>
Tidligere kostede det 199 kroner at annoncere sin andelsbolig i fire uger, nu 
er det gratis i hele salgsperioden, og direktøren understreger, at det ikke 
er et tidsbegrænset tilbud - til gengæld er det alene andelsboliger, der er 
omfattet, ikke andre boligtyper: 
</p><p>
»Andelsboliger er jo en mindre kompliceret størrelse at sælge end en 
ejerbolig, og det passer godt ind i vores koncept, men vores håb er da, at 
vi med det her tilbud får nogle kunder som bliver hængende, og som så bruger 
de mange andre tilbud, der er på DBA, så vi på denne måde bliver mere 
attraktiv som handelsplads«. 
</p><h3>
DBA afviser krig mod Boliga 
</h3><p><i class=" bl-elem">Det her kunne jo godt ligne en krigserklæring mod boligportalen Boliga, der 
har fanget mange især unge, københavnske andelsbolighavere med deres 
selv-salgs-koncept? </i></p><p>
»Det ville da være dejligt, hvis vi kunne tage hele markedet med det her 
initiativ, men det tror vi ikke, og det er altså heller ikke formålet. Vi er 
Danmarks største handelsplads, og derfor skal vi også være stærke på 
boliger, men vi har 1,4 millioner månedlige brugere, og vi arbejder med 25 
andre varekategorier, så det her er ikke tænkt som en offensiv mod Boliga 
men et ekstra tilbud til vore brugere«, siger Nikolaj Gjeding Larsen. 
</p><p>
Som tidligere beskrevet i Politiken har boligportalen Boliga haft stor succes 
med sit særlige selv-salgs-koncept. 
</p><h3>
Boliga: Vi har et helt andet produkt 
</h3><p>
For 499 kroner om måneden kan boligsælgere spare salæret til ejendomsmægleren 
- og i stedet oprette en selvsalgsannonce blandt Boligas 800.000 brugere og 
potentielle købere. Og pakken kan suppleres med advokathjælp, 
ejendomsoplysninger, tilstandsrapport, boligfotos og alle andre aspekter af 
bolighandelen. 
</p><p>
Konceptet har især været benyttet af de københavnske andelsbolighavere, der 
vælger selv at stå for salget og spare ejendomsmægleren i et marked, hvor 
lejlighederne nærmest sælger sig selv. 
</p><p>
Men konkurrencen fra DBA skræmmer ikke Boliga: 
</p><p>
»Vi mener vi har et helt andet produkt end DBA«, siger Ricco Zuschlag, partner 
og stifter af Boliga. »Hos os kan man få gratis juridiske hjælp, vi har 
support medarbejdere, der har kendskab til boligmarkedet og vi har en kæmpe 
stor base af boligkøbere og så har vi altså en track rekord herinde på 3.000 
solgte boliger. Og vi bruger ikke kræfter på brugte cykler eller noget som 
helst andet, det er rent boligmarked det her«. 
</p><p>
»Selvfølgelig gør det indtryk, at DBA har fået mange annoncer på kort tid, men 
det er da også et eller andet sted fedt, at der er forskellige platforme, og 
måske kan man ligefrem forestille sig, at boligkunderne bruger flere 
platforme samtidig«, siger han. 
</p><p class=" bl-elem">
I 2008 blev Den Blå Avis overtaget af amerikanske eBay, verdens største 
internetauktion. 
</p>	
</div>
</div></body></html>
