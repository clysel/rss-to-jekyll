---
layout:     post
title: 	    "SF øger politisk pres på Corydon i sagen om Dong"
post_author:	    
post_date:	    Thu, 30 Apr 2015 08:34:17 +0200
post_site:	    politiken.dk 
post_link:	    http://politiken.dk/indland/politik/ECE2649043/sf-oeger-politisk-pres-paa-corydon-i-sagen-om-dong/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Oven i det genopblussede politiske kamp om, hvad der egentlig foregik sidste 
år, da regeringen solgte aktier i det statslige energiselskab Dong til 
blandt andet den amerikanske investeringsbank Goldman Sachs, vil SF nu 
indføre en slags lex Dong. 
</p><p>
»Vi vil fremsætte et beslutningsforslag, der fastslår, at Finansministeriet – 
under en række forudsætninger om fortrolighed fra Finansudvalgets side – 
skal forelægge udvalget alle ønskede oplysninger, når regeringen vil sælge 
et statsligt selskab helt eller delvis«, siger tidligere skatteminister 
Jonas Dahl (SF). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/Jan_Andreasen/ECE2644942/dong-salg-og-skolereform-viser-alt-om-finansministeriets-magtarrogance/">Dong-salg og skolereform viser 
alt om Finansministeriets magtarrogance </a></p><p>
Han understreger, at formålet med forslaget er at forhindre en fastlåst 
situation som den, der i dag er opstået, efter at finansminister Bjarne 
Corydon (S) har afvist at give Finansudvalget adgang til at se andre tilbud 
på Dong end buddet fra Goldman Sachs. Det var tumulten omkring den handel, 
der i øvrigt fik SF til at forlade regeringen i januar sidste år. 
</p><div class="art-quote article-box">
<p class="quote"/>
<blockquote>
<p class="quote-txt">
Man kan jo ikke være sikker, hvis man ikke har kendskab til de andre bud
</p>
<p class="sender">
Jonas Dahl (SF) 
</p>
</blockquote>
</div><p>
Jonas Dahl mener ikke, at det uden indsigt i de øvrige tilbud er muligt for 
udvalgets medlemmer at leve op til deres forpligtelser. De siger blandt 
andet, at udvalget skal stemme nej til et aktstykke om salg af statslig 
ejendom, hvis de ikke er sikre på, at der er tale om det bedste bud.</p><p>
»Men man kan jo ikke være sikker, hvis man ikke har kendskab til de andre 
bud«, mener Jonas Dahl. 
</p><p>
Samtidig med SF’s offensiv behandlede Folketingets præsidium i går en konkret 
klage om præcis det samme emne fra Dansk Folkepartis formand, Kristian 
Thulesen Dahl. Han vil have præsidiet til at indskærpe over for Bjarne 
Corydon, at ministeren bør lade udvalget se det øvrige materiale i 
Dong-sagen. Præsidiet bad ministeren om et svar på klagen. Når det kommer, 
bliver sagen hastebehandlet, så der ligger en afgørelse i næste uge. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2644419/ny-dong-ballade-df-formand-klager-over-corydon-til-folketingets-ledelse/">Ny Dong-ballade: DF-formand 
klager over Corydon til Folketingets ledelse</a></p><p>
Det var også præsidiet og Folketingets formand, der sidste år bestemt 
anbefalede ministeren, at Finansudvalgets medlemmer fik lov at se selve det 
tilbud, der lå bag regeringens aktstykke om salg af en del af Dong, 
hvorefter det skete. Præsidiet kan ikke tvinge ministeren, men det er 
vanskeligt at gå imod et enigt præsidium. 
</p><p>
SF’s beslutningsforslag mødes med sympati fra Kristian Thulesen Dahl, der var 
finansudvalgsformand fra 2001 til 2011. »Det er et glimrende forslag, der 
stemmer fint med, hvad vi mener«. Omvendt støtter SF også klagen fra Dansk 
Folkeparti. 
</p><h3>
Normal fremgangsmåde 
</h3><p>
Mens presset øges, støtter to tidligere mangeårige formænd fra det magtfulde 
Finansudvalg behovet for, at udvalget kan få alle oplysninger under den 
nødvendige fortrolighed. Peter Duetoft – udvalgsformand fra 1994 til 2001 – 
mener også, at udvalget kan have den nødvendige diskretion om vigtige og 
forretningsfølsomme økonomiske oplysninger. 
</p><p>
»Det gjorde, at udvalget i forskellige sager kunne have oplysninger, som 
normalt ikke ville være blevet videregivet. Der var blandt andre 
Combus-sagen og flere sager om offentlige it-investeringer, blandt andet det 
såkaldte Amanda-system«, husker Peter Duetoft. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/fasttrack/article2644403.ece">DF-formand klager over Corydon.</a></p><div class="art-quote article-box">
<p class="quote"/>
<blockquote>
<p class="quote-txt">
medmindre tilbudsgiverne har forlangt evig fortrolighed, vil det være at 
beklikke de nuværende finansudvalgsmedlemmers anstændighed og værdighed, 
hvis de ikke må få informationerne
</p>
<p class="sender">
Anders Drejer, professor 
</p>
</blockquote>
</div><p>
Den radikale Jens Bilgrav-Nielsen havde posten fra 1990 til 1994: »Udvalget 
kunne bede om en fortrolig orientering, hvor ministeren så sagde: Kom over 
til mig, så får I en fortrolig orientering og en kop kaffe, og I lover mig 
at holde jeres kæft«.</p><p>
Hidtil har finansminister Bjarne Corydon stået fast på, at han end ikke under 
fortrolighed kan give udvalget oplysninger om andre bud. Ministeren henviser 
til, at der er tale om fortrolige forretningshemmeligheder, og at det vil 
skade fremtidige regeringer og staten, hvis private selskaber på forhånd 
ved, at politikerne vil kunne se deres alternative bud på et statsligt 
selskab, før politikerne giver den endelige godkendelse til salget. 
</p><p>
Professor Anders Drejer, Institut for Økonomi og Ledelse på Aalborg 
Universitet, mener, at problemet skal deles op i to faser: selve 
forhandlingerne og situationen bagefter. 
</p><p>
»I selve situationen, hvor der pågår forhandlinger, vil de, der har budt, 
insistere på fortrolighed. Hvis buddene kommer frem under forhandlinger, kan 
prisen blive presset op«, forklarer Anders Drejer. Han mener til gengæld 
ikke, at det bagefter vil være et problem: 
</p><p class=" bl-elem">
»Jeg har ikke set dokumentation for, at udvalget ikke kan håndtere 
fortrolighed, så medmindre tilbudsgiverne har forlangt evig fortrolighed, 
vil det være at beklikke de nuværende finansudvalgsmedlemmers anstændighed 
og værdighed, hvis de ikke må få informationerne«. 
</p>	
</div>

</div></body></html>
