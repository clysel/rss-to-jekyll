---
layout:     post
title: 	    "Guide: Sådan virker et smart tv"
post_author:	    
post_date:	    Fri, 01 May 2015 18:08:21 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2648629/guide-saadan-virker-et-smart-tv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et smart tv er et fjernsyn, der er koblet på nettet og giver et meget bredere 
udvalg af funktioner end det, der kendes fra et almindeligt tv uden 
internet. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2503642/samsung-og-lg-slaas-om-at-blive-fremtidens-fjernsynskonge/">Samsung og LG slås om at blive 
fremtidens fjernsynskonge</a></p><p>
Et smart tv har eget styresystem, hvor du selv kan installere apps. Det kender 
du nok fra smartphone eller tablet. Der er også mange mobile apps, som 
findes i smart tv-udgaver. Vær dog opmærksom på, at de forskellige 
producenter ikke kører med den samme platform. 
</p><p>
Nogle producenter har forsøgt at udvikle deres egne styresystemer til 
fjernsyn, men Sony, Philips og Sharp satser nu på Googles Android TV. 
Samsung har sagt nej tak og bruger sit eget Tizen. Valget af fjernsyn er 
dermed også et valg af den platform, som du ønsker at køre din smart 
tv-oplevelse på. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2391471/nu-skal-android-styre-philips-smart-tv/">Nu skal Android styre Philips' 
smart-tv</a></p><p><b>Vigtige funktioner i smart tv:</b></p><p><b>Hent websider</b></p><p>
Smart tv har indbygget browser, og du har dermed adgang til alle websider på 
dit tv. I modsætning til på din mobil er skærmpladsen ikke et problem, så 
websiderne kan folde sig ud i al deres pragt. 
</p><p><b>Del indhold fra mobile enheder</b></p><p>
Den trådløse forbindelse giver mulighed for, at billeder, video og musik kan 
sendes direkte fra mobilen til fjernsynet og styres med en app på mobilen. 
Du kan eksempelvis kaste en YouTube-video op på den store skærm eller dele 
feriebillederne med hele familien. 
</p><p><b>Tv-guide</b></p><p>
En vigtig del af alle smart tv-platforme er interaktive tv-guider med 
informationer om de udsendelser, som vises i fjernsynet. Der kan også være 
en funktion, som anbefaler programmer baseret på det, du tidligere har set. 
</p><p><b>Brug Netflix og anden streaming</b></p><p>
Der findes Netflix-apps til alle smart tv, så du kan streame film og serier på 
tv’et. Netflix er begyndt at producere i den nye superkvalitet 4K eller 
Ultra HD. 
</p><p><b>Vælg blandt mange apps</b></p><p>
Du kan selv vælge og installere de programmer, du har lyst til at bruge. Du 
kan skrive med vennerne på Facebook og Twitter, mens du ser fjernsyn, eller 
foretage Skype-opkald over fjernsynet. 
</p><p><b>Styring med stemme eller bevægelse</b></p><p class=" bl-elem">
Hvis fjernsynet har mikrofon, kan du bruge talte kommandoer til at starte en 
søgning, vælge forskellige videoer eller blot skifte kanal. 
Bevægelsesstyring er også en mulighed i nogle fjernsyn, der er udstyret med 
sensorer. 
</p>	
</div>

</div></body></html>
