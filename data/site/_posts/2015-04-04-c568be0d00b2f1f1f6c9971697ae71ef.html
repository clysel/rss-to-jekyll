---
layout:     post
title: 	    "Indirekte allierede er uhyrlige militser"
post_author:	    
post_date:	    Sat, 04 Apr 2015 22:08:08 +0200
post_site:	    politiken.dk 
post_link:	    http://politiken.dk/udland/ECE2616141/indirekte-allierede-er-uhyrlige-militser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Danmarks værste venner</h4>
<h5>
Serie</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets samarbeje med Saudi-Arabien, som 
er blevet kritiseret for at krænke menneskerettighederne. Også Danmark 
samarbejder politisk, økonomisk og militært med lande, der undertrykker 
deres befolkning og bruger henrettelser. Politiken sætter i påsken fokus på 
de moralske dilemmaer i udenrigspolitikken. Læs om samarbejdet med 
Saudi-Arabien, Kina, Irak, Tyrkiet og USA. Serien slutter med et interview 
med udenrigsminister Martin Lidegaard. 
</p>
</div>
</div><p>
Du er Isis«, råbte soldaterne fra Khorasani-militsen til deres fange, den 
21-årige irakiske knægt H.A. 
</p><p>
H.A. benægtede. Slagene fra geværkolber og vandrør haglede ned over hans 
ansigt, hoved og skuldre. Iført håndjern og bind for øjnene havde H.A. ingen 
mulighed for at tage fra. 
</p><p>
Efter flere timers slag spurgte de, om han var shiamuslim, eller om han var 
sunnimuslim ligesom Islamisk Stat (IS). 
</p><p>
»Shia turkmener«, fortalte H.A. soldaterne, hvorpå de beordrede ham til at 
bede på shia-vis, for at bevise det. På trods af hans korrekte bønner holdt 
de ham i yderligere 9 dage: 
</p><p>
»Selv om jeg er shia, troede de, at jeg måske var forbundet med Isis, fordi 
jeg boede så lang tid med sunnier i Yengija«, fortæller H.A. til Human 
Rights Watch. 
</p><p><b class="ext-link">PORTRÆT: </b><a class="embeddedlink" href="http://politiken.dk/udland/ECE2616145/portraet-iraks-leder-kaemper-for-kontrol-med-landets-militser/">Iraks leder kæmper for kontrol med 
landets militser</a></p><p>
Hans skæbne endte dog mere lykkeligt end for tre andre mænd, han sad fanget 
med. De er endnu ikke fundet og frygtes døde. 
</p><p>
Overgrebene beskrives i en rapport fra Human Rights Watch, der også 
dokumenterer, hvordan shiamilitser omkring byen Amerli bombede og brændte 
hele landsbyer efter selv at have befriet byerne fra tre måneders besættelse 
af IS. 
</p><p>
Rapporten er den seneste af en række dokumentationer, der viser, hvordan 
shiamilitserne angriber sunnimuslimer og overtræder menneskerettigheder og 
krigens love i Irak. FN’s Højkommissariat for Menneskerettigheder (OHCHR) 
har tidligere konkluderet, at militserne hærger straffrit og »efterlader et 
spor af død og ødelæggelse«. 
</p><p>
Tilbage i oktober dokumenterede Amnesty, hvordan militserne bortførte, 
henrettede og torturerede personer, alene af den grund at de er sunnier. Et 
sted oppe over militsernes massakrer hænger danske jagerfly, der bistår den 
irakiske hær i kampen mod IS. 
</p><div class="art-quote article-box">
<p class="quote"/>
<blockquote>
<p class="quote-txt">
Lokalbefolkningen står som en lus mellem to negle 
</p>
<p class="sender">
</p><p class=" bl-elem">Trine Christensen, Amnesty</p> 

</blockquote>
</div><p/><p>
Da militserne arbejder tæt sammen med den irakiske hær, er de indirekte 
allieret med os. Ifølge Amnestys vicegeneralsekretær, Trine Christensen, er 
samarbejdet så tæt, at enheder fra den irakiske hær »er dybt impliceret i de 
her overgreb«, hvilket Human Rights Watch har dokumenteret. 
</p><p>
»Danmark skal virkelig passe på med, hvordan man samarbejder med et regime, 
som kan være dybt indblandet i overtrædelser af menneskerettigheder, der er 
akkurat lige så alvorlige, som dem koalitionen forsøger at bekæmpe«, siger 
Trine Christensen. 
</p><p>
På samme måde er FN’s generalsekretær, Ban Ki-moon, »bekymret over påstandene 
om henrettelser, bortførelser og ødelæggelse af ejendom begået af styrker og 
militser, der kæmper side om side med den irakiske hær«, som han sagde i en 
udtalelse i slutningen af marts. Militserne var hovedstyrken i angrebet på 
IS i den strategisk vigtige by Tikrit. Her har IS begået nogle af sine mest 
voldsomme grusomheder, herunder massedrab på 1.000 irakiske soldater. 
Eksperter og organisationer frygter det hævntogt, der kan følge, nu hvor 
byen er tilbageerobret. 
</p><h3>
Et nødvendigt problem 
</h3><p>
Den irakiske hær har omkring 48.000 tropper, men har haft brug for langt flere 
for at slå IS tilbage. Derfor er hæren dybt afhængig af et kludetæppe af 
shiamilitser, der tilsammen estimeres at have mellem 70.000 og 120.000 
soldater. Mens militserne kan være en løsning på den korte bane, er de en 
farlig måde at bekæmpe IS på, da de undertrykker sunnier: 
</p><p>
»Tror man, at der vil komme fred og ro i Irak, efter at man har bekæmpet IS i 
en sekterisk krig, tager man fejl. Så er der bare nogle nye organisationer, 
der kalder sig noget nyt. Man forholder sig til det som et militært problem. 
Det er ikke for at sige, at man ikke også skal bruge militær, men 
problemerne er grundlæggende politiske«, siger lektor ved Aalborg 
Universitet Søren Schmidt. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/V_rste-venner-IRAK-_925915a.png" alt="" border="0"/></span></p><p>
Danmark lægger løbende pres på den irakiske regering, for at de skal få styr 
på militserne. Endnu støtter man dog kampen i Irak med danske jægerfly, da 
man frygter det kortsigtede alternativ, hvor IS får en større magt. Det er 
svært at sige, om Danmark har bombet i angreb, hvor de irakiske militser har 
overtrådt menneskerettigheder, da der er begrænset information om de danske 
flys bombninger. Derfor opfordrer Amnesty det danske forsvar til at lægge 
både planlagte og ramte mål frem for at øge gennemsigtigheden. 
</p><h3>
Kun IS fordømmes 
</h3><p>
I forbindelse med Tikrit har den internationale koalition dog holdt sig i 
baggrunden, og USA krævede, at militserne trak sig tilbage, hvis USA skulle 
yde flystøtte. Selv om OHCHR har rapporteret om massakrerne fra 
shiamilitserne, valgte FN’s Menneskerettighedsråd (UNHCR), der repræsenterer 
medlemslandene, 27. marts kun at fordømme grusomheder begået af IS. 
</p><p>
Tidligere i marts vedtog UNHCR en resolution, der fokuserer på teknisk 
assistance til, at Irak kan fremme og beskytte menneskerettigheder, men 
samtidig endte OHCHR’s undersøgelser af overgreb fra alle væbnede grupper. 
Human Rights Watch kalder resolutionen en trussel, fordi den implicit giver 
militserne lov til at fortsætte deres praksis. Selv om Danmark står 
indirekte allieret med militserne, kommer vi næppe til at stå til ansvar for 
uhyrlighederne. 
</p><p>
»Man skal have vidst, at ens støtte fører direkte til menneskerettighedsbrud, 
og det er svært at påvise«, forklarer Peter Vedel Kessing, der er 
seniorforsker ved Institut for Menneskerettigheder. 
</p><p>
Mens det er svært at sige, hvem der kommer til at stå til ansvar, er der ingen 
tvivl om, hvem der kommer til at mærke konsekvenserne. 
</p><p class=" bl-elem">
»Lokalbefolkningen står som en lus mellem to negle. Først kræver den ene part 
troskab, ellers bliver man henrettet, tortureret eller indespærret. Når de 
næste så kommer ind, bliver de, der har hjulpet med et gevær for hovedet, 
straffet. Som civil bliver ens overlevelsesstrategier og muligheder lagt 
under et ekstremt pres. Og vi frygter, at det bliver intensiveret i Tikrit«, 
siger Trine Christensen. 
</p>	
</div>

</div></body></html>
