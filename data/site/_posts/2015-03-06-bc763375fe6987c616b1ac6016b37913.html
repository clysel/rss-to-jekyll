---
layout:     post
title: 	    "Internationalt forbund til piloter: Boykot Norwegian"
post_author:	    
post_date:	    Fri, 06 Mar 2015 07:05:40 +0100
post_site:	    politiken.dk 
post_link:	    http://politiken.dk/oekonomi/ECE2575832/internationalt-forbund-til-piloter-boykot-norwegian/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det internationale pilotforbund Ifalpa beder nu alle piloter om ikke at stille 
sig til rådighed for at hjælpe Norwegian, mens strejken i det norske 
lavprisselskab står på.
</p><p>
Det sker i et brev fra foreningens vicepræsident, sydafrikaneren Fanie 
Coetzee, til alle forbundets medlemsorganisationer verden rundt.
</p><p>
I brevet beder Coetzee alle afstå fra at hjælpe Norwegian med at leje fly og 
mandskab.
</p><p>
»Antallet af piloter uden fast ansættelse i et flyselskab er stigende, og 
Norwegian udnytter dette ved at sende piloter på løse kontrakter ind i 
konfliktområdet Skandinavien. Selv om Norwegian Pilot Union ikke er en 
medlemsorganisation, har flere af dens piloter valgt at være medlemmer hos 
Norsk Flygerforbund, skriver vicepræsidenten.
</p><p><b class="ext-link">NORWEGIAN-PASSAGERER MÅ BLIVE PÅ JORDEN: </b><a class="embeddedlink" href="http://politiken.dk/rejser/ECE2575652/norwegian-passagerer-maa-blive-paa-jorden-pilotstrejken-fortsaetter-fredag/">Pilotstrejken 
fortsætter i dag</a></p><p>
Piloterne i Norwegian har tidligere bedt Ifalpa om at sortliste piloter, der 
takkede ja til at hjælpe det strejkeramte selskab.
</p><p>
Flere udenlandske pilotforbund er kommet med støtteerklæringer til de 
Norwegian-ansatte.
</p><p class=" bl-elem">
I går varslede Serviceforbundet, som har blandt andet Vagt- og 
Sikkerhedsfunktionærernes Landssammenslutning - herunder security-personale 
i lufthavnene - og Flyvebranchens Personale Union under sig, en 
sympatistrejke.
</p>	
</div>
</div></body></html>
