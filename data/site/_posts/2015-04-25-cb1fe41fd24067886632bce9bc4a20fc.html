---
layout:     post
title: 	    "Anders Eldrup: I dag gennemfører Dong vores strategi"
post_author:	    
post_date:	    Sat, 25 Apr 2015 15:59:47 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2642836/anders-eldrup-i-dag-gennemfoerer-dong-vores-strategi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke meget, offentligheden har hørt til den tidligere så magtfulde 
direktør i Dong Anders Eldrup. Da han blev fyret fra Dong i 2012 og beskyldt 
for blandt andet uansvarligt høje lønninger til nøglemedarbejdere og 
ugennemsigtig ledelse af den statslige energikæmpe, valgte han næsten ikke 
at udtale sig. Den tidligere departementschef og en af landets mest 
indflydelsesrige mænd slukkede for senderen. 
</p><p>
Siden gav en voldgiftsret ham tæt på fuldstændigt medhold. Direktør Eldrup 
havde ikke overtrådt sine beføjelser, og ud over udbetaling af millioner i 
fratrædelsesgodtgørelse måtte selskabet med Finansministeriet som 
hovedaktionær betale sagsomkostninger på 2,5 millioner kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2077994/meget-meget-tilfreds-anders-eldrup-nu-kan-jeg-igen-naevne-mit-efternavn/">»Meget, meget tilfreds« Anders 
Eldrup: Nu kan jeg igen nævne mit efternavn</a></p><p>
Nu træder Anders Eldrup frem i en digital portrætbog udgivet af forlaget 
Zetland. Tiden i Dong fylder godt i bogens beskrivelse af Eldrups lange 
karriereforløb. Især hans planer om at udskille Dongs ambitiøse 
havvindplaner i et datterselskab sammen med danske pensionskasser, er i 
fokus. 
</p><p>
Da han blev fyret, og Dong i næste åndedrag fik brug for ny kapital, blev 
Eldrups ’Project Red’ droppet. Resten af forløbet er gennemtygget igen og 
igen, den omdiskuterede amerikanske investeringsbank Goldman Sachs købte sig 
ind i Dong og fik afgørende indflydelse. 
</p><p>
Hvis Eldrups plan om at skabe et Dong-datterselskab med ren fokus på 
havvindmøller, ejet af staten og en kreds af danske pensionskasser, var 
blevet gennemført, så ville det ifølge ham selv formentlig have løst den 
kapitalkrise, som Eldrup erkender, at selskabet var blevet bragt i – blandt 
andet gennem den hidsige investering i nye havvindmølleparker. 
</p><h3>
I dag satser Dong på havvind 
</h3><p>
Eldrup afviser, at Danmark nu oplever en organiseret modoffensiv fra den 
detroniserede direktør, og det tumultariske forløb omkring regeringens salg 
i 2014 af dele af selskabet til den amerikanske investeringsbank Goldman 
Sachs omtales næsten ikke i portrættet. 
</p><p>
Men dramaet, der kostede SF regeringsdeltagelsen, vil ikke dø. Nye aspekter i 
sagen bliver ved med at dukke op i dansk politik og at forfølge regeringen. 
På spørgsmålet om hans holdning til aktiesalget viger Eldrup tilbage og 
henviser til, at det skete, efter at han var blevet fyret. 
</p><p><i class=" bl-elem">Men du har sagt, at enhver høne bedst kan lide sine egne kyllinger?</i></p><div class="art-quote article-box">
<p class="quote"/>
<blockquote>
<p class="quote-txt">
Jeg har noteret mig, at Dong i dag satser ganske meget på vind, og det ligger 
i direkte forlængelse af den strategi, vi arbejdede med
</p>
<p class="sender">
</p><p class=" bl-elem">Anders Eldrup</p> 

</blockquote>
</div><p>
»Jo sådan er det jo. Jeg har noteret mig, at Dong i dag satser ganske meget på 
vind, og det ligger i direkte forlængelse af den strategi, vi arbejdede med. 
Måden, man skaffede kapital, blev anderledes, men det glæder mig, at 
vindstrategien står uantastet tilbage«. </p><p><i class=" bl-elem">En blåstempling af dit projekt bare ad andre veje?</i></p><p>
»Sådan vælger jeg at se på det. Senest er Dong – positivt overraskende for mig 
– gået ind i et meget stort offshorevindprojekt i USA. Det lå helt uden for 
det, vi diskuterede i min tid, så i dag er der måske endnu mere handling bag 
ordene om vindstrategi«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/2050/energi/ECE2569230/vindmoeller-koerer-paa-blaesevejr-og-solid-statsstoette/">Vindmøller kører på blæsevejr 
og solid statsstøtte </a></p><p><i class=" bl-elem">Portrættet fremstiller det, der skete i Dong, som resultatet af dårlig 
personlig kemi mellem dig og ministeriets repræsentant, bestyrelsesformand 
Fritz Schur. Det er ikke særlig tillidsvækkende?</i></p><p>
»Jeg tror, at i både den offentlige og private sektor betyder sådan noget som 
personlige relationer og kemi noget. Det kan man ikke komme udenom, men det 
er jo kun en del af historien.«. 
</p><p>
»Det, jeg har undret mig over, er, at vi i Dong udarbejdede et efter vores 
mening visionært projekt, nemlig ’Project Red’, og vi arbejdede meget 
grundigt med det, men det var ikke muligt at få det frem til en reel 
beslutning i Dong’s bestyrelse«. 
</p><h3>
Ingen adgang for Eldrup 
</h3><p>
»Det frustrerende var, at som spillereglerne var dengang, så var det ikke 
muligt for mig at få det projekt på bordet og få en reel diskussion af det«. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil ikke starte den debat, men jeg synes som sagt, at det var mærkeligt, 
at et så seriøst forslag som 'Project Red' ikke blev diskuteret
</p>
<p class="sender">
Anders Eldrup 
</p>
</blockquote>
</div><p>
»Jeg kunne jo ikke snakke med ejerne i Finansministeriet, det havde 
bestyrelsesformanden forbudt, og jeg bestemte heller ikke suverænt, hvad der 
skulle på bestyrelsens dagsorden. Jeg har aldrig deltaget i et møde i 
ministeriet om måden at skaffe kapital på. Derfor ved jeg ikke, hvilken reel 
dialog der har været om det«. </p><p><i class=" bl-elem">Menigmand må tænke, at den slags ikke sker i en mellemstor jysk 
metalvirksomhed?</i></p><p>
»Jeg kender ikke grunden, du må spørge dem, der besluttede det«. 
</p><p><i class=" bl-elem">Var det, fordi to mennesker ikke kunne med hinanden, at det hele gik galt?</i></p><p>
»Jeg vil ikke starte den debat, men jeg synes som sagt, at det var mærkeligt, 
at et så seriøst forslag som ’Project Red’ ikke blev diskuteret«, slutter 
Anders Eldrup. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2573909/usaedvanligt-og-maalrettet-fodarbejde-giver-danmark-billig-havmoellepark/">Usædvanligt og målrettet 
fodarbejde giver Danmark billig havmøllepark </a></p><p>
Fritz Schur blev indsat som bestyrelsesformand af den tidligere VK-regering i 
2005 og stoppede i 2013. Det har ikke været muligt at få en kommentar fra 
Schur til Anders Eldrups fremstilling af forløbet. 
</p><p class=" bl-elem">
Dong selv afviser, at Eldrups ’Project Red’ ville have skaffet selskabet 
tilstrækkelig kapital. 
</p>	
</div>

</div></body></html>
