---
layout:     post
title: 	    "Verdens værste fodboldlandshold vinder i VM-kvalifikationen"
post_author:	    
post_date:	    Thu, 12 Mar 2015 15:14:02 +0100
post_site:	    politiken.dk 
post_link:	    http://politiken.dk/sport/fodbold/ECE2584801/verdens-vaerste-fodboldlandshold-vinder-i-vm-kvalifikationen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
1.187 dage før VM-turneringen i Rusland indledes, hentede den absolutte 
bundprop på det internationale fodboldforbund Fifas verdensrangliste sin 
første sejr nogen sinde i VM-kvalifikationen. 
</p><p>
På udebane i Colombo sejrede den lille himalayanation Bhutan med 1-0 over Sri 
Lanka, da den to et halvt år lange asiatiske kvalifikation blev indledt 
tidligere i dag. 
</p><p>
Fodboldfolkehelten i Bhutan hedder Tshering Dorji og var på pletten i 84. 
minut. 
</p><p>
Bhutan er nummer 209 på Fifas verdensrangliste og kampen i Sri Lanka var deres 
første i små to år. Sejren er den blot fjerde, siden Bhutans landshold blev 
en realitet i 1980'erne. Tidligere gevinster er kommet mod Afghanistan, 
Montserrat og Guam. 
</p><p/><p>
Brunei ville ikke stå tilbage for Bhutans lille sensation og vandt ligeledes 
deres første VM-kamp nogen sinde. Det skete i Taiwan, hvor en 1-0-sejr var 
nok. 
</p><p class=" bl-elem">
Hvis verdens mindste fodboldnationer skal med til VM i Rusland i 2018, så er 
vejen lang. Meget lang. Mindst 23 kvalifikationskampe venter forude på 
nationer som Bhutan, Brunei og Østtimor, hvis de skal sætte sig på en af de 
fem asiatiske pladser i VM-slutrunden. 
</p>	
</div>
</div></body></html>
