---
layout:     post
title: 	    "Coloplast: Vækst og bæredygtighed kan godt gå hånd i hånd"
post_author:	    Bjørn Godske
post_date:	    Wed, 04 Mar 2015 11:44:35 +0000
post_site:	    ing.dk 
post_link:	    http://ing.dk/artikel/coloplast-vaekst-og-baeredygtighed-kan-godt-gaa-haand-i-haand-174509
---
<html><body><div><section class="body"><p>Optimering af ventilationsanlæg, kondenserende gaskedler og lysstyring. Det er blot nogle af de projekter Coloplast over de sidste fire år har gennemført for at tvinge produktionsvirksomhedens samlede energiforbrug og dermed også CO2-emission ned.</p>
			<p>Strategien har fra starten været meget klar, fortæller Lone Stubberup, der er chef for Coloplasts globele miljø- og arbejdsmiljø-afdeling:</p>
			<p>»Hvis den økonomiske tilbagebetalingstid var under fem år, så kom projektet på listen. Herefter blev alle projekter prioriteret efter, hvor meget CO2 vil sparede miljøet for,« siger hun.</p>
			<p>Coloplast har over de sidste par år reduceret antallet af produktionssteder i Danmark, men i Mørdrup i Nordsjælland holder man fast. Fabrikken blev bygget i år 2000 og udvidet igen i 2003 og fungere primært som ramp-up-fabrik. Det betyder, at nyt produktionsudstyr bliver udviklet, samlet og afprøvet før det sendes til fabrikkerne i Ungarn og Kina.</p>
			<p><figure class="plugin right zoomable"><img data-original-image="http://ing.dk/sites/ing/files/20150302-_dsc8230.jpg" src="http://ing.dk/sites/ing/files/styles/w1120_media_right/public/20150302-_dsc8230.jpg?itok=eQW8QRC5" alt=""/><figcaption> Nye kondenserende gaskedler har været med til at skære ned på CO2-emissionen fra Coloplast fabrik i Mørdrup. <cite>Foto: Bjørn Godske</cite></figcaption></figure></p>
			<p>Det ændre dog ikke ved, at fabrikken skal producere med lavest mulige omkostninger og dermed også energiforbrug og miljøbelastning.</p>
			<p><strong>Uventet vækst skar lidt af målet</strong><br/>
			Coloplast fik Rambøll til at gennemgå hele produktionen og ud af et katalog af projekter gik man for tre år siden i gang med at implementere de første:</p>
			<p>»Målet var at skære 10 procent af den absolutte CO2-emission og 25 til 35 procent per produceret enhed for hele Coloplastkoncernen. Det første mål er kun blevet til en absolut reduktion på syv procent. Men det skyldes, at vi årligt er vokset med otte procent mere end vi forventede, da projektet blev sat i gang,« forklarer Lone Stubberup og understreger dermed, at vækst og bæredygtighed sagtens kan gå hånd i hånd.</p>
			<p><figure class="plugin right zoomable"><img data-original-image="http://ing.dk/sites/ing/files/20150302-_dsc8244.jpg" src="http://ing.dk/sites/ing/files/styles/w1120_media_right/public/20150302-_dsc8244.jpg?itok=Z2w0MtnW" alt=""/><figcaption> Overalt, hvor der bliver installeret nye elmotorer, bliver de udstyret med frekvensstyring. </figcaption></figure></p>
			<p>Når det gælder den relative CO2-emission per produceret enhed, så er man kommet i mål, men en reduktion på 26 procent for alle Coloplast produkter. Det vil med andre ord sige, at fabrikkerne i Kina, USA og Ungarn ligeledes har været i stand til at reducerer energiforbruget.</p>
			<p>Det har nemlig ikke været de samme løsninger som har været taget i brug de forskellige steder. Det skyldes blandt andet forskellige klimatiske forhold forklarer Lone Stubberup:</p>
			<p>»Med listen fra rådgiveren i hånden kan hvert site så gå ind og prioritere. Foreløbig er der kørt 150 projekter igennem. Investeringen har været mellem 15-20 mio. kroner og vi sparer årligt 12-15 mio. kroner,« forklarer hun og vurderer, at den gennemsnitlige tilbagebetalingstid ligger på mellem 1,5 og 2 år.</p>
			<p><strong>Maskiner skal måske valideres efter ombygning</strong><br/>
			Det er dog ikke ligetil, at installere nyt udstyr i en fungerende fabrik, som forøvrigt også vokser, samtidig med at produktiviteten øges. Helge Allan Jensen, der er energispecialist hos Coloplast:</p>
			<p>»Vi er jo en medikovirksomhed, så hvis vi går ind og ændre på et anlæg, så skal det sandsynligvis valideres igen,« forklarer han. Det går heller ikke altid, bare at slukke for maskinerne når de ikke bruges. Det kan nemlig betyde, at en masse produkter må kasserers fordi udstyret skal kalibreres når der startes igen.</p>
			<p>De største projekter - og dem med størst indvirkning på CO2-emissionen - på fabrikken i Mørdrup, har været:</p>
			<ul><li>Varmegenvinding fra trykluftkompressor  </li>
			<li>Frikøling på koldtvandsanlæg  </li>
			<li>Lysstyrings projekter, daglysstyring, PIR føler  </li>
			<li>Optimering på drifttimer på ventilationsanlæg  </li>
			<li>Installation af kondenserende gaskedel  </li>
			</ul><p>Helge Allan Jensen tror også, at der er CO2-reduktioner at hente i adfærdsændringer hos medarbejderne og så skal man nok også i gang med at kigge på vedvarende energi.</p>
			<p>Coloplast får Dansk Energiforums pris for:</p>
			<p><em>“Coloplast får prisen for en meget helstøbt klima- og energiindsats, hvor selv de mest garvede specialiser har svært ved at finde noget at komme efter og for at vise hvordan vækst og bæredygtighed kan gå hånd i hånd.”</em></p>
			<p>Øvrige nominerede til prisen var Arla Foods og maskinmester Michael Petersen fra Skive Kommune.</p>
		</section></div></body></html>
