---
layout:     post
title: 	    "Kasper Holten får endelig ros af de britiske anmeldere"
post_author:	    
post_date:	    Mon, 04 May 2015 16:48:17 +0200
post_site:	    politiken.dk 
post_link:	    http://politiken.dk/kultur/ECE2654253/kasper-holten-faar-endelig-ros-af-de-britiske-anmeldere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Britiske medier var enige om, at der hvilede et tungt pres på Kasper Holten op 
til premieren på hans opsætning af operaen Król Roger i Royal Opera House, 
London. 
</p><p>
Hans tidligere fortolkninger af blandt andet 'Eugen Onegin' og 'Don Giovanni' 
har nemlig mødt en del kritik fra særligt konservative stemmer og anmeldere 
i det britiske operamiljø, der blandt andet har sendt beskrivelser som 
»prætentiøs« og »unødvendigt kompliceret« efter Holtens hidtidige 
opsætninger. 
</p><p><b class="ext-link">POLITIKENS ANMELDELSE</b><a class="embeddedlink" href="http://politiken.dk/kultur/scene/teateranmeldelser/ECE2653463/tredje-gang-er-lykkens-gang-for-kasper-holtens-satsninger-ved-royal-opera-house/">Tredje gang er lykkens gang 
for Kasper Holtens satsninger ved Royal Opera House</a></p><p>
Men denne gang lader lykken til at være vendt for Kasper Holten, der 
overvejende høster ros hos de britiske anmeldere for sin opsætning af polske 
Karol Szymanowskis 'Król Roger'. 
</p><h3>
En ligefrem og dristig opsætning 
</h3><p>
Blandt de mest begejstrede er The Telegraphs anmelder Rupert Christansen, som 
kalder opsætningen »en kæmpe kunstnerisk triumf«, der er »instrueret med 
flair, klarhed og intelligens« fra Kasper Holten. Han kvitterer med 5/5 
hjerter. 
</p><p>
Også The Guardians anmelder Andrew Clements er begejstret og mener, at 
opsætningen »nemt kan være det bedste stykke, Holten har instrueret, siden 
han blev operachef hos Royal Opera«, og giver den 4 af 5 stjerner. 
</p><p>
Det samme gør The Times’ anmelder Anna Picard, der mener, at Holten har 
produceret en »stor og dristig Szymanowski-opsætning« med en »ligefrem 
symbolik«. 
</p><p><b class="ext-link">LÆS INTERVIEW </b><a class="embeddedlink" href="http://politiken.dk/kultur/ECE2653465/britisk-anmelder-holten-har-vaeret-under-pres/">Britisk anmelder: Holten har 
været under pres</a></p><p>
Alexandra Coghlan, der skriver for onlinemediet theartsdesk.com, kalder det en 
»triumferende tilbagevenden« for Król Roger-stykket. En »opera-oplevelse, 
der efterlader dig åndeløs i øjeblikket, men med masser af stof til 
eftertanke næste dag«. 
</p><p>
Mindst begejstret er The Independents Michael Church. 
</p><p class=" bl-elem">
Han kalder det ganske vist »en befrielse at se »noget nyt« på Covent Garden og 
roser både sangerne Kwiecien, Jarman og Pirgus vokalpræstationer, som han 
kalder »fremragende«. Men han skoser plottet for at være »tyndt« og »uden 
karakter«, men giver alligevel opsætningen 3 af 5 stjerner.
</p>	
</div>

</div></body></html>
