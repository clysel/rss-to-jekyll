---
layout:     post
title: 	    "Ingen livstegn fra Vanuatu-øen Tannas 29.000 beboere"
post_author:	    
post_date:	    Sat, 14 Mar 2015 14:40:07 +0100
post_site:	    politiken.dk 
post_link:	    http://politiken.dk/udland/ECE2587666/ingen-livstegn-fra-vanuatu-oeen-tannas-29000-beboere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Foreløbig er der ikke mange meldinger fra befolkningen i Vanuatu, efter en 
kraftig tropisk kategori-5 orkan har raseret øgruppen tidligt i morges lokal 
tid. 
</p><p>
Otte personer er bekræftet omkommet, alle fra hovedstaden Port Vila. Hvordan 
orkanen, der har fået navnet Pam, har gjort skade på landets øvrige 
provinser er endnu uvist, og stilheden er i sig selv et dårligt tegn. 
</p><div class="art-fakta article-box">
<h4 class="">
Vanuatu</h4>
<div class="fakta-body" data-buildingblock="embedded_factboxlink">
<p>
Vanuatu er en øgruppe og selvstændig republik i det vestlige stillehav. 
</p><p>
Befolkningstallet er på 267.000, som er spredt over 65 øer. Omkring 47.000 
mennesker bor i hovedstaden Port Vila på øen Efate. 
</p><p class=" bl-elem">
Øerne er alle af vulkansk oprindelse og bjergrige. Jordskælv er hyppige, men 
sjældent kraftige. 
</p>
</div>
</div><p/><p>
Det fortæller Sune Gudnitz, chef for FN's katastrofe-organisation Unocha i 
Stillehavsområdet, der fra sin base på Fiji er ved at mobilisere 
nødhjælpsarbejdet. 
</p><p>
»Det er primært Port Vila, vi har fået meldinger fra. Vi har også fået 
meldinger fra området nord for, hvor situationen er virkelig katastrofal, 
trods det at cyklonen her passerede et godt stykke fra kysten. Jeg 
forestiller mig, at vi kommer til at se meget, meget store ødelæggelser 
sydpå, hvor cyklonen stort set er passeret direkte over land«, siger han. 
</p><p>
Han er blandt andet bekymret for øen Tanna, der har omkring 29.000 beboere, og 
som der stadig ikke er kommet meldinger fra. 
</p><h3>
Folk og forsyninger på vej 
</h3><p>
På sociale medier kan Sune Gudnitz følge med i, hvordan overlevende efterlyser 
venner og pårørende, og der kommer flere og flere rapporteringer og billeder 
ind, der bekræfter, at ødelæggelserne i hovedstaden er omfangsrige. 
</p><p>
»Jeg ser fuldstændig ødelagte bygninger, smadrede vinduer og træer, der er 
væltet. Det er i Port Vila, som blev hårdt ramt, men velvidende hvordan 
husene er konstrueret rundt omkring i landet, er jeg sikker på, at vi kommer 
til at se meget værre ting, lige så snart der kommer flere informationer ud, 
og kontakten bliver etableret med de omkringliggende provinser«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2587487/fn-chef-efter-oedelaeggende-orkan-vi-frygter-det-vaerste/">FN-chef efter ødelæggende 
orkan: Vi frygter det værste</a></p><p>
FN og humanitære organisationer som Røde Kors, Unicef og WHO fokuserer nu på, 
hvordan de kan få folk og forsyninger ind i landet, men det er i sig selv 
vanskeligt, da også lufthavnen er ødelagt. 
</p><h3>
Akut behov for vand 
</h3><p>
De første nødhjælpsarbejdere vil forhåbentlig ankomme i morgen, hvor de vil 
hjælpe regeringen med den humanitære operation, fortæller Sune Gudnitz. 
</p><p>
»Lige nu vil det mest akutte behov være vand og sansyndligvis også mad. Jeg 
formoder, at der er en masse afgrøder og lagre med mad, der er blevet 
destrueret, så det skal gå stærkt. Vi ved, at der inden for de første par 
dage kan være mennesker, som har overlevet, men som ikke har noget som 
helst. Deres vindue til at overleve på sigt er meget småt«, siger han. 
</p><p>
Vanuatu strækker sig over omkring 1.200 kilometer fra nord til syd, så det 
bliver vanskeligt at nå frem til alle dem, der har et behov for hjælp, 
forudser han. 
</p><p>
»Den største udfordring kommer til at være logistik, transport og 
kommunikation, så vi kan komme ud til folk så hurtigt som muligt og få en 
fornemmelse af, hvad de mangler. Det bliver et problem, for vi ved ikke, om 
vi kan komme derud med fly, og hvis vi skal sejle rundt, kan det tage ugevis«
</p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00920/vanuatu2_920808y.jpg" alt="" border="0"/></span></p>	
</div>
</div></body></html>
