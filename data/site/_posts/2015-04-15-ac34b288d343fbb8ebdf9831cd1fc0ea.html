---
layout:     post
title: 	    "Politiaktion var rettet mod bandemedlemmer"
post_author:	    
post_date:	    Wed, 15 Apr 2015 16:22:32 +0200
post_site:	    politiken.dk 
post_link:	    http://politiken.dk/indland/ECE2629283/politiaktion-var-rettet-mod-bandemedlemmer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En dramatisk anholdelsesaktion vakte ved middagstid opsigt i et fredeligt 
erhvervskvarter i Herlev. 
</p><p>
Den skete efter et anonymt tip, skriver politiet på Twitter. 
</p><p>
Oprindeligt oplyste politikommissær Hans Erik Raben fra afdelingen for 
personfarlig kriminalitet til Ekstra Bladet, at sagen relaterer sig til 
efterforskningen af attentaterne i København i midten af februar. 
</p><p><b class="ext-link">ØJENVIDNE TIL POLITIAKTION </b><a class="embeddedlink" href="http://politiken.dk/indland/ECE2628973/oejenvidne-til-politiaktion-det-lignede-en-militaeroperation/">Det lignede en 
militæroperation</a></p><p>
Men det er en misforståelse, lyder det i eftermiddag fra politiinspektør 
Jørgen Skov fra Københavns Politi. 
</p><p>
»Vi har fået et tip om, at der er nogle bandemedlemmer, som er efterlyst af 
politiet, der opholder sig på en adresse i Herlev. Og der har vi så været 
ude, og vi har fundet to efterlyste bandemedlemmer«, siger han ifølge BT.dk 
til Berlingske Nyhedsbureau. 
</p><p>
»Det har intet med terrorsagen at gøre. Det er to Brothas-folk, så jeg tror, 
det er det, der er gået galt, fordi folk så tror, at det har noget med 
terrorsagen at gøre. Det er en gammel våbensag, de er eftersøgt i«, siger 
politiinspektøren til mediet. 
</p><p class=" bl-elem">
Hos politiets presseafdeling er meldingen, at man arbejder på en 
pressemeddelelse, der skal klarlægge sagen. 
</p>	
</div>

</div></body></html>
