---
layout:     post
title: 	    "Israels udenrigsminister træder tilbage"
post_author:	    
post_date:	    Mon, 04 May 2015 16:02:25 +0200
post_site:	    politiken.dk 
post_link:	    http://politiken.dk/udland/ECE2654512/israels-udenrigsminister-traeder-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Israels udenrigsminister, Avigdor Lieberman, og hans højreparti Yisrael 
Beitenu, vil ikke fortsætte i den koalitionsregering, premierminister 
Benjamin Netanyahu er ved at forhandle på plads.
</p><p>
På en pressekonference siger Lieberman, at den koalitionsregering, som tegner 
sig, ikke er en, han kan støtte. Angiveligt drejer det sig om politisk 
uenighed mellem parterne.
</p><p>
Det indebærer, at han træder tilbage som udenrigsminister, skriver Reuters.
</p><h3>
Kan resultere i smallere alliance
</h3><p>
På et pressemøde oplyser Lieberman, at hans parti blev tilbudt to 
ministerposter i den kommende koalitionsregering, men at det ikke var 
tilfredsstillende.
</p><p>
»Det er afgjort en koalition, der, til min fortrydelse, ikke afspejler 
holdningerne på den nationalistiske fløj, og som vi ikke bryder os om, for 
at sige det mildt«, siger han.
</p><p>
Liebermans exit kan resultere i, at Netanyahu må danne en smallere alliance.
</p><p class=" bl-elem">
Hans Likud-parti fik flertallet af stemmerne ved valget 17. marts, men skal 
indgå i koalition med andre partier for at kunne sikre sig et flertal af de 
120 pladser i Israels parlament, Knesset.
</p>	
</div>

</div></body></html>
