---
layout:     post
title: 	    "Pulsarfestivalen bød på heftigt drama, spøgelsesmusik og et intenst orgie af lyd"
post_author:	    
post_date:	    Sun, 08 Mar 2015 13:46:43 +0100
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2578311/pulsarfestivalen-boed-paa-heftigt-drama-spoegelsesmusik-og-et-intenst-orgie-af-lyd/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forvent det uventede! Det må være det rimelige krav til syv dages festival med 
musik af unge komponister, der er ved at finde deres ben som 
konservatoriestuderende i København, spillet af tilsvarende unge musikere, 
der brænder for at skabe sig en plads i musiklivet. 
</p><div class="art-fakta article-box">
<h4 class="">
Fakta </h4>
<h5>
Pulsarfestival 2015 </h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p><b>5.-11. marts.</b> Musikfestival for unge komponister og musikere på 
konservatoriet på Frederiksberg. 
</p><p><b>Rummer fra</b> kormusik og opera til elektroniske lydsider og klassiske 
kammerbesætninger.
</p><p><b>I år byder </b>festivalen også på BørnePulsar, hvor børn udfolder 
deres fantasi og kreativitet på hjemmelavede instrumenter.
</p><p class=" bl-elem">
Gratis entre. www.dkdm.dk 
</p>
</div>
</div><p>
I det lys var festivalaften nummer to en ubetinget succes. </p><p>
To koncerter og en kammeropera i et vidt spand mellem elektroniske og filmiske 
eksperimenter og storladen dramatik. Fra øvelser med at få tørre klange til 
at hænge sammen i store former til flippet visuel performance. Mit hjerte, 
hvad vil du mere? 
</p><h3>
Late night eksperimenter 
</h3><p>
Ikke alt prentede lige stærke indtryk i hukommelsen, sådan må det være. Men 
nogle af de unges sager var altså af internationalt format. Specielt nede i 
de gamle musikstudier i kælderen under det gamle radiohus løftede festivalen 
sig. 
</p><p>
En række late night eksperimenter mellem gamle avantgardefilm med nye lydspor 
og tre nye værker gav rigtig god mening. Et værk for det hjemmebyggede 
instrument carophon – vist udtrækket fra en trombone med et saxmundstykke i 
den ene ende og en bevægelsessensor i den anden – og keltisk harpe tog 
prisen som en af de oplevelser, man ikke vidste, man manglede i samlingen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2575556/13-aarigt-vidunderbarn-sprang-ud-som-virtuos-koncertpianist/">13-årigt vidunderbarn sprang 
ud som virtuos koncertpianist </a></p><p>
Komponisten James Black var selv på scenen med blæseinstrumentet, der også 
kunne styre et feedback, når det blev løftet over hovedet som et rituelt 
signal. En sats som en doven, dyb melodi – en sats som et piblende, 
eventyrligt drama. Uforklarligt heftigt. Et andet højdepunkt var komponisten 
Niklas Ottanders undersøgelse af støj og samklange på en violin i et tæt og 
intenst orgie af lyd. 
</p><p>
Det var stramt og øresønderrivende og alligevel vidtfavnende og lækkert – og 
så levede det musikalsk set stort på, at den unge violinist Harriet Wheeler 
trykkede så meget til sin fortolkning, at hver en lille raspende bid virkede 
nødvendig. 
</p><div class="art-quote article-box">
<p class="quote"/>
<blockquote>
<p class="quote-txt">
Det var stramt og øresønderrivende og alligevel vidtfavnende og lækkert 
</p>
</blockquote>
</div><p>
Hvis nogle læsere savner at vide lidt om komponisterne, er det, fordi de ikke 
rigtigt afslører noget selv. Til gengæld er der flere toner af de to herrer 
i aften. </p><p>
Tidligere fredag havde tre komponister givet et bud på den svære disciplin at 
skrive for sinfonietta. Det enkeltbesatte symfoniorkester, som moderne 
komponister tidligere har dyrket voldsomt. Her var det, som tidligere år, 
pariserdirigenten Jean Thorel, der styrede en flok virkelig velspillende 
studerende. 
</p><h3><b>Spøgelsesmusik med hug og ustabile klange</b></h3><p>
Et værk dyrkede udbruddet, et de skiftende tilstande på tværs af en fast puls, 
mens et var et stykke spøgelsesmusik med hug og ustabile klange. Rigtig 
smukt og ikke helt fjernt fra for eksempel Bent Sørensens ikoniske værker 
fra 1990’erne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2574477/dansk-garagerockhaab-har-en-uvurderlig-udstraaling/">Dansk garagerockhåb har en 
uvurderlig udstråling</a></p><p>
Til overflod fik vi 40 minutters kammeropera af komponisten Frederick Mabalot. 
En udgave af den kristne tekst ’Stabat Mater’ – om Maria lidelse ved foden 
af korset – men denne gang bredt ud til alle mødre med børn i krig. 
</p><p class=" bl-elem">
Det var imponerede bragt til live af de medvirkende med seks sangere i 
konstant interaktion og et lille orkester, der hele tiden søgte de største 
effekter. Desværre var den dramatiske idé svær at følge i sin abstrakte 
fortolkning af lidelse. 
</p>	
</div>
</div></body></html>
