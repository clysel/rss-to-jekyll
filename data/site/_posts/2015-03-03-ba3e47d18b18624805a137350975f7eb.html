---
layout:     post
title: 	    "Oplad mobilen på dine Ikea-møbler"
post_author:	    Ulrik Andersen
post_date:	    Tue, 03 Mar 2015 06:21:00 +0000
post_site:	    ing.dk 
post_link:	    http://ing.dk/artikel/oplad-mobilen-paa-dine-ikea-moebler-174488
---
<html><body><div><section class="body"><p>Qi hedder en af de standarder for trådløs opladning af mobiltelefoner og anden elektronik, der konkurrerer om at blive standard<em>en</em>. Og den ambition er måske kommet et skridt nærmere realisering, efter at Ikea netop har valgt Qi som opladningsstandard til sine møbler.</p>
			<p>Trådløs opladning er nemlig blevet et konkurrenceparameter blandt producenter af mobiltelefoner og computere. Hvor det hidtil mest har været været lufthavne og cafe-kæder som Starbucks, der har købt opladeudstyret, så kunderne kan få strøm i deres forretninger, vil du fremover kunne oplade din telefon trådløst fra dine Ikea-møbler.</p>
			<p>»Vi ved, at folk hader kabelrod. De er trætte af, at de ikke kan finde deres oplader, og at de vil løbe tør for strøm,« siger Ikeas forretningschef for belysning og trådløs opladning, Jeanette Skjelmose, i en pressemeddelelse.</p>
			
			<p><figure class="plugin right zoomable"><img data-original-image="http://ing.dk/sites/ing/files/ikea-wireless-furniture6.jpg" src="http://ing.dk/sites/ing/files/styles/w1120_media_right/public/ikea-wireless-furniture6.jpg?itok=QWlAEGSI" alt=""/><figcaption> Sengeborde, skriveborde og lamper fra Ikea skal fremover kunne bruges til at oplade dine elektroniske dimser. <cite>Foto: Ikea</cite></figcaption></figure></p>
			<p>Fra april vil Ikea lancere en kollektion af sengeborde, lamper og skriveborde med opladningsudstyr indbygget. Møblerne kommer ifølge den svenske avis, <a href="http://www.di.se/artiklar/2015/2/27/ikea-provar-tradlost/">Dagens Industri</a>, til at koste omkring 160 kroner mere end tilsvarende møbler uden opladere. En oplader, som kunderne selv kan bygge ind i deres møbler, kommer til at koste omkring 240 kroner.</p>
			<p>Qi promoveres af foreningen Wireless Power Consortium (WPC), som tæller 200 virksomheder – blandt andre Belkin, HTC, LG, Microsoft, Panasonic, Samsung og Philips. I kampen om at blive den toneangivende standard kæmper WPC med foreningen Power Matters Alliance (PMA), som bl.a. tæller Duracell blandt sine medlemmer. Derfor er WMP mere end begejstrede for den svenske opbakning.</p>
			<p>»Vi gratulerer Ikea for deres uforlignelige indsigt og unikke passion for at gøre trådløs opladning simpelt og til at betale for forbrugerne,« siger formanden for WPC, Menno Treffers, således i en pressemeddelelse.</p>
			
			<p>PMA, der er i gang med at fusionere med en tredje standard, A4WP, står stærkt i USA, hvor alliancen har indgået en aftale med kaffekæden Starbucks, mens Qi ifølge WPC bliver brugt i 3.000 hoteller, restauranter, lufthavne og offentlige steder over hele verden. Standarden bliver brugt i mere end 80 smartphones og 15 biler.</p>
			<p>Indtil videre spiller smartphoneproducenter som Samsung imidlertid på begge heste. Således er Samsungs nye model, S6, udstyret til at fungere med begge trådløse opladningsstandarder.</p>
		</section></div></body></html>
