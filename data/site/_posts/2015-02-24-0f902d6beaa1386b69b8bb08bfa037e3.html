---
layout:     post
title: 	    "Det danske musikforbrug eksploderer"
post_author:	    
post_date:	    Tue, 24 Feb 2015 23:02:31 +0100
post_site:	    politiken.dk 
post_link:	    http://politiken.dk/kultur/musik/ECE2561708/det-danske-musikforbrug-eksploderer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Aldrig har danskerne lyttet til så meget forskellig musik. Omtrent 750.000 
forskellige sange rammer via streamingtjenester som Spotify og Wimp danske 
ører – i døgnet. Det viser tal fra Ifpi, musikselskabernes brancheforening, 
der udgiver deres årsrapport i morgen. 
</p><p>
Til sammenligning bliver blot 30.000 forskellige sange downloadet daglig, 
viser rapporten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2217910/streaming-giver-vaekst-i-musikbranchen-for-foerste-gang-i-aarevis/">Streaming giver vækst i 
musikbranchen for første gang i årevis</a></p><p>
Det store musikforbrug kommer pladeselskaberne til gavn. For andet år i træk 
vokser branchen, og selv om væksten er på beskedne 1,3 procent, er det 
stadig en sejr i en branche, der siden årtusindskiftet mest har oplevet 
nedtur på nedtur, mener Henrik Daldorph, formand for Ifpi og direktør for 
Sony Music Danmark: 
</p><p>
»Vi tror på, at streaming kan redde musikbranchen. Vi er optimistiske over at 
se vækst efter lang tid i fryseren«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Det nytter ikke at juble over, at man ligger som nummer 69, hvis det kungiver 
en penge til en liter mælk
</p>
<p class="sender">
Mikael Højris, Dansk Musikerforbund 
</p>
</blockquote>
</div><p>
»På en måde er det en barskere verden, hvor hitsne fylder mere. Det betyder 
store omvæltninger for dem, der har været vant til den gamle verden, og der 
er et element af generationsskifte i det«, siger han.</p><p>
Ser man på tallene, viser det sig, at hitlistemusikken står for knap 16 
procent af omsætningen på streamingområdet. Det er temmelig lidt 
sammenlignet med musikbranchens velmagtsdage i 2000, hvor top-50 stod for 
over halvdelen af omsætningen på det dengang dominerende cd-format. 
</p><p>
Men det betyder ikke nødvendigvis, at musikerne får flere penge, forklarer 
Mikael Højris, der er konsulent og kontraktrådgiver i Dansk Musikerforbund. 
Faktisk tværtimod: 
</p><p>
»Nu har jeg ikke set musikbranchens seneste festskrift, men ud fra, hvad jeg 
hører fra medlemmerne, tyder intet på, at tingene har ændret sig til det 
bedre«, siger han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2251845/spotify-ommoeblerer-og-rydder-op-i-din-musik/">Spotify ommøblerer og rydder 
op i din musik</a></p><p>
»Hvis man som dansk kunstner ikke når op blandt de 50 mest afspillede, er det 
ret ligegyldigt. Det nytter ikke at juble over, at man ligger som nummer 69, 
hvis det kun giver en penge til en liter mælk«. 
</p><p>
Ifølge Mikael Højris fører den nye musikøkonomi til, at de største stjerner 
kan tjene penge både på streaming og på for eksempel at lave reklamer, mens 
de kunstnere, der befinder sig i mellemlaget, hverken kan tjene på det ene 
eller det andet. Det kan godt være, at forbrugerne lytter til en masse 
forskellig musik, men det betyder blot, at mange flere skal deles om den 
samme kage. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00915/kultur_hitlister__e_915964y.jpg" alt="" border="0"/></span></p><h3>
Morrison, Dylan og Elvis 
</h3><p>
Oven i købet konkurrerer man i dag ikke blot med andre nyudgivelser, men med 
enorme kataloger af alle fortidens indspilninger, som også er tilgængelige 
blandt streamingtjenesternes mere end 30 millioner sange. 
</p><p>
Økonomien fungerer groft forsimplet sådan, at hver gang, du afspiller en sang, 
får pladeselskabet bag en lille sum tildelt, som de igen skal dele med 
kunstneren bag sangen ud fra den kontrakt, de nu engang har indgået. Den kan 
være god eller dårlig for den enkelte kunstner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2155111/ny-app-faa-musik-der-passer-til-din-koerestil/">Ny app: Få musik, der passer 
til din kørestil</a></p><p>
Så hvis vi forestiller os, at man i løbet af en dag lytter til en sang med 
Thomas Helmig (’Stupid Man’), en med Poul Krebs (’Morrison, Dylan og 
Elvis’), en med Allan Olsen (’Vi lå jo i Herning’) og så lige et hit med Big 
Fat Snake (’Bonsoir Madame’) og samtidig forestiller os, at de alle blev 
udgivet på samme selskab, ville pengene fordele sig sådan: Hver kunstner får 
en bid af hver sin kage, mens selskabet bag dem altså får en bid af alle 
fire kager. 
</p><p>
Jo flere sange man har i sit katalog, jo flere penge kan man tjene – mange 
bække små osv. 
</p><p>
»Det er simpelthen et andet forbrugsmønster. Hvor man før i tiden kunne sælge 
album på at have et enkelt hit og dermed få folk til at betale for ni andre 
sange også, er det i dag barskere«, siger Henrik Daldorph fra Ifpi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2180680/spotify-moraliserer-musikken/">Spotify moraliserer musikken</a></p><p>
»Men musikbranchen har altid været sådan, at nye kommer til og skubber de 
gamle væk fra truget – det er derfra, udviklingen kommer. Nu sker det bare 
samtidig med et teknologisk skifte«. 
</p><p>
Samtidig medgiver han, at det bestemt er lukrativt for musikselskaberne, at de 
pludselig kan tjene penge på musik, som er udgivet for lang tid siden. 
</p><h3>
750.000 sange i døgnet 
</h3><p>
Netop fordi teknologien er skiftet, og man nu giver penge per afspilning og 
ikke per album, man køber, er det pokkers svært at sammenligne 
musikøkonomien i dag med tidligere tiders, forklarer Rasmus Rex Pedersen, 
der forsker i musikbranchens digitale transformation på RUC: 
</p><p>
»Der er ingen tvivl om, at de 750.000 forskellige sange, der høres i døgnet, 
udgør et større udvalg, end der stod i pladebutikkerne førhen. Men en meget 
stor del af sangene bliver nok også kun hørt én gang det døgn«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE1762361/streaming-bremser-10-aars-nedtur-paa-musikmarkedet/">Streaming bremser 10 års 
nedtur på musikmarkedet</a></p><p>
Og der har vi en del af forklaringen på, at musikselskaberne kan konstatere 
vækst, mens den enkelte musiker ikke nødvendigvis mærker nogen forskel. 
Samtidig skal man være forsigtig med at tolke hitlistemusikkens svindende 
placering som den musikalske diversitets totale sejr, påpeger han. 
</p><p>
»Det her betyder ikke nødvendigvis, at der er sket et stort skift væk fra 
mainstreammusikken, men blot, at der er en stor økonomi i tidligere hits. 
Man lyttede jo også til sin Abba-cd, efter at den havde forladt hitlisten«, 
sammenligner han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/ECE2269604/flere-betaler-for-musikstreaming-men-koeb-af-musik-er-paa-vej-ud/">Flere betaler for 
musikstreaming, men køb af musik er på vej ud</a></p><p><i class=" bl-elem">Har musikerforbundet en pointe, når de siger, at medlemmerne ikke tjener 
penge?</i></p><p class=" bl-elem">
»Der er ingen tvivl om, at de har økonomiske udfordringer – spørgsmålet er 
bare, om det er en ny ting. Før gav en hitlisteplacering en vis sikkerhed 
for at man også var blandt de bedst tjenende. Nu skal ens musik nu hele 
tiden holdes i kog fordi pengene tjenes over længere tid«. 
</p>	
</div>
</div></body></html>
