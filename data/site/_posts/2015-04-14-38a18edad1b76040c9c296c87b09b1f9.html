---
layout:     post
title: 	    "Dukkepartiet: Vi er blevet taget i en nødløgn"
post_author:	    
post_date:	    Tue, 14 Apr 2015 14:38:37 +0200
post_site:	    politiken.dk 
post_link:	    http://politiken.dk/indland/politik/ECE2627634/dukkepartiet-vi-er-blevet-taget-i-en-noedloegn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I godt et døgn har Dukkepartiet holdt det meste af dansk presse for nar. 
</p><p>
I Kulturen på News i går og senere i blandt andet P1 Morgen og flere andre 
medier lykkedes det partiets repræsentanter at overbevise journalister og 
andre om, at man blot var omkring 2.000 godkendte vælgererklæringer fra at 
blive opstillingsparate til det kommende folketingsvalg. 
</p><p>
Men hårdt presset af fakta indrømmer stifteren, dramatikeren Christian 
Lollike, nu, at det er langt fra sandheden: 
</p><p>
»Dukkepartiet er blevet grebet i det, man i moderne politik betegner som en 
nødløgn. Vi vil arbejde videre, som om intet var hændt. Der er andre 
politikere, der er blevet taget i at lyve og er kommet videre. Jeg håber« 
der også findes tilgivelse for dukker«, skriver han i en mail til Politiken. 
</p><p>
Indrømmelsen kommer efter, at DR har lavet en rundring til flere af landets 
store kommuner, der kunne oplyse, at de blot havde modtaget ganske få 
vælgererklæringer fra Dukkepartiet og godkendt endnu færrere. 
</p><p>
København har eksempelvis blot modtaget 171 erklæringer og godkendt 155.
</p><p>
Christian Lollike fortæller, at han ikke det præcise antal vælgererklæringer, 
Dukkepartiet har samlet ind. Men han insisterer på, at det er »mange«.
</p><p class=" bl-elem"><b>OPDATERES</b></p>	
</div>

</div></body></html>
