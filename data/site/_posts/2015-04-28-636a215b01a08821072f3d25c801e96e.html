---
layout:     post
title: 	    "I dag giver Folketinget grønt lys til at anlægge Femern-tunnellen"
post_author:	    Christian Østergaard
post_date:	    Tue, 28 Apr 2015 09:11:00 +0000
post_site:	    ing.dk 
post_link:	    http://ing.dk/artikel/i-dag-giver-folketinget-groent-lys-til-anlaegge-femern-tunnellen-175736
---
<html><body><div><section class="body">
			<p>På et møde, der starter klokken 13 i dag, forventes Folketinget at give sin endelige godkendelse af byggeplanerne under Femern Bælt. Det til trods for, at prisen fortsat er for høj, at den endelige tyske godkendelse  mangler, og at grundlaget for essentielle trafiktal stadig hemmeligholdes.</p>
			<p>Godkendelsen sker, når Folketinget tredjebehandler to lovforslag, der tilsammen skal give Femern A/S lov til at anlægge forbindelsen. Alle folketingets partier undtagen Enhedslisten forventes at stemme for lovforslaget. Transportminister Magnus Heunicke (S) har dog gjort det klart, at byggeriet ikke kan gå i gang, før forligskredsen også har godkendt den endelige pris og tidsplan for forbindelsen efter sommerferien. De er ved at blive forhandlet på plads af Femern A/S, efter at alle entreprenørernes bud viste sig at være for dyre for politikerne.<br/>
			<figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box">
			  <br/>
			<strong>Fokus på Femern</strong></aside></p>
			<p>I dag vedtages to lovforslag om den faste forbindelse under Femern Bælt. Herefter skal forligskredsen kun godkende entreprenørernes kontrakter før byggeriet til 46 milliarder kr. kan gå i gang.</p>
			<p>Den 17,6 km lange sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p>I en række artikler op til byggeriets begyndelse forsøger Ingeniøren at give et overblik over, hvad der er op og ned i sagen om Femernforbindelsen.<br/>
			</p>
			
			<p>Ud over tidsplanen og prisen på forbindelsen er det stadig usikkert, hvor hurtigt den endelige godkendelse på den tyske side kan være klar. Her har den tyske offentlighedsproces betydet, at Femern A/S skal besvare 3.100 indsigelser fra tyske borgere fyldestgørende, før delstaten Slesvig-Holsten kan tage endeligt stilling til projektet. Herefter kan sagsanlæg fra utilfredse borgere stadig forsinke anlægsarbejdet yderligere.</p>
			
			<p>Modstanden på den tyske side skyldes til dels de tyske landanlæg, der ligesom resten af projektet er blevet væsentligt dyrere end forventet. På den tyske side er udgifterne til vej- og jernbaneforbindelser frem til tunnelmundingen ifølge den tyske rigsrevision steget fra 6 til 16 milliarder kr., samtidig med at projekterne er forsinket frem til 2024.</p>
			
			<p>Det er imidlertid statsgaranterede lån i Danmark, der skal betale kyst-til-kyst-tunnelen og det danske landanlæg. Disse lån skal betales hjem over tunnelens første 39 leveår.</p>
			<p>De trafikanalyser, der viser, at tunnelen kan betale sig selv hjem, er blevet betvivlet af flere eksperter og senest har Femern A/S valgt at holde en del af grundlaget for analyserne hemmeligt.</p>
			
			<h2>Merkel og Thorning diskuterer forbindelsen i dag</h2>
			<p>I Folketinget og blandt langt hovedparten af de tyske politikere er der dog massivt flertal for forbindelsen, ligesom planerne er meget populære i dansk såvel som tysk erhvervsliv.</p>
			<p>Statsminister Helle Thorning-Schmidt (S) har i dag officielt besøg fra den tyske kansler Angela Merkel (CDU). Statsministeriet oplyser til Ingeniøren, at der i den forbindelse ikke er planlagt besøg i Folketinget i forbindelse med vedtagelsen af de to Femern-lovforslag.</p>
			
			<p><aside class="plugin reference info_graphics">
			  <a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/>  </a>
			  
			</aside><br/>
			Statsministeren har dog over for Ritzau bekræftet, at hun vil diskutere forbindelsen med den tyske kansler under besøget.</p>
			<p>»Vi har arbejdet kraftigt for den Femern-forbindelse i mange år. Nu står vi lige foran. Vi skal gå de sidste skridt. Det betyder, at jeg kommer til at nævne det, når jeg møder kansler Merkel,« siger Thorning til <a href="http://www.transportmagasinet.dk/article/view/203655/thorning_og_merkel_skal_tale_om_femern?ref=rss#.VT9HESHtlHx">nyhedsbureauet</a> under et besøg på Lolland og Falster.</p>
			
			<p>»Det er et vigtigt projekt for hele landet, men særligt for den her del, fordi det vil skabe mere vækst og flere arbejdspladser,« fortsatte hun over for Ritzau.</p>
			<p>Hun understreger dog, at der er en lang række emner, de to statsoverhoveder skal diskutere under besøget. De fortæller om den diskussion på et pressemøde klokken 14.10.</p>
			
			<p>Når mødet i Folketingssalen begynder kl. 13.00 kan det ses i transmissionen <a href="http://www.ft.dk/webtv/video/20141/salen/83.aspx">her</a>. Femernforbindelsens to lovforslag med numrene L141 og L142 er femte og sjette punkt på dagsordenen.</p>
		</section>
		  </div></body></html>
