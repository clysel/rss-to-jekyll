---
layout:     post
title: 	    "Mystik om låst cockpitdør: Nødkode kan tvinge dør op, selv om pilot er besvimet"
post_author:	    
post_date:	    Thu, 26 Mar 2015 12:33:22 +0100
post_site:	    politiken.dk 
post_link:	    http://politiken.dk/udland/ECE2604514/mystik-om-laast-cockpitdoer-noedkode-kan-tvinge-doer-op-selv-om-pilot-er-besvimet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der var kun én pilot til stede i cockpittet på den Germanwings Airbus A320, 
der tirsdag styrtede ned i de franske alper. 
</p><p>
De nye oplysninger blev i nat dansk tid tilvejebragt af New York Times og er i 
dag blevet bekræftet af den offentlige anklagemyndighed i Tyskland. 
</p><p>
New York Times har talt med en kilde, der deltager i efterforskningen af 
ulykken, hvor 150 mennesker, herunder en dansker, formodes dræbt. 
</p><p>
Kilden har hørt lydoptagelsen fra cockpittet på det forulykkede fly, efter at 
eftersøgningsmandskabet i den uvejsomme dal, flyresterne ligger spredt i, 
har fundet den sorte boks, der indeholder lydfilerne fra minutterne inden 
nedstyrtningen. 
</p><p>
Efter en »meget rolig og <i>cool</i>« samtale mellem flyets piloter først 
på flyvningen fra Barcelona til Düsseldorf, forlader den ene pilot 
tilsyneladende cockpittet. Man ved endnu ikke hvorfor, men ifølge New York 
Times' kilde bliver han aldrig lukket ind igen. 
</p><p>
Først banker han let på døren, men modtager intet svar. Derefter bliver 
bankeriet hårdere, dog stadig uden svar. Til sidst forsøger han angiveligt 
at sparke cockpitdøren ind. Det lykkes tilsyneladende heller ikke. 
</p><p><b class="ext-link">FRA COCKPITTET</b><a class="embeddedlink" href="http://politiken.dk/udland/ECE2603970/der-er-stemmer-paa-sort-boks-fra-ulykkesflyet/">Der er stemmer på sort boks fra 
ulykkesflyet</a></p><p>
Derfor samles en stor del af interessen sig nu om den dør, der adskiller 
cockpittet og resten af flyet fra hinanden. For hvad skete der i luften over 
de franske alper i tiden umiddelbart inden flyet styrtede imod bjergsiden? 
Og hvorfor kunne piloten ikke vende tilbage til cockpittet? 
</p><h3>
Alle døre er udskiftet siden 11. september 2001 
</h3><p>
Operativ havariundersøger Anders Kristensen fra Havarikommissionen 
understreger, at han ikke kender systemet på det pågældende Airbus A320-fly. 
</p><p>
Men han fortæller, at alle døre ud til cockpittet i fly efter terrorangrebet 
11. september 2001 blev udskiftet. 
</p><div class="art-fakta article-box">
<h4 class="fallback">fakta</h4>
<h5>
Helios Airways flight HCY 522</h5>
<div class="fakta-body" data-buildingblock="embedded_factboxlink">
<p>
I august 2005 kæmpede kabinepersonale om bord på Helios Airways flight HCY 522 
også med en låst cockpitdør. 
</p><p>
Inde bagved lå to bevidstløse piloter som følge af et trykfald i flyet. Da 
Andreas Prodromou, der stadig var ved bevidsthed på grund af en bærbar 
iltflaske endelig brød igennem døren og forsøgte at genoprette flyet, var 
det for umuligt. Også selvom Prodromou faktisk havde flycertifikat. 
</p><p class=" bl-elem">
Helios Airways flight HCY 522 bragede ind i et bjerg, og 121 mennesker omkom, 
efter at flyet var løbet tør for brændstof og den venstre motor i øvrigt var 
sat ud. 
</p>
</div>
</div><p>
»Før dengang var dørene ud til cockpittet ikke låste, når de var lukkede og 
heller ikke armerede. Derfor kunne alle som udgangspunkt tiltvinge sig 
adgang til et cockpit. Men efterfølgende er alle døre i eksisterende fly 
blev skiftet ud, og nye fly fik de opgraderede døre indbygget fra start«, 
siger han til Politiken. </p><p>
Ifølge en manual fra Airbus kan kabinepersonalet bruge et panel uden for 
cockpittet til at bede om adgang til cockpittet, skriver <a target="_blank" href="http://ing.dk/artikel/havariundersoeger-undrer-sig-cockpitdoer-i-airbus-kan-aabnes-paa-flere-maader-175076">Ingeniøren</a>. </p><p>
Ved rutineadgang trykker personalet på en knap på panelet, og der lyder en 
alarm i cockpittet. Hvis personen eller personerne i cockpittet accepterer 
anmodningen, åbner døren med det samme. 
</p><h3>
Nødkode kan åbne døren udefra 
</h3><p>
Hvis anmodningen ikke bliver accepteret indefra cockpittet af den ene eller 
den anden grund, kan personalet i kabinen taste en nødkode. 
</p><p>
»Men ude i cockpittet er der stadig en mulighed for at nægte adgang, selv om 
den trykte kode er korrekt. Hvis en pilot inde i cockpittet låser indefra, 
bliver døren simpelthen ikke låst op«, siger Anders Kristensen. 
</p><p>
Han understreger, at man ikke udefra kan tvinge piloten i cockpittet til at 
åbne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2603486/trods-flystyrt-det-har-aldrig-vaeret-mere-sikkert-at-flyve/">Trods flystyrt: Det har aldrig 
været mere sikkert at flyve</a></p><p>
»Den eneste måde, man kan gøre det på er, hvis man gør systemet på døren 
strømløst. Og det er normalt noget, der skal gøres ude fra cockpittet. Det 
er selvfølgelig for at undgå, at en terrorist uden for truer en pilot eller 
et kabinepersonale med en kniv i ryggen eller en pistol for panden i 
forsøget på at komme ind«, siger han. 
</p><h3>
Alt personale kender nødkoderne 
</h3><p>
Anders Kristensen vil ikke spekulere i, hvad der kan være sket på Germanwings 
Airbus A320. 
</p><p>
Og han understreger, at det ikke er usædvanligt, at en pilot under en flyvning 
forlader cockpittet kortvarigt. Enten for at gå på toilettet eller for at 
besvare et spørgsmål fra personalet uden for cockpittet. 
</p><p>
Og selv hvis en pilot, der sidder alene i cockpittet, ikke er ved bevidsthed, 
burde man kunne tvinge sig adgang udefra ved at taste nødkoden. 
</p><p>
»Eftersom der så, efter et antal sekunder, ikke vil blive svaret inde fra 
cockpittet, vil døren automatisk åbne sig. Det vil formentlig tage omkring 
et halvt minut«, siger han. 
</p><p>
»Generelt kan man sige, at alt kabinepersonale kender koden til døren ud til 
cockpittet i tilfælde af, at piloterne skal have hjælp«, siger Anders 
Kristensen. 
</p><p><b class="ext-link">GRAFIK</b><a class="embeddedlink" href="http://politiken.dk/fasttrack/ECE2603723/grafik-faa-overblik-over-flystyrtet-i-de-franske-alper/">Få overblik over flystyrtet i de franske 
alper</a></p><p>
Det forulykkede fly nåede knap en halv time efter take off sin rejseflyvehøjde 
på 11,500 meter. Blot et minut senere begyndte flyet dog at tabe højde, og 
efter otte minutters fald ramte det bjergsiden i knap 2.000 meters højde. 
</p><div class="art-fakta article-box">
<h4 class="fallback">fakta</h4>
<h5>
Airbus A320</h5>
<div class="fakta-body" data-buildingblock="embedded_factboxlink">
<p>
Airbus A320'eren er en del af 'familien' A318 til A321, og de er de mest 
populære af Airbus' mellemdistance-fly. Der er plads til mellem 120 og 200 
passagerer. 
</p><p class=" bl-elem">
Den familie tilsvarer konkurrenten Boeings populære 737-fly. Også danske 
flyselskaber som SAS benytter A320.
</p>
</div>
</div><p>
Ifølge Anders Kristensen vil man i den højde miste bevidstheden efter omkring 
30-45 sekunder, hvis alt ilten bliver suget ud af flyet med det samme. 
</p><p>
»Når der er for lavt tryk i den højde, bliver man afiltet. Det er derfor, man 
skal have iltmasker på. Og i den højde, får piloterne leveret ilten under 
tryk, så de ikke selv skal suge ilten ind - netop for at sikre, at man får 
ilt, selv hvis man mister bevidstheden«, siger han. 
</p><h3>
Kodelåse på dørene kan deaktiveres 
</h3><p>
Selv hvis piloten i cockpittet skulle have låst døren - eller hvis låsene har 
svigtet, har personalet endnu en mulighed for at komme ind, fortæller 
teknisk havariundersøger Jan Stephensen fra Havarikommissionen til 
Ingeniøren. 
</p><p>
»Hvis kodelåsene svigter, er der et sted, hvor kabinepersonalet kan trække en 
sikring, så man får deaktiveret kodelåsene. Derefter burde man kunne komme 
ind i cockpittet,« fortæller han og tilføjer: 
</p><p>
»Hvis de ellers har kendt til placeringen af sikringen. Der har selskaberne 
lidt forskellige politiker«. 
</p><p class=" bl-elem">
Endnu har hverken Germanwings eller det franske bureau for efterforskning og 
analyse af den civile luftfart, BEA, kommenteret New York Times' historie. 
</p>	
</div>
</div></body></html>
