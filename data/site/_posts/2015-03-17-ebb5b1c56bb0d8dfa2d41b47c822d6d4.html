---
layout:     post
title: 	    "Thorning vil belønne kommuner for at få 30.000 flygtninge i job"
post_author:	    
post_date:	    Tue, 17 Mar 2015 22:13:07 +0100
post_site:	    politiken.dk 
post_link:	    http://politiken.dk/indland/politik/ECE2592310/thorning-vil-beloenne-kommuner-for-at-faa-30000-flygtninge-i-job/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Flygtninge og personer, der kommer til Danmark som familiesammenførte, skal 
yde mere for den ydelse de får fra det offentlige. Og kommunerne vil i 
højere grad end i dag blive præmieret økonomisk for at skaffe jobåbninger 
for flygtninge og familiesammenførte. 
</p><p>
Det er to centrale elementer i regeringens integrationsudspil med titlen ’Alle 
skal bidrage – flygtninge og indvandrere hurtigere i beskæftigelse’. 
</p><p>
Udspillet bliver i morgen formiddag lagt frem af fire ministre i i 
Statsministeriets spejlsal og følger op på statsminister Helle 
Thorning-Schmidts (S) nytårstale, hvor hun slog fast at 
integrationsindsatsen ikke er lykkedes, og at flygtninge i stedet for at 
blive klientgjort »selvfølgelig« skal arbejde. 
</p><h3>
Skærpede krav 
</h3><p>
I indledningen hedder det ifølge Politikens oplysninger, at regeringen lægger 
op til »markante ændringer af det treårige integrationsprogram, som 
flygtninge bliver mødt med i dag«. 
</p><p>
Flygtninge vil ifølge udspillets ordlyd få »ret og pligt til at deltage i 
nyttejob, løntilskud eller virksomhedspraktik«. Og unge under 30 på 
integrationsprogram, der er uden uddannelse og job, vil blive sidestillet 
med andre unge på kontanthjælp, så de også bliver underlagt 
uddannelsespålæg. 
</p><p>
Det har hverken været muligt at få en kommentar fra statsministeren, 
økonomiminister Morten Østergaard (R) eller beskæftigelsesminister Henrik 
Dam Kristensen (S). 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2498924/thorning-indvandrere-skal-arbejde-for-kontanthjaelp/">Thorning: Indvandrere skal 
arbejde for kontanthjælp</a></p><p>
Men regeringen konstaterer i sit udspil, at selv om den nuværende 
integrationsindsats allerede i dag består af krav til både uddannelse og 
beskæftigelse, er der alt for få nytilkomne i det danske samfund, der kommer 
i arbejde og bliver selvforsørgende. 
</p><p>
Målet er at sende 30.000 flere flygtninge og indvandrere ud på arbejdsmarkedet 
over de næste to år. 
</p><h3>
26 procent i job ti år efter 
</h3><p>
Et centralt håndtag til at få vendt integrationsindsatsen bliver en ekstra 
bevilling på 44 millioner kroner til de kommunale jobcentre. 
</p><div class="art-quote article-box">
<p class="quote"/>
<blockquote>
<p class="quote-txt">
Samlet set er jeg bekymret for, om det er nok
</p>
<p class="sender">
Berit Toft Fihl, chefkonsulent i DA 
</p>
</blockquote>
</div><p>
Et andet bliver en ændring af den kommunale refusionsordning, så det i højere 
grad end i dag vil give bonus for kommunerne at få en udlænding i enten 
nyttejob, arbejde med løntilskud eller virksomhedspraktik. <br/><br/>
Analyser har vist, at kommunerne har en vidt forskellig praksis med at 
inddrage virksomhedsforløb i integrationsindsatsen. Et centralt mål bliver 
derfor at få de kommunale systemer gearet bedre end i dag. Der skal blandt 
andet opstilles nationale mål for udviklingen frem mod 2020.</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2500181/sf-flere-flygtninge-og-indvandrere-skal-i-arbejde/">SF: Flere flygtninge og 
indvandrere skal i arbejde</a></p><p>
Dansk Arbejdsgiverforening fremlagde forleden en analyse, der viste, at kun 26 
procent af de flygtninge, der fik tilkendt asyl i perioden 2000-2003, er i 
job ti år efter. 
</p><h3>
DF: Kan ikke integreres 
</h3><p>
Chefkonsulent i DA Berit Toft Fihl hilser udspillet velkommen, men uden at 
kende alle detaljer tvivler hun alvorligt på, at det vil batte det store i 
forhold til for alvor at få knækket kurven for flygtninges tilknytning til 
arbejdsmarkedet. Hun savner blandt andet tal for, hvor mange reelle job, der 
skal komme ud af udspillet. 
</p><p>
»Samlet set er jeg bekymret for, om det er nok, hvis man gerne vil se nogle 
bedre tal om nogle år«, siger Berit Toft Fihl. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2580462/minister-kommuner-har-svigtet-jobklare-flygtninge/">Minister: Kommuner har svigtet 
jobklare flygtninge</a></p><p>
Hos Dansk Folkeparti er integrationsordfører Martin Henriksen yderst skeptisk. 
Ifølge DF »foregøgler man danskerne, at man kan få integreret de her 
mennesker, samtidig med at tilstrømningen af flygtninge er så voldsom, som 
den er. Det kan ikke lade sig gøre«. 
</p><p>
Ifølge partiet er regeringens indfaldsvinkel grundlæggende forkert. 
</p><p class=" bl-elem">
»For et par måneder siden talte regeringen og alle på Christiansborg om, at vi 
nu skulle have nogle regler, der sikrede, at alle, der kom hertil, skulle 
være her midlertidigt. Nu diskuterer vi ud fra præmissen, at de ender med at 
blive her. Det er forkert«, siger Martin Henriksen. 
</p>	
</div>
</div></body></html>
