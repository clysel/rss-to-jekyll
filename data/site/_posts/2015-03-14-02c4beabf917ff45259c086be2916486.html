---
layout:     post
title: 	    "Dancehall har sejret sig selv ihjel ti gange"
post_author:	    
post_date:	    Sat, 14 Mar 2015 20:44:10 +0100
post_site:	    politiken.dk 
post_link:	    http://politiken.dk/kultur/musik/ECE2587455/dancehall-har-sejret-sig-selv-ihjel-ti-gange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Blå Bog</h4>
<h5>
Bikstok</h5>
<div class="fakta-body" data-buildingblock="embedded_factboxlink">
<p><b>Dansk dancehalltrio,</b> som under navnet Bikstok Røgsystem i 2005 udgav 
pladen ’Over stok og sten’ og med den satte gang i dansksproget dancehall. 
Dancehall er en musikalsk afart af reggae og stammer fra Jamaica. 
</p><p class=" bl-elem"><b>Gruppen består</b> af Lasse ’Blæs Bukki’ Bavngaard, Dwayne 
’Eaggermann’ McFarlane og Søren ’Pharfar’ Schou, og 16. marts udgiver de 
deres blot anden plade, ep’en ’Uranium’.
</p>
</div>
</div><p>
Der var engang, hvor dancehall var noget, man hørte i de seneste søndagstimer 
på det markant dunstende spillested Stengade 30, og man skulle helst være 
skæv, i hvert fald passivt, og så kunne man ellers stå der i mørket og <i>grinde</i>, 
til man ikke kunne mere, og det i øvrigt blev mandag, og man skulle på 
arbejde. 
</p><p>
Dancehall boede i undergrunden, det var til røgen og det mørkeste af Nørrebros 
sorte firkant, genren havde fundet hen, hele vejen fra Jamaica. 
</p><p>
Nu, over 10 år senere, er meget hændt og dermed ændret. 
</p><p>
Makkerparret Klumben og Raske Penge har spillet foran tusinder på Orange Scene 
og hittet stort med en sang om en sodavand, og bliver det bare 15 graders 
varme, springer lyshårede piger fra forældrekøbsland op på Dronning Louises 
Bro og danser til dancehall på deres kæresters hjemmebyggede lorteanlæg, som 
var der ingen morgendag. 
</p><p>
Dancehall er blevet allemandseje, mainstream, folkemusik. Ude i solen. 
Problemet med det er måske bare, at en musikgenre, som oprindeligt udskilte 
sig fra reggae, fordi sangteksterne var for frække til radiostationerne, i 
rejsen mod det brede publikum kan miste noget af det, der gjorde den så 
særlig. 
</p><h3>
Fortællinger fra den krøllede pose 
</h3><p>
I historien om ’danskhall’ spiller kongerigets første store dancehallband, 
Bikstok Røgsystem, en helt afgørende rolle. 
</p><p>
Trioen, der på mandag udgiver deres kun anden plade på 10 år, sparkede i 2005 
gang i genren med albummet ’Over stok og sten’, som med hits som ’Cigar’, 
’DK’s koner’ og ’Fabrik’ gik lidt amok på hitlisterne og åbnede 
Musikdanmarks indtil da stædigt sammenknebne øjne for reggaens saftige afkom 
og for vendinger som »Nu bor jeg på Hongkong kineserhotel / Og jeg lever af 
spæk fra en sæl« og karakteren Tvebak, der ringede for at fortælle, at han 
havde fået fingre i noget pot fra Viborg. 
</p><p>
Originale fortællinger fra samme krøllede pose som ordekvilibristerne Malk de 
Koijns helt klassiske værker fra Langestrand. 
</p><p>
Bikstok, som i dag fungerer uden røgsystemet som efternavn, er altså tilbage, 
og de mener, at meget af den dancehall, der de seneste år er blevet så 
populært, er plat. Fjollet. De mener, at risikoen for, at en 
undergrundsgenre kan sejre sig selv i sænk, er blevet til virkelighed i 
dette tilfælde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2587441/bikstok-viser-hvor-dancehallskabet-skal-staa/">Bikstok viser, hvor 
dancehallskabet skal stå</a></p><p>
»Genren har raseret landet i nogle år, og det er der nogle kunstnere, der har 
udnyttet. Man er hoppet på toget og har lavet en fjollet sang med nogle dybe 
stemmer og et reggaebeat, og bang, så fik man en masse airplay. Fordi det 
har været tidens lyd«, siger Søren Schou, der som producer og rapper er 
kendt under navnet Pharfar. 
</p><p>
Han understreger, at han meget nødigt vil nævne navne, for sådan skal det 
heller ikke være, og den dancehall, der er blevet udgivet i løbet af de 
seneste år, har også sin berettigelse: »Det ville være røvsygt, hvis der 
ikke blev lavet noget slaskhamrende poppet musik«. 
</p><p>
Men: 
</p><p>
»Der er mange forskellige former for reggae og dancehall, men det er, som om 
dem, der har hittet i Danmark, alle sammen har fokuseret på én af dem. På 
den fjollede, på den livsglade, på den harmløst sjove. Det er gået hen og 
blevet lidt Shu-bi-dua, uden i øvrigt at sige noget ondt om Shu-bi-dua. Folk 
bliver trætte af det, fordi der har manglet noget dybde«. 
</p><p>
Lasse Bavngaard, kendt under pseudonymet Blæs Bukki og i øvrigt også som en 
tredjedel af Malk de Koijn, supplerer: »Det bliver bare så plat, det hele. 
Jeg savner noget opfindsomhed, nogle overraskelser. At man tager nogle 
musikalske chancer. Man kan hurtigt indrette sin karriere efter at kunne 
blive spillet på P3. Der vil altid være nogle få, der holder en genre i 
live, men Dancehall har sejret sig selv ihjel 10 gange. Jeg har mærket en 
total træthed i mig selv over at høre det, fordi det kører efter den samme 
form«, siger han. 
</p><h3>
Gennemkneppet delirium 
</h3><p>
Jeg møder Bikstok få dage inden deres pladeudgivelse, men foruden en voksen 
bunke plader, der ligger klar til signering – som Pharfar siger, »skal der 
jo lidt ekstra til for at sælge den slags for tiden« – er der ikke meget 
ekstra arbejde forbundet med det. I hvert fald er det ikke noget, trioen 
synligt lader sig mærke med. Bikstok har prøvet det før. Bikstok startede 
det. 
</p><p>
Men Bikstok har også været helt ude at skide. Uvenner, sgu. Få år efter den 
umiddelbare debutsucces fulgte en periode, hvor dårlig stemning førte til 
intern splid, som igen førte til, at Pharfar og Dwayne ’Eaggermann’ 
McFarlane, den sidste tredjedel af bandet, ikke talte sammen i tre år. Mens 
den genre, trioen med stor originalitet satte strøm til, bare voksede, 
kollapsede Bikstok. 
</p><p>
At de fandt sammen igen kan til dels tilskrives den danske dancehallstjerne 
Natasja Saads død på Jamaica i 2007. Chokket fungerede netop som et sådant, 
og med tanker om, at livet alt andet lige er for kort til uvenskab, 
gendannede de tre mænd deres band, i hvert fald for en kort bemærkning, i 
2008. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/mitforbrug/ECE2474308/pharfar-jeg-gaar-tit-alene-paa-restaurant/">Pharfar: »Jeg går tit alene på 
restaurant«</a></p><p>
Ved siden af alt dette opbyggede Søren Schou, Pharfar, sin status som en art 
ankermand i dansk dancehall, og han står i dag anført som producer for mange 
af de kunstnere, der er sprunget frem på kanten af scenen, siden nævnte 
Natasja med udgivelsen ’Gi’ mig Danmark tilbage’ endelig skubbede genren 
helt ud af røgen og op i toppen af radiorotationerne. 
</p><p>
Kunstnere som Wafande, Kaka, Shaka Loveless, TopGunn, Djämes Braun, Klumben og 
Raske Penge. Kunstnere, hvis output Pharfar nu er lidt ude med riven efter, 
og heri ligger altså et dilemma, en kritik af det, manden selv står bag. Det 
kan være svært at forstå, hvordan man kan mene det ene og gøre det andet. 
</p><p><i class=" bl-elem">Har du så også lavet fjollet dancehall?</i></p><p>
»Ja, masser. Jeg har også haft de der P3-briller på, men jeg ser på det med 
fire øjne, for jeg kan godt skelne mellem, hvad jeg selv vil høre derhjemme, 
og så den musik, jeg laver med andre. Jeg ser mig selv som en håndværker, 
når jeg producerer, ikke nødvendigvis som kunstner. Jeg kan sagtens lave 
musik, selvom jeg ikke er inspireret«, siger han. 
</p><p>
»Al musik har sin berettigelse. Det handler ikke kun om at skabe seriøs 
musik«. 
</p><p>
Med seriøs musik mener han altså sin egen, den, han selv lægger navn til, både 
som soloartist og som en del af Bikstok. 
</p><p>
»Jeg tror, at man kan fortolke vores tekster. Den anden dag så jeg en 
YouTube-video med en gut, som virkelig gennemkneppede vores sang ’Delirium’. 
Han lagde en digtanalyse ned over den, hvori han fandt ud af, at sangen 
handler om en mand, der har en søn, og han kan ikke komme ind i sit hus, 
fordi han er bange for at møde sønnens mor«. Pharfar griner, man forstår, at 
der er tale om en røverhistorie. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2366606/dansk-hiphops-grimme-aellinger/">Dansk hiphops grimme ællinger</a></p><p>
Dwayne ’Eaggermann’ McFarlane bryder mumlende ind: »Det er sgu meget korrekt 
fortolket«. 
</p><p>
Pharfar: »Ha-ha. Men det viser trods alt, at vores tekster har nogle flere 
lag, hvor noget af det andet, det, som folk er vilde med for tiden, er meget 
umiddelbart, det er skrevet på tre dage og så udgivet. Men det er udtjent 
nu. Problemet har været, at kunstnerne ikke har udnyttet den bredde, der er 
i reggae. Folk bliver trætte af fjolleriet. Der mangler noget tyngde«. 
</p><p>
»Vi har også taget os selv i at tænke i en eller anden mærkelig P3-form, men 
det handler om at få den svulst ud af hjernen«, siger Blæs Bukki så. 
</p><p>
»Det er forfærdeligt, at man er begyndt at tænke på, om det, man laver, nu kan 
blive spillet i radioen, eller om man lige bør skrue på nogle knapper«. 
</p><h3>
Lysten er tilbage 
</h3><p>
Det kan virke en smule paradoksalt, at Bikstok, til trods for at de ser 
dancehall som en genre, der har sejret sig selv ihjel blandt larmende 
P3-jingler og evigt overgearede værter på samme radiokanal, så kommer 
tilbage nu. Pharfar har masser at lave, Eaggermann har hittet stort som del 
af duoen EaggerStunn, og Blæs Bukki har haft travlt med Malk de Koijn og 
Balstyrko, som han havde med sangerinden Ane Trolle og produceren Anders 
Christophersen. Så hvorfor overhovedet vende tilbage? 
</p><p><i class=" bl-elem">Har I haft et behov for at vise, hvordan det skal gøres?</i></p><p>
»Det dukker op nogle gange, men vi har også nået en mæthed i forhold til, hvor 
meget vi gider snakke om det. Man skal heller ikke hænge fast i, at man er 
noget«, svarer Blæs Bukki. 
</p><p>
»Men der kommer noget ud, en irritation, en frustration, den dukker op nogle 
gange på pladen. Selvfølgelig har vi et behov for at sige, at det var os, 
der startede noget, der er blevet rigtig stort, og som nu er blevet noget 
andet«. 
</p><p>
Nu, hvor lysten for alvor er vendt tilbage, og trioen har lagt stridighederne 
bag sig, er der rig mulighed for et frontalangreb på den genre, Bikstok 
ophøjede, forlod og siden hen ikke brød sig synderligt om. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2485040/nogle-kalder-det-crews-andre-for-kollektiver-ingen-er-alene/">Nogle kalder det crews. Andre 
for kollektiver. Ingen er alene</a></p><p>
Med den parentes, at Pharfar står bag meget af det sidste. Med den nye ep og 
koncerter blandt andet på festivalerne Roskilde, Vanguard og Skanderborg er 
der masser af »danske koner«, der kan dåne og råbe »aaahhh«, og herfra 
bliver det bare »arbejd, arbejd«, og så tror jeg også, vi er ved at løbe tør 
for tekstreferencer. 
</p><p>
»Det, der var fedt ved det, var jo rigtig fedt, vi har haft nogle fantastiske 
oplevelser med Bikstok«, siger Blæs Bukki. 
</p><p>
»De negative sider var også store, men når de ting er overstået, tænker man jo 
alligevel tilbage på dem og synes, det hele var så rosenrødt. Ligesom et 
forhold, efter at man er blevet slået op med«. 
</p><p>
Pharfar supplerer med henblik på det dilemma, der ligger i hans rolle: 
</p><p class=" bl-elem">
»På en måde skiller jeg mig lidt ud fra gruppen, og det er også derfor, det er 
stort for mig at være en del af det igen. Lasse og Dwayne bidrager med noget 
kunstnerisk stædighed. Med dem går vi ikke på kompromis, vi skal være 
fuldstændig i sync med, hvad vi vil opnå. Det har også været min grund til 
at vende tilbage til det her. Jeg har haft lyst til at vende hjem og lave 
noget kompromisløst«. 
</p>	
</div>
</div></body></html>
