---
layout:     post
title: 	    "Vestas spiller med musklerne og opjusterer forventningerne"
post_author:	    
post_date:	    Wed, 06 May 2015 09:28:41 +0200
post_site:	    politiken.dk 
post_link:	    http://politiken.dk/oekonomi/ECE2656843/vestas-spiller-med-musklerne-og-opjusterer-forventningerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er et Vestas i topform, der i dag fremlægger regnskab for første kvartal. 
</p><p>
Den danske vindmøllegigant er kommet godt ind i 2015 og kan allerede et 
kvartal inde i året opjustere forventninegrne til hele året. 
</p><p>
Selskabet forventer nu en omsætning på minimum 7,5 mia. euro og en 
overskudsgrad på minimum 8,5 procent i år. Den tidligere forventning var en 
omsætning på mindst 6,5 milliarder euro og en overskudsgrad på minimum 7 
procent. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2542876/vestas-direktoer-det-er-vores-bedste-regnskab-nogensinde/">Vestas-direktør: Det er vores 
bedste regnskab nogensinde</a></p><p>
Samtidig skruer Vestas op for investeringerne, så de totale investeringer nu 
ventes at udgøre 350 millioner euro, hvilket er 50 millioner mere end 
tidligere udmeldt. 
</p><h3>
Flot ordreindgang i første kvartal 
</h3><p>
Det er især en række nye store ordrer, der pynter i regnskabet og får Vestas 
til at læøfte forventningerne. Selskabet bogførte således i første kvartal 
1750 megawatt. Det er det højeste nogensinde i årets første kvartal, der 
normalt ikke er ordretungt. De bogførte ordrer runder dermed 112 milliarder 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2542425/sortsyn-paa-2015-svaerter-flot-regnskab-fra-vestas/">Sortsyn på 2015 sværter flot 
regnskab fra Vestas</a></p><p>
Selskabet realisererede i kvartalet et nettooverskud på 56 millioner euro mod 
2 millioner euro i første kvartal sidste år. Ifølge et estimat fra Ritzau 
Estimates var der ventet et resultat på 25,5 millioner euro i markedet. 
</p><p>
»Dette har været et historisk stærkt første kvartal på omsætning, marginer, 
ordreindgang og afkast på investeret kapital. Resultaterne for første 
kvartal bekræfter på ny, at Vestas gør store fremskridt mod at indfri vores 
målsætninger om lønsom vækst, og at vi er i en meget stærk position i en 
ellers særdeles konkurrencepræget branche, siger Vestas' administrerende 
direktør Anders Runevad i regnskabet. 
</p><h3>
Omsætningen i vejret 
</h3><p>
Omsætningen steg til 1519 millioner euro fra 1283 millioner euro i samme 
kvartal sidste år. Analytikerne havde regnet med 1345 millioner euro ifølge 
konsensusestimatet fra Ritzau Estimates. 
</p><p>
Vindmølleselskabet leverede endvidere et EBIT-resultat på 79 millioner euro i 
kvartalet, hvilket var lang bedre end analytikernes prognose, der lå på 43,5 
millioner euro. Det var samtidig fremgang i forhold til et år tidligere, 
hvor driftsresultatet var et plus på 27 millioner euro. 
</p><p class=" bl-elem">
Dermed blev Vestas' EBIT-margin på 5,2 pcrocent i første kvartal, hvor 
analytikerne havde ventet en margin på 3,3 procent. /ritzau/ankl
</p>	
</div>

</div></body></html>
