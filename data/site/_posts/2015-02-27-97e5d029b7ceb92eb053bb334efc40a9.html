---
layout:     post
title: 	    "MI5 ville hyre ham: Nu er Jihad John verdens mest berygtede bøddel"
post_author:	    
post_date:	    Fri, 27 Feb 2015 15:58:50 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2566334/mi5-ville-hyre-ham-nu-er-jihad-john-verdens-mest-berygtede-boeddel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Kortlægningen af Islamisk Stat-bødlen Jihad-Johns seneste år fører både over 
kriminelle venner og folk med kontakt langt ind i terrormiljøet i London og 
adskillige afhøringer hos politiet. 
</p><p>
I en stribe emails til den britiske advokatvirksomhed Cage har manden, der er 
kendt for at have taget livet af vestlige gidsler som James Foley, Steven 
Sotloff og Alan Henning fortalt om flere af de politiafhøringer, han blev 
udsat for fra 2009 og frem til 2012. 
</p><p>
I august 2009 satte ME sig i et fly fra London til Tanzania sammen med et par 
venner. Ifølge eget udsagn for at tage på safari. Men i lufthavnen i Dar Es 
Salaam blev ME tilbageholdt, skriver han, og sendt med fly til Holland, hvor 
britiske efterretningsagenter ventede. 
</p><h3>
Blev afhørt af MI5
</h3><p>
ME forklarer i sine emails, at han blev afhørt af en officer fra det britiske 
MI5, der præsenterede sig som Nick, og »som vidste alt om mig«. 
</p><p>
»Han skar ansigter ad mig og sagde: Jeg går ud af cellen nu, og indtil jeg 
kommer tilbage, skal du tænke over, hvad du vil sige til os«, skriver ME 
blandt andet. 
</p><p>
»Jeg sagde til ham, at før du går, skal du fortælle mig, hvad du vil have fra 
mig. Han sagde, at han ville have sandheden. Jeg sagde: For helvede! Jeg har 
lige fortalt dig om vores plan, og hvor vi har tænkt os at tage hen, og du 
mener stadig, at jeg lyver. Hvad vil du have fra os?’. Han pegede med sin 
finger på mig og sagde til mig: Forsøg ikke at spille smart og lyve mig op i 
mit åbne ansigtet. Du skal ikke prøve på at snyde mig. DU VILLE TIL 
SOMALIA«. 
</p><p>
Senere i afhøringen, skriver ME, siger sikkerhedsagenten: ’Hør her, M: Du har 
hele verden foran dig, du er 21 år gammel, du har lige afsluttet din 
universitetsuddannelse - hvorfor arbejder du ikke for os?«. 
</p><p>
ME svarede, at det hverken kunne eller ville han. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/fokus_int/fokus_IS/ECE2564666/is-chefboeddel-menes-at-vaere-identificeret/">IS' chefbøddel menes at være 
identificeret</a></p><p>
Det er advokat Asim Qureshi, der sammen med et par kolleger har fremlagt 
emaildokumentationen om ME - sammen med påstanden om, at politiets gentagne 
afhøringer og overvågningen af ME fra 2009 til 2013 er en del af 
forklaringen på, hvorfor han blev radikaliseret. 
</p><div class="art-quote article-box">
<p class="quote"/>
<blockquote>
<p class="quote-txt">
Han rakte ud efter Den Hellige Koran og lagde den på gulvet, og jeg bad ham om 
at lægge den på en stol i stedet for på gulvet. Han blev aggresiv og ændrede 
toneleje. 
</p>
<p class="sender">
ME 
</p>
</blockquote>
</div><p/><p>
Advokatfirmaet har specialiseret sig i at hjælpe de mennesker, der mener at 
havne uretmæssigt i politiets antiterror-søgelys. 
</p><h3>
Ung mand med hang til smart tøj 
</h3><p>
Men fortællingen om den radikalisering, der forvandlede en høflig, ung mand 
med hang til designertøj i Londons vestlige North Kensington-kvarter, 
starter måske langt tidligere. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/NET-Jihad-John-MFC-_916991a.gif" alt="" border="0"/></span></p><p>
Sammen med sin familie flyttede ME fra Kuwait til London som seks-årig. I 
North Kensington-kvarteret hang han i ungdomsårene ud i en gruppe af ti unge 
muslimske mænd, der spillede fodbold, gik i de samme skoler og kom i den 
samme moske. 
</p><p>
Siden har tre af de unge fra gruppen mistet livet, en fjerde bor i Sudan efter 
at have mistet sit britiske statsborgerskab, og en femte kan ikke forlade 
Storbritannien uden forventeligt at miste sit statsborgerskab, mens flere af 
de resterende sidder i fængsel. 
</p><p><b class="ext-link">OVERBLIK</b><a class="embeddedlink" href="http://politiken.dk/udland/fokus_int/fokus_IS/ECE2516783/overblik-drabsvideoerne-der-har-rystet-verden/">Drabsvideoerne, der har rystet verden</a></p><p>
Omkring 2009 tilsluttede ME sig en gruppe af mennesker, som MI5 og Scotland 
Yard holdt særligt øje med. Flere af de unge mænd i gruppen havde angiveligt 
tidligere haft telefonisk kontakt med Hussain Osman, en af de to mænd, som 
forsøgte at bringe adskillige bomber til sprængning i Londons offentlige 
trafik blot to uger efter terrorangrebet mod den britiske hovedstad 7. juli 
2005. Andre fra gruppen menes at have deltaget i jihad-lejre i det nordlige 
England og Skotland. 
</p><p>
Gruppen af jihad-sympatisører i North Kensington blev på det tidspunkt anført 
af en mand ved navn Bilal el-Berjawi, som kom til Storbritannien med sin 
familie som spæd fra Libanon. I 2011 fik Berjawi frataget sit britiske 
statsborgerskab efter en rejse til Somalia, hvor han angiveligt sluttede sig 
til al-Shabaab. I januar 2012 blev Berjawi dræbt i et amerikansk droneangreb 
i Somalia. 
</p><p>
En måned senere blev Berjawis nabo i London, Mohamed Sakr, der var en del af 
samme gruppe, også dræbt i et droneangreb i Somalia. Det var folk som disse, 
ME omgav sig med, da han i 2009 blev nægtet indrejse i Tanzania. 
</p><h3>
Afhørt igen og igen 
</h3><p>
Da ME efter flyrejsen til Tanzania og Holland igen stod på engelsk jord, 
fortsatte afhøringen. Politiet ville vide, hvad ME tænkte om 
terrorhandlingerne mod London 7. juli 2005, krigen i Afghanistan og 
terrorangrebet mod New York og Washington i 2001. 
</p><p>
»Jeg sagde til ham, at uanset hvad der skete, og hvis det havde været i mine 
hænder, ville jeg havde bragt alle disse liv tilbage igen«, skriver ME 
videre i sine emails til Cage-advokaterne. 
</p><p>
I 2010 valgte ME at flytte til sit fødeland Kuwait, hvor han kunne bruge sin 
universitetsuddannelse i computervidenskab, i et computerfirma. Fra Kuwait 
rejste han i to omgange tilbage til London. Første gang i maj på otte dages 
ferie. Efter den anden ferierejse til London i juni blev han tilbageholdt i 
Heathrow-lufthavnen og endnu en gang afhørt af politiet. I emails til 
advokatfirmaet Cage skriver ME, at han blev afhørt af tre mænd og én kvinde. 
Senere stødte en officer med indisk turban til for at gennemgå hans bagage. 
</p><p>
»Han rakte ud efter Den Hellige Koran og lagde den på gulvet, og jeg bad ham 
om at lægge den på en stol i stedet for på gulvet. Han blev aggresiv og 
ændrede toneleje. Han sagde: Jeg har lagt den på stolen nu, og hold så kæft, 
og jeg svarede: Du kan selv holde kæft«, skriver ME om afhøringen, som han 
mener stod på fem-seks timer, hvor han blandt andet fik taget DNA-prøver, 
fingeraftryk og fotos. 
</p><p>
Dagen efter, da ME igen mødte op i lufthavnen blev han nægtet tilladelse til 
at gå om bord på flyet til Kuwait med henvisning til, at hans visa var 
trukket tilbage. 
</p><p>
I det følgende år stod ME opført i retslister som en del af et »netværk af 
islamister fra Storbritannien og Østafrika« - en påstand, som ME dengang 
afviste. 
</p><p>
I 2013 foreslog ME's far, at sønnen tog navneforandring - et råd, som ME 
fulgte. Men navneforandringen var ikke nok til at give ham 
indrejsetilladelse i Kuwait. En uge senere - efter at han for tredje gang 
blev nægtet indrejse i Kuwait - pakkede han sin kuffert og rejste til 
Tyrkiet. Fire måneder senere kunne britisk politi oplyse ME's pårørende om, 
at han havde krydset grænsen til Syrien. 
</p><h3>
Leder blandt udenlandske krigere 
</h3><p>
I Syrien steg ME hurtigt i graderne indenfor Islamisk Stat, der tildelte ham 
en ledende rolle blandt udenlandske jihad-krigere. Men han er langt fra en 
ledende figur internt i Islamisk stat, fortæller et amerikansk medlem. Her 
er det »irakere, der leder selve staten, herefter følger syrerne, og de 
udenlandske krigere kommer aldrig i nærheden af dem«. Blandt sine 
ligesindede i Islamisk Stat går han under navnet Abu Abdullah al-Britani og 
menes at have spillet en central rolle i forhandlingerne om frigivelse af 
vestlige gidsler. 
</p><p>
Hverken det britiske efterretningsvæsen eller premierminister David Camerons 
kontor har ønsket at af- eller bekræfte, hvorvidt ME er identisk med den 
mand, der optræder som bøddel i flere IS-videoer. Men en amerikansk 
regeringskilde har bekræftet ME's identitet. 
</p><p>
Den blev angiveligt kendt for både MI5 og FBI allerede i september sidste år - 
omkring en måned efter drabet på James Foley. 
</p><p class=" bl-elem"><i class=" bl-elem">The Guardian, BBC og Washington Post har bidraget til denne artikel. </i></p>	
</div>
</div></body></html>
