---
layout:     post
title: 	    "Titusindvis af Putin-kritiske slogans i sørgemarch for oppositionsleder"
post_author:	    
post_date:	    Sun, 01 Mar 2015 16:38:59 +0100
post_site:	    politiken.dk 
post_link:	    http://politiken.dk/udland/ECE2568794/titusindvis-af-putin-kritiske-slogans-i-soergemarch-for-oppositionsleder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Dagens sørgemarch for den myrdede oppositionsleder Boris Nemtsov er den 
største regimekritiske manifestation i Moskva siden de massedemonstrationer, 
der fulgte det stærkt kritiserede parlamentsvalg i december 2011.
</p><p>
Politiet i Moskva, der plejer at underspille den slags tal, fortalte om 16.500 
deltagere, mens fremtrædende oppositionspolitikere som den tidligere 
premierminister Mikhail Kasjanov hævdede, at mindst 50.000 mennesker deltog 
i marchen til ære for Nemtsov, som fredag aften blev myrdet på åben gade.
</p><p>
»Jeg tror, at dette mord har fået folks sind til at eksplodere og tvunget dem 
til at omvurdere den virkelighed, vi lever i. Boris’ tragiske død bør være 
et vendepunkt i vort land«, sagde Kasyanov til den uafhængige russiske 
tv-station Dosjd.
</p><p>
Processionen i det centrale Moskva gik fra Slavjanskaja-pladsen til 
Moskva-floden og videre til den bro nær Kreml og Den Røde Plads, hvor 
Nemtsov blev dræbt. Den var domineret af russiske flag med sorte sørgebånd 
og slogans vendt mod præsident Vladimir Putin og hans regime.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2568651/soergemarch-i-moskva-viser-oppositionens-styrke/">Sørgemarch i Moskva viser 
oppositionens styrke </a></p><p>
»Helte dør ikke«, stod der på et banner. En ældre kvinde bar et skilt med 
teksten »Nemtsov, det er kærlighed. Putin, det er krig«, og en anden kvinde 
havde et skilt med budskabet, at det ikke var kuglerne fra en 
Makarov-pistol, der tog livet af Boris Nemtsov, mens den hadske kampagne, 
der har været ført mod oppositionen på de statskontrollerede russiske 
tv-kanaler: »Fire kugler: Første Kanal, Rossija 24, NTV, Rossija 1«, hed det 
med henvisning til de fire største tv-stationer.
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/Russia_Opposition_L_917296y.jpg" alt="" border="0"/><span class="caption"><span class="f-img-caption">Protest. 
</span>Mindeoptoget til minde om den dræbte Boris Nemtsovs var domineret af slogans rettet mod Vladimir Putins regime.</span></span></p><p><b>Dækning på russisk tv</b></p><p>
Første Kanal har i dag haft en relativt omfattende dækning af sørgemarchen, 
mens andre tv-stationer nærmest ignorerede den. Noget overraskende henviste 
en række Kreml-venlige bloggere til større tal for fremmødet end politiet, 
nemlig godt 23.000 fra signaturen ’Mob Counter’ på Twitter. Forklaringen 
syntes at være, at man forsøger at fremstille det som en i forvejen planlagt 
’provokation’ mod Putin med mordet som blot et af elementerne.
</p><p>
»Hundreder af trykte plakater. Trykt nogle timer før aktionen? På en søndag? 
Jeg tror det ikke«, skrev den Putin-loyale signatur ’DNogtev’ på Twitter.
</p><p>
Umiddelbart forekom dagens manifestation at være en gylden chance for 
oppositionen.
</p><p>
Dels er en prominent oppositionsfigur blevet myrdet. Dels er en endnu mere 
populær oppositionspolitiker, anti-korruptions-bloggeren Aleksej Navalnij, 
blevet spærret inde i 15 dage for at uddele flyveblade i Moskvas metro op 
til den planlagte demonstration i Marjino. Dels tyder meningsmålingerne på 
en voksende folkelig bekymring over krigen i det østlige Ukraine. Dels – og 
måske især – oplever Rusland sin værste økonomiske krise, siden Vladimir 
Putin kom til magten i 2000.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/ECE2567802/ekspert-drab-paa-putin-kritiker-faar-markant-betydning/">Ekspert: Drab på 
Putin-kritiker får markant betydning</a></p><p>
Der var da også langt flere mennesker end ved de seneste års demonstrationer 
mod Putin, men selv hvis tallet 50.000 passer, var det formentlig kun cirka 
halvdelen af, hvad der kom til flere demonstrationer i december 2011 – og 
kun en lille brøkdel af Moskvas 12 millioner indbyggere. En del, der gik på 
gaden i 2011-12, har mistet modet, fordi demonstrationerne ikke gav noget 
resultat. En del er blevet bange. Mange støtter annekteringen af Krim og 
Kremls ikke-erklærede, men lidet diskrete støtte til separatisterne i 
Donbass-regionen i Ukraine.
</p><p>
»Jeg tvivler stærkt på, at Nemtsovs død vil styrke protestbevægelsen mod 
Putin. Den er for svag til at udgøre en trussel. At overbevise andre om 
regimets forbryderiskhed er for tungt et våben at løfte for russiske 
liberale i disse dage«, skrev en fremtrædende russisk kommentator, Leonid 
Bersjidskij, på nyhedstjenesten Bloomberg.
</p><h3>
Putin, IS eller CIA?
</h3><p>
Der er foreløbig få solide oplysninger om, hvem der stod bag mordet på Boris 
Nemtsov, men desto flere spekulationer.
</p><p>
Nogle oppositionsfolk er overbeviste om, at Putin personligt gav ordren. Andre 
mener, at beslutningen blev truffet længere nede i systemet af folk, der 
mente at have præsidentens uudtalte billigelse. Atter andre tror, at mordet 
blev begået af Putin-tilhængere uden for det officielle system, som har 
ladet sig rive med af lang tids indædt propaganda på russisk tv om den 
’femtekolonne’ og de ’nationalforrædere’, der har modsat sig krigen i 
Ukraine og Putins regime.
</p><p>
Modsat lancerede Vladimir Markin, talsmand for Ruslands såkaldte 
Efterforskningskomité, der lyder direkte under præsidenten, i går en teori 
om, at Nemtsov er blevet myrdet af andre oppositionsfolk i et forsøg på at 
skabe en martyr. Alternativt at islamistiske ekstremister stod bag som følge 
af Nemtsovs støtte til den terrorramte franske satireavis Charlie Hebdo. 
Alternativt at mordet har at gøre med ’interne ukrainske anliggender’.
</p><p><b class="ext-link">LÆS INTERNATIONAL KOMMENTAR:</b><a class="embeddedlink" href="http://politiken.dk/udland/ECE2568621/international-kommentar-angstens-dag-i-rusland/">Angstens Dag i 
Rusland </a></p><p>
Tjetjeniens Putin-loyale præsident, Ramzan Kadyrov, udsendte i går en officiel 
erklæring, hvor det hed, at »der er ingen tvivl om, at mordet på Nemtsov 
blev organiseret af vestlige efterretningstjenester«. Og den Kreml-venlige 
russiske tv-station LifeNews mente at vide, at baggrunden for mordet er, at 
Nemtsovs unge, ukrainske kæreste var blevet tvunget til at foretage en abort.
</p><p class=" bl-elem">
»Det er temmelig oplagt, at myndighederne mindst af alle havde brug for 
Nemtsovs død. De eneste, der havde noget at vinde på hans død, er kræfter 
opsat på at destabilisere situationen i Rusland«, lyder en typisk kommentar 
fra en blogger på den ’patriotiske’, Putin-venlige fløj, Stanislav Apetjan.
</p>	
</div>
</div></body></html>
