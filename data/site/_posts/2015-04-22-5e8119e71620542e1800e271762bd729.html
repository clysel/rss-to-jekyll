---
layout:     post
title: 	    "Alle danske flyselskaber vil altid have to personer i cockpittet fremover"
post_author:	    Ulrik Andersen
post_date:	    Wed, 22 Apr 2015 08:15:24 +0000
post_site:	    ing.dk 
post_link:	    http://ing.dk/artikel/alle-danske-flyselskaber-vil-altid-have-personer-i-cockpittet-fremover-175599
---
<html><body><div><section class="body">
			<p>Alle danske flyselskaber vil følge anbefalingen fra de europæiske luftfartsmyndigheder EASA og Transportministeriet om altid at have mindst to personer i cockpittet. Det fortæller Transportministeriet i en pressemeddelelse.</p>
			<p>Efter den franske anklagemyndighed havde konkluderet, at årsagen til at et fly fra Germanwings styrtede ned i de franske alper var, at andenpiloten havde låst sin kollega ude og med vilje fået flyet til at styrte, udsendte <a href="https://www.easa.europa.eu/newsroom-and-events/news/easa-recommends-minimum-two-crew-cockpit">EASA en anbefaling</a> om, at flyselskaber, der har fly, hvor der skal være en sikkerhedsdør mellem cockpittet og kabinen, skal sørge for, at der altid er mindst to personer i cockpittet. Alternativt skal de sørge for, at man på andre måder kan undgå en lignende ulykke. Transportministeriet udsendte kort derefter en lignende anbefaling og <a href="http://www.trm.dk/da/nyheder/2015/minister-klar-til-at-se-paa-reglerne-for-flysikkerhed">bad Trafikstyrelsen følge op på</a>, om flyselskaberne ville følge anbefalingen. Nu viser svarene fra flyselskaberne, at de alle vil følge anbefalingen om, at sørge for, at der altid er to personer i cockpittet.</p>
			<p>Samtidig oplyser flere af selskaberne, at de deltager i forskellige brancheinitiativer, der undersøger om man kan opholde det samme sikkerhedsniveau på anden vis.</p>
			<p>Efter Germanwings ulykken er det kommet frem, at andenpiloten skjulte forskellige sygdomme for sin arbejdsgiver. Derfor har Trafikstyrelsen også spurgt selskaberne, om ‘de nuværende psykologiske tests af piloter er tilstrækkelige til at afdække eventuel sygdom.’</p>
			<p>Hertil svarer enkelte af selskaberne, at de ikke føler sig kompetente til at vurdere, om de lægelige og pyskologiske undersøgelser, som piloterne gennemgår, er gode nok til at afsløre om piloterne er selvmordstruede. Selvom undersøgelseskravene bygger på EU-forordninger, kan de forskellige nationale luftfartsmyndigheder ifølge Trafikstyrelsen håndterer reglerne forskelligt. Derfor anbefaler de, at EASA undersøger rapporteringsprocedurerne i de forskellige medlemsstater.</p>
			<p>Transportminister Magnus Heunicke (S) anbefaler EASA at undersøge brugen af psykologiske test og rapporteringsprocedurerne i de forskellige medlemslande, når undersøgelsen af Germanwings styrtet er færdig.</p>
		</section>
		  </div></body></html>
