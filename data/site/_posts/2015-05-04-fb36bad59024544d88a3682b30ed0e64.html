---
layout:     post
title: 	    "Op mod 10 milliarder kroner på vej til landbruget "
post_author:	    
post_date:	    Mon, 04 May 2015 12:41:25 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2653713/op-mod-10-milliarder-kroner-paa-vej-til-landbruget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen vil ifølge erhvervsminister Henrik Sass Larsen støtte kriseramte 
landmænd med ny kapital. 
</p><p>
Knap 10 milliarder kroner kan være på vej til landbruget, oplyser erhvervs- og 
vækstminister Henrik Sass Larsen (S), efter han har aftalt en ny 
finansieringsfond med Finansrådet, Realkreditrådet og Landbrug &amp; 
Fødevarer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2636413/roed-blok-fordeler-fire-milliarder-til-miljoevenlig-vaekst-i-landbruget/">Rød blok fordeler fire 
milliarder til miljøvenlig vækst i landbruget</a></p><p>
Fonden hedder Dansk Landbrugskapital. Den får en egenkapital på to milliarder 
kroner og skabes i samarbejde med private som for eksempel pensionskasser, 
oplyser ministeren. 
</p><p>
»Vi har fundet en stor, fælles forståelse med den finansielle sektor som 
banker og realkredit og Landbrug &amp; Fødevarer om en ny vækstplan for 
dansk landbrug«, siger Henrik Sass Larsen og tilføjer: 
</p><p>
»Så vi får sat gang i at rekonstruere den del af dansk landbrug, som stadig 
har store finansielle problemer«. 
</p><p>
Staten skyder en halv milliard kroner i fonden, der skal hjælpe landmændene, 
uden at der lempes på kreditvurderingen, fastslår Henrik Sass Larsen. 
</p><h3>
Hver syvende landmand i krise 
</h3><p>
Ifølge ministeren er hver syvende danske landmand i krise. Han forklarer, at 
fonden skal sikre et bedre kapitalgrundlag, så landmændene kan hjælpe sig 
selv. 
</p><p>
Ifølge Sass Larsen er hver syvende danske landmand i krise, og ministeren 
forklarer, at fonden skal sikre bedre kapitalgrundlag, så landmændene bliver 
i stand til at hjælpe sig selv. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2485821/fakta-landmaend-vil-have-gyllebesparelse-og-stop-for-nye-byrder/">FAKTA: Landmænd vil have 
gyllebesparelse og stop for nye byrder</a></p><p>
»Det kan være en middelstor bedrift, som gerne vil øge den animalske 
produktion, hvor der skal skydes ganske mange penge i nybyggeri af stalde og 
miljøanlæg«, siger Henrik Sass Larsen. 
</p><p>
Aftalen omfatter også et såkaldt nabotjek, hvor regeringen vil se, om Danmark 
gennemfører EU-regler strammere for landmænd, end det sker i nabolande som 
Tyskland og Sverige, siger Henrik Sass Larsen. 
</p><p>
»Selv de landmænd, der har en god forretning, har svært ved at arbejde sig ud 
af krisen«, siger fødevareminister Dan Jørgensen (S), der har forhandlet 
aftalen sammen med Sass Larsen. 
</p><h3>
Enorm gæld 
</h3><p>
En rapport fra Nationalbanken fastslog sidste år, at dansk landbrug er meget 
forgældet, blandt andet fordi erhvervet har været gennem en periode med en 
prisboble på landbrugsjord. 
</p><p>
En del af stigningerne i jord- og ejendomspriserne blev brugt som pant for lån 
til andre aktiver end landbrugsejendomme, og en del af lånene blev optaget i 
schweizerfranc, hvilket siden har givet store problemer. 
</p><p>
Samlet set skylder landmændene mere end 350 milliarder kroner væk. 
</p><h3>
Et af Danmarks største eksporterhverv 
</h3><p>
Landbruget er et af Danmarks største eksporterhverv og ekporterede således for 
158 milliarder kroner i 2013, når man medregner eksport fra afledte brancher 
som landbrugsmaskiner, udstyr og teknologi til landbrugs- og 
fødevareproduktion samt fiskeriudstyr. 
</p><p>
Samlet set producerer Danmark fødevarer til mere end tre gange den danske 
befolkning, og Danmark eksporterer i dag fødevarer til mere end 130 
markeder. Den samlede eksport af fødevarer og agroindustrielle produkter 
udgør således næsten en fjerdedel af den samlede danske vareeksport. 
</p><p class=" bl-elem">
Udover de massive gældsproblemr er en del danske landmænd også blevet hårdt 
ramt af konflikten mellem Rusland og Ukraine. Ifølge Landbrug &amp; 
Fødevarer har det russiske boykot af europæsike fødevarer kostet op mod 800 
arbejdspladser i dansk landbrug. 
</p>	
</div>

</div></body></html>
