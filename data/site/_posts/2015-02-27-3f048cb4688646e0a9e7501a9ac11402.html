---
layout:     post
title: 	    "Cykelløbet kører videre med eller uden Astana"
post_author:	    
post_date:	    Fri, 27 Feb 2015 14:49:10 +0100
post_site:	    politiken.dk 
post_link:	    http://politiken.dk/sport/cykling/ECE2566838/cykelloebet-koerer-videre-med-eller-uden-astana/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Cykelholdet Astana, som har Tour de France-vinder Vincenzo Nibali og danske 
Jakob Fuglsang på lønningslisten, risikerer at miste sin WorldTour-licens og 
med den også sin ret til at være med i verdens største cykelløb. 
</p><p>
Den internationale cykelunion, UCI, har fredag indstillet til sin egen 
licenskommission, at cykelholdet fra Kasakhstan skal have frataget sin 
licens, fordi den ikke lever op til unionens etiske krav i forhold til 
doping. Holdet havde blandt andet fem dopingsager i 2014. 
</p><p>
Det kan koste holdet deltagelsen i årets Tour de France, for hvis Astana 
mister licensen, skal det håbe på wildcard fra arrangørerne for at komme 
med. Spørgsmålet er bare, om Tour de France-arrangørerne vil undvære den 
forsvarende vinder. 
</p><p>
Den danske sportsdirektør på Etixx Quickstep, Brian Holm, kan sagtens se, at 
holdet bliver udelukket fra de største cykelløb. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2566163/union-truer-tour-vinders-hold-med-ekskludering/">Union truer Tour-vinders hold 
med ekskludering </a></p><p>
»Ingen i denne verden uundværlige. Cykelløbet kører videre uanset, hvem der er 
med. Det har historien vist os«, siger Brian Holm, som slår fast, at han 
ikke er sat synderligt godt inde i Astana-historikken. 
</p><p>
»UCI må sidde med noget viden, som vi andre ikke har«, fortsætter han. 
</p><p>
Tour de France-arrangørerne har tidligere vist ingen nåde overfor blandt andet 
Astana-holdet. 
</p><p>
Holdets nuværende manager Alexandre Vinokourov blev smidt ud af Tour de France 
for bloddoping i 2007, og holdet blev især på den baggrund holdt ude af 
løbet i 2008 på trods af, at den forsvarende vinder af Tour de France, 
Alberto Contador kørte på holdet. 
</p><p class=" bl-elem">
Han fik således ikke mulighed for at forsvare sin titel. 
</p>	
</div>
</div></body></html>
