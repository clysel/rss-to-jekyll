---
layout:     post
title: 	    "Norwegian-striden bilagt - men kun for en stund"
post_author:	    
post_date:	    Wed, 11 Mar 2015 21:53:09 +0100
post_site:	    politiken.dk 
post_link:	    http://politiken.dk/oekonomi/ECE2583322/norwegian-striden-bilagt---men-kun-for-en-stund/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter 11 dages skyttegravskrig kunne Norwegian og selskabets skandinaviske 
piloter tirsdag aften skrive under på en ny overenskomst. 
</p><p>
Og selv om der var store smil på fagforeningsledernes læber, er det 
Norwegian-direktør Bjørn Kjos, der forlader slagmarken som sejrherre. 
</p><p><b class="ext-link">AFTALEN</b><a class="embeddedlink" href="http://politiken.dk/oekonomi/arbejdsmarked/ECE2582033/fakta-her-er-norwegian-aftalen/">Fakta: Her er Norwegian-aftalen</a></p><p>
»Ledelsen har helt klart vundet, men piloterne har formået at begrænse 
nederlaget«, siger Jacob Pedersen, luftfartsanalytiker i Sydbank. 
</p><h3>
Skandinaverne er for dyre 
</h3><div class="art-quote article-box">
<p class="quote"/>
<blockquote>
<p class="quote-txt">
Om tre år er selskabet tre gange så stort, og næsten alle udvidelser vil ske 
uden for Skandinavien. Så der vil piloternes forhandlingsmagt være stærkt 
svækket
</p>
<p class="sender">
Espen Andersen 
</p>
</blockquote>
</div><p/><p>
For godt nok har piloterne med den nye overenskomst fået en treårig jobgaranti 
– men når den udløber, står piloterne i en endnu værre situation, end de gør 
i dag. Det siger Espen Andersen, som forsker i luftfart ved den norske 
handelshøjskole BI: 
</p><p>
»Det, piloterne har fået, er en slags udsættelse på tre år. Om tre år er 
selskabet tre gange så stort, og næsten alle udvidelser vil ske uden for 
Skandinavien. Så der vil piloternes forhandlingsmagt være stærkt svækket«. 
</p><p>
De skandinaviske ruter udgør i dag 40 procent af Norwegians flyvninger, men 
Espen Andersen vurderer, at de om tre år vil udgøre godt 10 procent. Og det 
vil svække deres forhandlingsmagt. 
</p><p>
»Hvis Norwegian flyver mellem Oslo og Malaga, vil de vælge en spansk pilot, 
fordi han er billigere. Så vi vil fremover se, at de skandinaviske piloters 
arbejdsforhold vil nærme sig de internationale«, siger Espen Andersen. 
</p><p><b class="ext-link">HÅRD KONKURRENCE</b><a class="embeddedlink" href="http://politiken.dk/debat/ECE2582765/vi-bliver-noedt-til-at-vaere-omstillingsparate-og-effektive/">Vi bliver nødt til at være 
omstillingsparate og effektive</a></p><p>
Den udlægning er de skandinaviske piloters fagforening dog ikke enig i. 
</p><p>
»Konkurrencen piloterne imellem bliver ikke hårdere. Tværtimod«, siger 
formanden for Norwegian Pilot Union, Halvor Vatnar. 
</p><p>
»Lige nu er der undtagelsestilstand i Spanien på grund af høj arbejdsløshed, 
men om tre år er de igen i normaltilstand, og så vil pilotlønningerne nærme 
sig vores. Derfor vil der ikke være incitament til at sparke de 
skandinaviske piloter ud«. 
</p><p>
Men spørger man Eli Moen, professor ved handelshøjskolen BI, er det dog heller 
ikke de spanske lønninger, der presser skandinaverne. 
</p><p>
»De spanske piloter er lettere at kaste ind og ud, fordi de er ansat i 
bemandingsselskaber. Det har Norwegian stor gavn af, fordi flytrafikken 
varierer meget i løbet af sæsonen«, siger hun. 
</p><p>
Hun understreger dog, at Norwegian fra 2002 til 2012 var i stand til at vokse 
til verdens tredjestørste lavprisselskab med pilotlønninger på højde med 
SAS’, hvorfor hun stiller sig undrende over for Norwegians hårde 
forhandlingskrav. 
</p><h3>
Benhård konkurrence 
</h3><p>
Piloternes hovedkrav under forhandlingerne var at blive ansat i moderselskabet 
frem for i det datterselskab, de var ansat i, da forhandlingerne blev 
indledt. Det krav blev langtfra indviet, for i den nye aftale går piloterne 
i stedet med til at lade sig splitte op i yderligere tre nationale 
datterselskaber. 
</p><p>
»Ledelsen har stået klippefast på, at piloterne skulle være ansat i 
datterselskaber, for det havde været en katastrofe, hvis de var blevet ansat 
i moderselskabet«, siger Jacob Pedersen fra Sydbank. 
</p><p>
»Hvis alle piloter skulle ansættes i moderselskabet, ville Norwegian ikke 
kunne tjene penge på deres europæiske ekspansion«. 
</p><p>
I starten af måneden flyttede også SAS – med en del gnidninger til følge – 147 
kabineansatte over i det nyerhvervede datterselskab Cimber. 
</p><p>
For kampen på flymarkedet er hård. Det understreges af, at det irske 
lavprisselskab Ryanair er på vej ind i Københavns Lufthavn med ni nye ruter. 
</p><p><b class="ext-link">IRERNE KOMMER</b><a class="embeddedlink" href="http://politiken.dk/oekonomi/arbejdsmarked/ECE2581542/ryanair-opruster-paa-trods-af-trussel-om-blokade/">Ryanair opruster på trods af 
trussel om blokade</a></p><p>
For København er underforsynet med billige rejser, mener Ryanair. 
</p><p>
»Vi ved, at vi har lavere omkostninger og opererer mere effektivt end de 
eksisterende flyselskaber. Vi ved, at vi kan tilbyde billigere billetter end 
vore konkurrenter«, sagde Ryanairs kommercielle direktør, David O’Brien, 
således på et pressemøde på det gamle SAS-hotel i København tidligere på 
ugen. 
</p><p>
Ifølge lektor Espen Andersen fra handelshøjskolen BI, er det da heller ikke 
hverken Norwegian eller piloterne, der har vundet den nu bilagte konflikt. 
</p><p>
»Passagererne har vundet«, siger han med henvisning til, at Norwegian og 
resten af flybranchen nu kan fortsætte med at tilbyde billige billetter. 
</p><p>
Men Norwegian går såret ind i kampen om passagererne. Ifølge Jacob Pedersen 
kan selskabet have mistet op mod en halv milliard kroner på konflikten. 
</p><p>
»2015 skal være en indtjeningsgenrejsning efter et forfærdeligt 2014. Den 
rejse starter Norwegian nu under vandoverfladen, fordi de er banket tilbage 
af tabet fra strejken«. 
</p><p>
Og Norwegian skal mere end blot over vandoverfladen, for flyselskabets planer 
rækker helt til Sydamerika og Afrika, tilføjer professor Eli Moen. 
</p><p class=" bl-elem">
»Det er ikke lykkedes for nogen lavprisselskaber at gå over til langdistance, 
så det store spørgsmål er, om Norwegian vil klare det, som ingen andre har 
klaret«. 
</p>	
</div>
</div></body></html>
