---
layout:     post
title: 	    "Spørg Scientariet: Slår mikroovnen bakterier ihjel?"
post_author:	    Mie Stage
post_date:	    Wed, 22 Apr 2015 14:12:09 +0000
post_site:	    ing.dk 
post_link:	    http://ing.dk/artikel/spoerg-scientariet-slaar-mikroovnen-bakterier-ihjel-175583
---
<html><body><div><section class="body">
			<p><strong>Mati Mølgaard</strong>, <strong>Mads Skaaning</strong> og <strong>Benny Sørensen</strong> vil gerne vide, om bakterier og andre mikroorganismer i fødevarer kan overleve en tur i mikrobølgeovnen på fuld effekt.</p>
			<p><strong>Morten Poulsen</strong>, seniorforsker og forskningsleder på DTU Fødevareinstituttet svarer:<br/>
			Mikrobølgeovne kan anvendes til effektivt varmedrab af mikroorganismer, og det skyldes langt overvejende varmepåvirkningen og ikke selve mikrobølgerne.</p>
			<p>Mikroorganismernes varmedrab er en funktion af temperatur og tid. Det betyder, at varmedrabet teoretisk vil være mindre i en mikrobølgeovn end i en konventionel ovn, da tilberedningstiden i en mikrobølgeovn er betydelig kortere.</p>
			<p>Desuden kan maden i en mikrobølgeovn blive varmet uensartet op, hvorved varmedrabet af mikroorganismer vil være mindre i de 'kolde områder'. Disse forhold kan dog afklares ved at lade maden hvile, så varmen kan fordele sig i hele fødevaren, inden den spises.</p>
			<p>Det er vist i flere undersøgelser, at ved korrekt brug af mikrobølgeovnen vil drabet af eventuelle sundhedsskadelige mikroorganismer være lige så stort som i en konventionel ovn.</p>
			<p>Jeg har i ovenstående svar benyttet mig af en bog om mikrobølgeovne, som blev udgivet af Levnedsmiddelstyrelsen i 1993.</p>
		</section>
		  </div></body></html>
