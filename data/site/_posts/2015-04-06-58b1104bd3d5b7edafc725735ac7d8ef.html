---
layout:     post
title: 	    "Bluitgens børnebog gør op med selfiesygen"
post_author:	    
post_date:	    Mon, 06 Apr 2015 17:18:51 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2617413/bluitgens-boernebog-goer-op-med-selfiesygen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kåre Bluitgen kan også fatte sig i korthed. Teksten til billedbogen om hr. 
Tryk På er lige ved at være <i>for </i>kort. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Billedbog. Kåre Bluitgen (tekst) og Mette Marcussen (tegninger): Hr. Tryk På. 
</p><p>
Høst &amp; Søn, 32 sider, 230 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus">www.politiken.dk/plus 
</a></p>
</div>
</div><p>
Men så træder Mette Marcussen til med illustrationer, der hopper og danser og 
flimrer. Flimrer ligesom den skærm, som den lille mand med den sjove hat 
tager livtag med hver eneste dag. </p><p>
Hr. Tryk På vil så gerne blive set og hørt ude i det digitale rum, men der er 
ingen, som lægger mærke til ham. Der er alt for mange om buddet. Hr. Tryk På 
er ude, og han ved det godt selv. Dagene kører i sløjfe. Han har både Foma 
og selfiesyge. Hvad skal han gøre? 
</p><p>
Først forsøger den lille mand med den store skærm at slå rekorden i likes og 
venner og berømmelse. Hr. Tryk På går efter at få 7 milliarder venner. Det 
er flere end Vladimir Putin. Han vil udforske Jorden og himmelrummet fra sin 
trygge stol. Han vil dykke ned i Marianergraven med sit digitale kamera. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2579220/laesnings-app-til-smaaboern-er-gennemfoert-fascinerende-og-tredimensional/">Læsnings-app til småbørn er 
gennemført, fascinerende og tredimensional</a></p><p>
Og så vil han være den første, der spiller tuba på bagsiden af Månen. Men ak! 
Der er ingen, som ser ham. Der er alt for mange selfier derinde. Så hr. Tryk 
På klikker udad. Og kigger på verden med nye øjne. Og hvad ser han? Han ser 
kærligheden. 
</p><p class=" bl-elem">
Så smukt og gammeldags og evig rigtigt. Og her hjælper Mette Marcussens 
romantiske, venlige og kloge myldrebilleder. Skabt i computer, men varmet 
over sagte ild fra livets kaffemaskine bagefter. Mon ikke hr. Tryk På har 
lært det nu? 
</p>	
</div>

</div></body></html>
