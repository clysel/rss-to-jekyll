---
layout:     post
title: 	    "OL-håb giver en trup, der skal sætte VM-rekorder på stribe"
post_author:	    
post_date:	    Tue, 21 Apr 2015 07:57:44 +0200
post_site:	    politiken.dk 
post_link:	    http://politiken.dk/sport/svomning/ECE2636128/ol-haab-giver-en-trup-der-skal-saette-vm-rekorder-paa-stribe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
VM-holdet i Kazan</h4>
<h5>
De 12 danskere (tidligere VM)</h5>
<div class="fakta-body" data-buildingblock="embedded_factboxlink">
<ul><li>Jeanette Ottesen (2005, 2007, 2009, 2011, 2013) </li><li>Lotte Friis (2005, 2007, 2009, 2011, 2013) </li><li>Mads Glæsner (2007, 2009, 2011) </li><li>Rikke Møller Pedersen (2009, 2011, 2013) </li><li>Pernille Blume (2011, 2013)</li><li>Mie Ø. Nielsen (2011)</li><li>Julie Levisen (debutant)</li><li>Viktor Bromer (debutant)</li><li>Anders Lie (debutant)</li><li>Magnus Westermann (debutant)</li><li>Søren Dahl (debutant)</li><li class=" bl-elem">Daniel Skaaning (debutant)</li></ul><p class=" bl-elem"/>
</div>
</div><p>
Syv danske svømmere har gjort sig fortjent til deltagelse ved 
verdensmesterskaberne i Kazan, men Danmark stiller ikke desto mindre med et 
hold på 12 svømmere, der tangerer rekorden for det største nogensinde ved et 
langbane-VM. 
</p><p>
Ud over de individuelt kvalificerede har Dansk Svømmeunion nemlig udtaget fem 
svømmere til et par holdkapper, der næres olympiske forhåbninger til, og 
uden deltagelse ved VM er olympisk kvalifikation for holdkapper en kringlet 
affære med mange ubekendte faktorer og en indbygget risiko for at afgørelsen 
først falder meget sent inden OL. 
</p><h3>
OL-perspektiverne giver VM-billet 
</h3><p>
Ved et par kvalifikationsstævner i marts opnåede Magnus Westermann, Daniel 
Skaaning, Anders Lie og Søren Dahl nogle individuelle tider i 200 meter fri, 
der sammenlagt var et par sekunder under VM-kravet i 4x200 meter fri, men de 
fire svømmere får alligevel deres VM-debut i den russiske by i den første 
uge af august. 
</p><p><b class="ext-link">VM-KLAR</b><a class="embeddedlink" href="http://politiken.dk/sport/svomning/ECE2633427/lotte-friis-er-vm-klar-efter-taev-af-kvinden-der-er-hurtigere-end-phelps/">Lotte Friis er VM-klar efter tæv af 
kvinden, der er hurtigere end Phelps</a></p><p>
»Ifølge verdensranglisterne ligger Danmark til en placering mellem nummer 8 og 
12 ved VM, så det er en målsætning at holdet skal gå efter den 12.-plads, 
der giver en OL-billet. Vi udtager holdkappen subjektivt på grund af det 
olympiske perspektiv, og fordi Magnus Westermann og Søren Dahl har været 
inde i en god udvikling, som vi håber vil fortsætte«, siger svømmeunionens 
sportschef, Lars Green Bach. 
</p><h3>
Medaljemulighed i 4x100 meter fri 
</h3><p>
Julie Levisen er desuden udtaget som VM-debutant som en del af en holdkap i 
4x100 meter fri, hvor de olympiske perspektiver rækker endnu videre end 
'bare' at kvalificere sig til legene i Rio. 
</p><p>
»Holdet i 4x100 fri vurderer vi, kan være med i kampen om medaljer mod stærke 
svømmenationer som USA, Australien, Holland, Storbritannien og Sverige«, 
siger Lars Green Bach om holdet bestående af Jeanette Ottesen, Mie Ø. 
Nielsen, Pernille Blume og Julie Levisen, der sidste år var hurtigst af alle 
ved EM i Berlin, men også for hurtig, hvilket resulterede i en 
diskvalifikation. 
</p><p>
Ved EM - og flere andre mesterskaber - vandt Danmark guld i 4x100 meter 
medley, og forhåbningen om den første medalje nogen sinde i holdmedley er 
med til at sende Danmark til VM med en målsætning om at vinde flere medaljer 
en nogen sinde. 
</p><h3>
Målsætning på fem medaljer 
</h3><p>
Fem medaljer og ti-tolv finalepladser lyder den officielle målsætning, som 
Dansk Svømmeunion i dag melder ud i forbindelse med udtagelsen af holdet. 
</p><p>
For to år siden i Barcelona satte Danmark VM-rekord med fire medaljer i otte 
finaler med en trup bestående af Jeanette Ottesen (én guld), Rikke Møller 
Pedersen (en sølv), Lotte Friis (to sølv) og Pernille Blume. 
</p><p class=" bl-elem">
Mads Glæsner samt europamestrene Viktor Bromer og Mie Ø. Nielsen er andre 
VM-svømmere, der tidligere har vundet individuelle medaljer, men med seks 
førstegangsdeltagere sætter den danske trup rekord for VM-debutanter, det er 
første gang nogen sinde, at Danmark sender seks mandlige svømmere til VM og 
Jeanette Ottesen og Lotte Friis forbedrer rekorden som hyppigste danske 
VM-svømmer med deres sjette deltagelse.
</p>	
</div>

</div></body></html>
