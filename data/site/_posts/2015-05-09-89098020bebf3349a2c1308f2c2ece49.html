---
layout:     post
title: 	    "Danmark sagde nej til ebolasyge"
post_author:	    
post_date:	    Sat, 09 May 2015 22:32:07 +0200
post_site:	    politiken.dk 
post_link:	    http://politiken.dk/udland/fokus_int/Ebola/ECE2663067/danmark-sagde-nej-til-ebolasyge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Ebola-epidemi</h4>
<div class="fakta-body"><p>
Ebola er navnet på en dødelig infektionssygdom, som er opkaldt efter floden 
Ebola i Congo, hvor den første gang blev konstateret i 1976. 
</p>
<p>
En stribe vestafrikanske lande som Liberia, Sierra Leone og Guinea er hårdt 
ramt af sygdommen. 
</p>


</div>
</div>
<p>
Mens ebolaepidemien sidste efterår var på sit højeste, og lokale og 
internationale læger og sygeplejersker blev smittet i Vestafrika, bad FN’s 
sundhedsorganisation, WHO, Danmark og en række andre lande om hjælp til 
evakuering og behandling af syge FN-ansatte. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis vi var blevet spurgt, kunne vi have taget en patient, men vi er ikke 
blevet spurgt
</p>
<p class="sender">
Bjarne Ørskov Lindhardt, ledende overlæge 
</p>
</blockquote>
</div><p/><p>
Danmarks indstilling var positiv, og regeringen tilsluttede sig 20. oktober en 
særlig EU-evakuerings- og behandlingsordning, som skulle dække 
sundhedsarbejdere fra andre lande, der frivilligt tog til de tre ramte lande 
i Vestafrika. 
</p><p>
»Det er et meget stærkt signal, vi sender, fordi det er svært skaffe 
sundhedspersonale nok, der er villige til at tage ud. Og med god grund. Vi 
skylder også de personer, der modigt er taget af sted at levere en sådan 
garanti (for effektiv behandling, red.)«, sagde udenrigsminister Martin 
Lidegaard (R) i den forbindelse til Jyllands-Posten. 
</p><h3>
Manglende svar 
</h3><p>
Nu viser en aktindsigt, som Politiken har fået hos Sundhedsstyrelsen, 
Sundhedsministeriet og Udenrigsministeriet, imidlertid, at Danmark udviste 
en anderledes nølende tilgang, da FN syv gange anmodede om hjælp til at tage 
imod ebolasmittede FN-ansatte. Henvendelserne drejede sig om seks 
medarbejdere – i et af tilfældene henvendte FN sig to gange. 
</p><div class="art-quote article-box">
<p class="quote"/>
<blockquote>
<p class="quote-txt">
Danmark er, set i forhold til vores størrelse, i top fem med hjælpen mod ebola
</p>
<p class="sender">
Nick Hækkerup, sundhedsminister 
</p>
</blockquote>
</div><p/><p>
Aktindsigten viser, at Danmark fem gange aldrig fik svaret på anmodningerne, 
der blev sendt gennem EU’s varslingssystem. En gang kvitterede Danmark for 
henvendelsen, men endte til sidst med ikke at svare, og en gang afviste 
Sundhedsministeriet blankt anmodningen. 
</p><p>
Fire af de FN-ansatte var formelt set ikke omfattet af EU-ordningen, da der 
var tale om lokalt ansatte sundhedsarbejdere. De to øvrige, en cubaner og en 
sydkoreaner, var omfattet af aftalen, da de kom fra lande uden for de tre 
hårdt ebolaramte lande i Vestafrika. I alle seks tilfælde endte det med, at 
de syge kom til andre europæiske lande og fik behandling. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/Ebola/ECE2661191/i-dag-er-liberia-ebola-frit/">I dag er Liberia ebola-frit</a></p><p>
Overlæge Søren Brostrøm i Sundhedsstyrelsen og de ledende overlæger på de 
infektionsmedicinske afdelinger i Skejby og Hvidovre bekræfter, at der ikke 
var medicinske eller tekniske grunde til, at Danmark ikke tog imod de syge. 
</p><p>
»Hvis vi var blevet spurgt, kunne vi have taget en patient, men vi er ikke 
blevet spurgt«, siger ledende overlæge Bjarne Ørskov Lindhardt fra Hvidovre 
Hospital. 
</p><h3>
Top fem 
</h3><p>
Sagen har været drøftet i regeringens koordinationsudvalg, men 
Statsministeriet og Udenrigsministeriet, som koordinerede ebolaindsatsen, 
henviser til sundhedsminister Nick Hækkerup (S): 
</p><p>
»Af de seks (smittede FN-ansatte, red.) var de fire ikke omfattet af den 
særlige EU-mekanisme, så de var ikke aktuelle. Der var to tilfælde inden for 
mekanismen, og dem tog andre lande hurtigt imod«. 
</p><p><i class=" bl-elem">De fire andre kunne vi godt have taget imod, der var behandlingskapacitet?</i></p><p>
»Det er rigtigt, men min holdning er, at det rigtige var at holde sig inden 
for aftalen i EU, og den omfattede ikke de lokale sundhedsarbejdere ansat 
hos FN. Vi insisterede på at løfte vores del af opgaven. Vi sendte læger og 
sygeplejersker, og vi gav stor økonomisk støtte. Danmark er, set i forhold 
til vores størrelse, i top fem med hjælpen mod ebola«. 
</p><div class="art-quote article-box">
<p class="quote"/>
<blockquote>
<p class="quote-txt">
Når WHO har vurderet, at der er behov for hjælp, så er det godt nok ? uanset 
om de syge er lokale eller ej
</p>
<p class="sender">
Jørgen Estrup, formand for FN-forbundet 
</p>
</blockquote>
</div><p/><p>
Formand for FN-Forbundet, det mangeårige radikale folketingsmedlem Jørgen 
Estrup, er på det foreliggende grundlag ikke imponeret af regeringens 
håndtering af bønnerne om hjælp til FN-ansatte. 
</p><p>
»Når WHO har vurderet, at der er behov for hjælp, så er det godt nok – uanset 
om de syge er lokale eller ej. Det er ikke afgørende, men det må nogen have 
skønnet. Det rejser spørgsmålet ’hvorfor’. Og jeg kan ikke lade være med at 
fornemme en politisk kynisme, der gør, at det tør Danmark alligevel ikke«, 
siger Jørgen Estrup. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/fokus_int/Ebola/ECE2599676/hvad-nu-ebolaen-har-bragt-sundhedsvaesenet-i-knae/">Hvad nu? Ebolaen har bragt 
sundhedsvæsenet i knæ</a></p><p class=" bl-elem">
Sundhedsminister Nick Hækkerup afviser, at regeringen frygtede politiske 
problemer, hvis Danmark behandlede ikke-danske statsborgere. 
</p>	
</div>

</div></body></html>
