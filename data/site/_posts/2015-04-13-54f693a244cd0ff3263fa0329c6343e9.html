---
layout:     post
title: 	    "Trods kampagner sætter gymnasiet igen ansøgerrekord"
post_author:	    
post_date:	    Mon, 13 Apr 2015 06:00:43 +0200
post_site:	    politiken.dk 
post_link:	    http://politiken.dk/indland/uddannelse/ECE2625343/trods-kampagner-saetter-gymnasiet-igen-ansoegerrekord/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Igen i år sætter de gymnasiale uddannelsers popularitet rekord. Aldrig før har 
så mange unge søgt om at komme ind, viser ansøgertallet til 
ungdomsuddannelserne, der bliver offentliggjort i dag. 
</p><p>
Hele 73,9 procent af de unge, der til sommer forlader 9. eller 10. klasse, 
håber at komme i gymnasiet. I 2014 var det 73 procent. Samtidig har færre 
unge end sidste år sendt en ansøgning af sted til en erhvervsuddannelse – 
nemlig 18,5 procent mod 19,6 procent i 2014. 
</p><p>
Landsdækkende kampagner fra både Undervisningsministeriet og industrien har 
ellers forsøgt at lokke flere unge ind på en erhvervsuddannelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2515906/haandvaerkere-bliver-en-mangelvare---men-akademikere-kommer-i-overskud/">Håndværkere bliver en 
mangelvare - men akademikere kommer i overskud</a></p><p>
Samtidig har vedtagelsen af en erhvervsskolereform, der træder i kraft til 
sommer med formålet at højne det faglige niveau, ikke fået flere til at 
afprøve fag som vindmølleoperatør eller konditor. Tallene huer ikke Dansk 
Industri. 
</p><p>
»Vi er selvfølgelig ærgerlige over, at søgningen mod erhvervsuddannelserne 
også falder i år. Men udviklingen kommer ikke helt bag på os. Med 
erhvervsskolereformen skal de unge have nogle basale kompetencer i orden, 
før de kan starte, så det kan være, ansøgertallet er lavere, fordi de har 
søgt 10. klasse for at forbedre deres færdigheder«, siger Lone Folmer 
Berthelsen, erhvervsuddannelseschef i DI. 
</p><p><b class="ext-link">INTERVIEW MED LONE FOLMER BERTHELSEN</b><a class="embeddedlink" href="http://politiken.dk/oekonomi/arbejdsmarked/ECE2625379/industrien-om-mangel-paa-faglaerte-loebet-er-ved-at-vaere-koert/">Løbet er ved 
at være kørt </a></p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00927/Vejen-videre-620_927774a.gif" alt="" border="0"/></span></p><h3>
Mangel på succes-historier 
</h3><p>
Som noget nyt kan unge efter folkeskolens 9. klasse vælge en særlig 10. 
klasse, der er rettet mod erhvervsuddannelserne. Hvor mange der har valgt 
det, fremgår ikke af de nye tal. Men generelt har lidt færre end sidste år 
valgt 10. klasse. 
</p><p>
Også Lars Kunov, der er direktør for Danske Erhvervsskoler er »ærgerlig«. 
</p><p>
»Målsætningen er jo, at flere skal søge ind. Forhåbentlig sker det, når først 
reformen er blevet implementeret efter sommerferien. Der er endnu ikke så 
mange gode historier at fortælle. Men jeg kan da godt være en smule bekymret 
over tallene, fordi de viser, at der ligger et langt, sejt træk foran os i 
forhold til at få fat i eleverne ude i folkeskolen. Det sker nok ikke gennem 
kampagner«, siger han. 
</p><h3>
Mål: 25 pct. ansøgere om fem år 
</h3><p>
Målet med erhvervsskolereformen er, at mindst 25 procent af en ungdomsårgang i 
2020 – og 30 procent i 2025 – skal søge ind på erhvervsuddannelserne. Det 
skal bl.a. ske ved et adgangskrav på 02 i dansk og matematik fra 
folkeskolen, via obligatoriske introduktionsforløb i 8. klasse til 
erhvervsuddannelserne, ved højere faglige krav efter grundforløbet og via 
særlige højniveauspor for de dygtigste elever. Samtidig garanterer 
regeringen, at unge, der ikke kan få praktikplads i en virksomhed, fra 
sommeren kan få en plads på et af landets 50 skolepraktikcentre. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/arbejdsmarked/ECE2588767/di-boss-vi-skal-holde-fast-i-at-det-er-super-at-laere-et-haandvaerk/">DI-boss: »Vi skal holde 
fast i, at det er super at lære et håndværk«</a></p><p>
Undervisningsminister Christine Antorini (S) havde da også ønsket flere 
ansøgere til erhvervsuddannelserne. 
</p><p>
»Det ville være fint. Men vi havde regnet med en mindre tilbagegang i 2015 og 
2016, ikke mindst på grund af et adgangskrav, der gør, at nogle ikke kan 
komme ind. Så i lyset af det, så er det et godt afsæt«, siger hun. 
</p><h3>
Realistiske mål? 
</h3><p><i class=" bl-elem">Synes du, det realistisk at indfri jeres 2020-mål, som er 25 procent om fem 
år?</i></p><p>
»Det er utrolig ambitiøst, men vi har brug for flere, der vælger en 
erhvervsuddannelse. Det er en bunden opgave«, lyder det fra ministeren. 
</p><p class=" bl-elem">
At flere unge vælger gymnasiet, glæder Anne-Birgitte Rasmussen, formand for 
Danske Gymnasier. Hun deler ikke den opfattelse, som nogle rektorer har af, 
at niveauet falder, når mange kommer i gymnasiet, hvorfor nogle rektorer 
ønsker et adgangskrav på 4 eller mere: »Vi er ikke bekymrede, men finder det 
glædeligt, at så mange unge fortsat har mod på at tage en ungdomsuddannelse, 
hvor de skal tage en uddannelse bagefter«. 
</p>	
</div>

</div></body></html>
