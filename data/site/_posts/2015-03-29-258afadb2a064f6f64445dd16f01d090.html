---
layout:     post
title: 	    "23-årig mand i respirator efter groft overfald"
post_author:	    
post_date:	    Sun, 29 Mar 2015 10:50:21 +0200
post_site:	    politiken.dk 
post_link:	    http://politiken.dk/indland/ECE2608898/23-aarig-mand-i-respirator-efter-groft-overfald/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En 23-årig mand ligger i øjeblikket i respirator på Odense 
Universitetshospital, efter han i weekenden blev overfaldet af tre mænd og 
blandt andet sparket, trampet og slået i hovedet. Det skriver tv2fyn.dk. 
Politiet betegner sagen som særdeles grov. 
</p><p>
Videoovervågninger og vidneafhøringer afslører grumme detaljer om en særdeles 
grov voldssag fra Odense i weekenden. 
</p><p>
Lørdag morgen blev en 23-årig mand overfaldet af tre ukendte gerningsmænd 
foran værtshuset Rådhuskælderen i Odense. Først blev han sparket i hovedet, 
så han faldt til jorden. Derefter blev han holdt fast af den ene 
gerningsmand, mens de to andre skiftevis sparkede og trampede den 23-årige i 
hovedet. 
</p><p>
I følge vagtchef ved Fyns Politi, Hans Frederiksen, findes der 
overvågningsbilleder fra stedet samt en film, et vidne har optaget på sin 
mobiltelefon. 
</p><p>
Rigtig groft 
</p><p>
Her kan man se, hvordan den ene gerningsmand tager fat i den 23-åriges hoved 
og i følge politiet hamrer det meget voldsomt ned i asfalten, så det kan 
høres langt væk. 
</p><p>
»Det er rigtig groft det her, det må vi sige, og på et tidspunkt virker den 
forurettede faktisk bevidstløs«, fortæller vagtchef Hans Frederiksen til TV 
2/FYN. 
</p><p>
I øjeblikket er den 23-årige indlagt på OUH, hvor han holdes bevidstløs i en 
respirator. Politiet kan ikke oplyse, hvornår lægerne vil forsøge at vække 
ham. 
</p><p class=" bl-elem">
De tre gerningsmænd stak af fra stedet, da nogle dørmænd brød ind og stoppede 
volden. Politiet har en mistanke om, at i hvert fald to af gerningsmændene 
måske kommer fra Slagelse. En betjent, der tidligere har arbejdet i den del 
af landet, har set videoovervågningen og mener at kunne genkende dem. 
</p>	
</div>
</div></body></html>
