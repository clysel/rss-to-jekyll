---
layout:     post
title: 	    "Banegårdstjek: Følg stregerne, og du er på rette spor"
post_author:	    
post_date:	    Tue, 21 Apr 2015 12:16:41 +0200
post_site:	    politiken.dk 
post_link:	    http://politiken.dk/rejser/storbyogkultur/ECE2623332/banegaardstjek-foelg-stregerne-og-du-er-paa-rette-spor/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="fallback">fakta</h4>
<div class="fakta-body" data-buildingblock="embedded_factboxlink">
<p>
London Victoria Station
</p><p>
Victoria St, London SW1E 5ND
</p><p><a class=" bl-elem" target="_blank" href="http://www.networkrail.co.uk/london-victoria-station/departures-arrivals/">Se 
hjemmesiden </a></p><p><b>Plus:<br/></b>Mange butikker og spisesteder
</p><p>
Godt trafikknudepunkt
</p><p><b>Minus:<br/></b>Kan virke uoverskuelig ved første besøg
</p><p class=" bl-elem">
Byggerod
</p>
</div>
</div><p>
Træk, travlhed og trængsel. En novemberdag blæser en kold vind gennem den 
store hal på Victoria Station, en af Londons travle banegårde. På nogle 
tidspunkter af dagen er der så mange mennesker, at man slet ikke mærker, at 
det trækker – så tæt er mylderet. 
</p><p>
For tiden kan det være lidt af en opgave overhovedet at komme ind på 
banegården, hvis man kommer til fods. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/udefra_JPG_927449x.jpg" alt="" border="0"/><span class="caption"><span class="f-img-caption">centralt. 
</span>Fra Victoria Station er det let at komme videre rundt i London. F.eks. med en af de nye dobbeltdækkere. Foto: Allan Graubæk</span></span>
Der er nemlig gang i et massivt byggearbejde rundt om banegården. Ligesom 
mange andre steder i London, hvor der arbejdes ihærdigt på at forbedre og 
udvide den kollektive trafik. 
</p><p><b>Beliggenhed: </b>Victoria Station ligger lidt syd for Buckingham Palace og 
er et af de store knudepunkter i London, både når det gælder bybusser og 
undergrundsbanen. Et par hundrede meter derfra ligger Victoria Coach 
Station, hvor flere lufthavnsbusser ankommer. Det er bare vigtigt, at man 
husker, at busstationen ikke ligger på selve togstationen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2566740/stor-pose-penge-redder-londons-bycykler-i-syv-aar/">Stor pose penge redder Londons 
bycykler i syv år</a></p><p>
Der er skiltning mod Coach Station inde på selve stationen, men skiltningen 
holder op, når man kommer ud i det fri. »Henne under træerne«, lød svaret 
fra en taxichauffør, næsten inden Politiken havde spurgt omvej. 
</p><p><b>Indretning:</b> En stor afgangshal er der, hvor man orienterer sig og 
finder frem til den rigtige perron, hvis man skal med lokaltog – eller man 
tager nedgangen til undergrundstoget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2502576/alle-ret-dyrene-i-london-zoo-skal-taelles/">Alle ret: Dyrene i London Zoo 
skal tælles</a></p><p>
Ydervæggene er spækket med forretninger og cafeer af forskellig slags. Kulørte 
striber i gulvet viser vej til f.eks. toiletter, hurtigtoget til Gatwick 
Lufthavn og andre af de ting, turister kan have svært ved at finde frem til. 
</p><p><b>Faciliteter og service:</b> Der er så mange tjenesteydelser på Victoria 
Station, at man kunne overleve der i flere dage. Et stort spiseområde er 
renoveret i år, og det ligger helt oppe på 2. sal, hvor man ikke mærker 
træk, uanset hvor meget det blæser udenfor. Der er fastfood til det hurtige 
måltid, cafeer til kaffetørsten og rigtige restauranter, der har åbent både 
morgen, middag og aften. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2474726/ny-bro-over-themsen-skal-vaere-en-stor-groen-have/">Ny bro over Themsen skal være 
en stor grøn have</a></p><p>
Politiken har været på Victoria Station to gange inden for det seneste halve 
år. Første gang kunne vi let finde plads til en kop kaffe i en af cafeerne, 
men anden gang var der så fyldt med kunder, at vi måtte gå igen uden at have 
fået kaffetørsten stillet. Der er dog mange andre steder, der serverer kaffe 
’to go’. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/spiseomr_det_JPG_927450x.jpg" alt="" border="0"/><span class="caption"><span class="f-img-caption">Velbekomme. 
</span>Spiseområdet rummer både cafée og rigtige restauranter. Foto: Allan Graubæk</span></span></p><p>
Det kræver betaling at benytte banegårdens eget toilet, 30 pence (3 kr.). 
</p><p>
Banegården tilbyder wi-fi i mange afskygninger – både fra banegården selv og 
fra mange af spisestederne. Hos de sidste skal man som regel være kunde for 
at kunne bruge deres wi-fi, da der kræves et password. 
</p><p>
Kioskkæden WHSmith har en stor afdeling på banegården. Udvalget af ny 
skønlitteratur er meget omfattende. De er også stærke inden for 
tidsskrifter. 
</p><p class=" bl-elem"><b>Konklusion:</b> De fleste kommer nok kun på Victoria Station, hvis de har 
et transportærinde, men det store udvalg af spisesteder er tæt på at være en 
attraktion i sig selv. 
</p>	
</div>

</div></body></html>
