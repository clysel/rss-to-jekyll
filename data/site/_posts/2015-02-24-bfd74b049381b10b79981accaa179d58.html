---
layout:     post
title: 	    "Politiet sigter skoleleder i nissehuesag"
post_author:	    
post_date:	    Tue, 24 Feb 2015 11:56:10 +0100
post_site:	    politiken.dk 
post_link:	    http://politiken.dk/indland/ECE2560640/politiet-sigter-skoleleder-i-nissehuesag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mistanken om, at skoleleder brød loven, da drenge blev iført plastiksække på 
scene, er stærk nok til sigtelse.
</p><p>
Fyns Politi sigter skolelederen for blufærdighedskrænkelse i den såkaldte 
nissehuesag.
</p><p>
Sagen drejer sig om to skoledrenge, der angiveligt som straf blev tvunget til 
at afklæde sig foran skolens øvrige elever.
</p><p>
At der nu rejses sigtelse i sagen, betyder med andre ord, at politiets 
mistanke om, at skolelederen har forbrudt sig mod straffelovens paragraf om 
blufærdighedskrænkelse, har et vist belæg.
</p><h3>
Vis styrke i anmeldelsen
</h3><p>
»Politiet er forpligtet til at rejse en sigtelse, når mistanken har en vis 
styrke. Sigtelsen er en beskrivelse af, hvad sagen handler om på nuværende 
tidspunkt, og den kan senere blive udvidet eller indskrænket«, siger 
advokaturchef Lars Ole Pedersen i en pressemeddelelse.
</p><p>
Drengene blev trukket op på en scene ved en morgensamling, hvor de blev 
afklædt og iført sorte plastiksække. Det har været fremme, at skolelederen 
skulle have talt om at klippe drengenes tissemænd af.
</p><p class=" bl-elem">
Det helede bundede i, at alle på skolen som led i skolens julehygge skulle 
være iført nissehuer. Det var de to drenge ikke.
</p>	
</div>
</div></body></html>
