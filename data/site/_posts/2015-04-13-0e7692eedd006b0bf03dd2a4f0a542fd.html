---
layout:     post
title: 	    "Nu kan honningen tappes direkte fra stadet "
post_author:	    Anne Marie Lykkegaard
post_date:	    Mon, 13 Apr 2015 14:06:00 +0000
post_site:	    ing.dk 
post_link:	    http://ing.dk/artikel/nu-kan-honningen-tappes-direkte-fra-stadet-175387
---
<html><body><div><section class="body">
			<p>Det kan være en ganske besværlig proces at få honningen fra bistaderne ned i glas. Det syntes en far og en søn fra Australien i hvert fald. Derfor udviklede de deres eget bistade, hvor man helt enkelt kan tappe honningen fra tavlerne uden at bekymre sig om at genere bierne.</p>
			<p>Bistadet hedder Flow og adskiller sig fra almindelige bistader ved at have tavler, hvor cellerne med honning kan skille sig vertikalt ved at dreje på et håndtag.</p>
			<p>Hver tavle har i bunden en åbning, hvor man kan sætte et plasticrør på, så honningen fra de åbnede celler kan flyde ned gennem tavlen. Via plasticrøret kan honningen ledes over i et glas. På den måde undgår avlerne ifølge Flows hjemmeside at åbne stadet og forstyrre bierne, fordi de ikke vil lægge mærke til, at man åbner cellerne med honning.</p>
			<p>Når tavlerne er tomme for honning drejer man håndtaget, så cellerne kommer tilbage i startposition. Herfra kan bierne gnave sig igennem voksen til cellerne og fylde dem med honning på ny.</p>
			<p>Det kan være svært at vide, hvornår honningen er klar til at blive tappet uden at kigge på tavlerne. Det er der også tænkt på i Flow. Der er nemlig vinduer ind til tavlerne, så biavlerne kan se, hvornår honningen er klar til aftapning.</p>
			<p>Du kan i videoen se, hvordan bistadets tavler virker.</p>
			<p><section class="video plugin"/></p>
			
			<p/></section>
		
		  </div></body></html>
