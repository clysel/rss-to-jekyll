---
layout:     post
title: 	    "Dan Jørgensen: EU kommer svinebønder til undsætning"
post_author:	    
post_date:	    Sun, 22 Feb 2015 14:15:15 +0100
post_site:	    politiken.dk 
post_link:	    http://politiken.dk/oekonomi/gloekonomi/ECE2557974/dan-joergensen-eu-kommer-svineboender-til-undsaetning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er hjælp på vej til de trængte danske svinebønder, der i et år har været 
ramt af et importforbud fra russisk side.
</p><p>
Ifølge fødevareminister Dan Jørgensen (S) er EU-Kommissionen klar til at yde 
ekstraordinær støtte til privat oplagring af svinekød efter importforbuddet.
</p><p>
Det betyder, at EU vil tilbyde slagterierne støtte for at oplagre kødet i en 
kort periode, indtil der findes alternative markeder til det russiske.
</p><p>
»Svinekødspriserne er faldet med 20 procent siden i sommer, og det har presset 
de danske svineproducenter til det yderste. Derfor er jeg meget glad for, at 
EU's landbrugskommissær har lyttet til vores argumenter«, siger 
fødevareministeren.
</p><h3>
Pest førte til forbud
</h3><p>
Eksport af svinekød til Rusland udgjorde omkring 2,1 milliarder kroner i 2013 
ud af en samlet fødevareeksport på 4,3 milliarder kroner.
</p><p>
Danske svinebønder og slagterier har været presset, siden Rusland i februar 
sidste år besvarede enkelte fund af svinepest i Polen, Litauen og Letland 
med et generelt forbud mod import af svinekød fra Europa.
</p><p>
Ifølge Dan Jørgensen har landbrugskommissær Phil Hogan meddelt, at planen vil 
få en betragtelig størrelse, men detaljerne er endnu ikke kommet på plads.
</p><h3>
Flere ordninger sat i værk
</h3><p>
Dan Jørgensen er svineglad for udmeldingen fra kommissæren, som han regner med 
kan træde i kraft i løbet af den kommende uge.
</p><p>
»Vi kender ikke detaljerne, men kommissæren har tilkendegivet, at det bliver 
en ordning, der virker og er af en betragtelig størrelse. Det betyder, at 
priserne vil gå op, og at landmændene vil blive mindre presset«, siger Dan 
Jørgensen.
</p><p class=" bl-elem">
Kommissionen har allerede i efteråret 2014 iværksat lignende støtteordninger 
for mælkesektoren samt frugt- og grønt sektoren.
</p>	
</div>
</div></body></html>
