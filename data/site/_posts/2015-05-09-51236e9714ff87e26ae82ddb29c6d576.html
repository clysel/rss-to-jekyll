---
layout:     post
title: 	    "Ung mor: »Min datter gav mig mit liv tilbage«"
post_author:	    
post_date:	    Sat, 09 May 2015 16:24:23 +0200
post_site:	    politiken.dk 
post_link:	    http://politiken.dk/forbrugogliv/livsstil/familieliv/ECE2660957/ung-mor-min-datter-gav-mig-mit-liv-tilbage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På mange måder ligner kollegieværelset et helt almindeligt hjem for en 20-årig 
kvinde. Badeværelset er fyldt med neglelakker, og på bordet ligger et H&amp;M-katalog. 
Men børnebøger på hylderne, udsigten til en sandkasse fra vinduet, og en 
Baby Born i lyserødt kostume afslører, at det ikke er som alle andre 
ungdomshjem. 
</p><p>
Vi er hjemme hos 20-årige Ditte Nellie Gudnitz, som bor på Alexandrakollegiet 
– et kollegium for unge, enlige og udsatte mødre, der er under uddannelse. 
På sofaen sidder også 19-årige Tammy Olivia Silva Laursen, der bor i en 
anden lejlighed på kollegiet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke godt nok med et 7-tal længere, nu vil jeg have et 12-tal. Ellers 
ville jeg bare være endnu en dum, ung mor
</p>
<p class="sender">
Tammy Olivia Silva Laursen, ung mor 
</p>
</blockquote>
</div><p>
De fødte begge en datter som 18-årige, og har haft en hård opvækst. </p><p>
Det er der mange andre, der gør. En ny analyse fra Socialministeriets slår 
fast, at teenagemødre ofte har forældre, der har været indblandet i 
kriminalitet, er uden for arbejdsmarkedet og er ufaglærte. 
</p><p>
»Det billede kan jeg godt genkende«, siger 19-årige Tammy Olivia Silva 
Laursen, hvis ene forælder passer fuldstændig på beskrivelsen. 
</p><p>
Efter de begge droppede ud af gymnasiet, da de blev gravide, har de besluttet 
at bryde den onde cirkel, få en uddannelse og kunne forsørge sig selv. Nu 
læser de HF-enkeltfag. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/familieliv/ECE2366564/fagfolk-unge-moedre-har-brug-for-mere-hjaelp/">Fagfolk: Unge mødre har brug for 
mere hjælp</a></p><p>
»Jeg drømmer om at arbejde med socialt udsatte«, fortæller Ditte Nellie 
Gudnitz. 
</p><p>
»Jeg vil gerne noget med mit liv og vil ikke ende som mine forældre. Jeg 
føler, at jeg skal bevise mig selv, for jeg møder tit den fordom, at unge 
mødre aldrig bliver til noget«, siger hun. 
</p><p>
Tammy Olivia Silva Laursen nikker: 
</p><p>
»I det øjeblik, man bliver ung mor, skal man bevise dobbelt så meget. Det er 
ikke godt nok med et 7-tal længere, nu vil jeg have et 12-tal. Ellers ville 
jeg bare være endnu en dum, ung mor«. 
</p><h3>
Ung mor: Jeg skal nok nå det hele 
</h3><p>
Begge kvinder føler ellers, at de har fået børn i den bedste alder. Ingen af 
dem savner at feste og gå i byen, og selv om det er svært at finde tid til 
veninderne, er det skønt at have barn under uddannelsen, forklarer Tammy 
Olivia Silva Laursen. 
</p><div class="art-quote article-box">
<p class="quote"/>
<blockquote>
<p class="quote-txt">
Vores kroppe i topform til at have et barn. Det må være en del hårdere, hvis 
man var 35
</p>
<p class="sender">
Ditte Nellie Gudnitz, ung mor 
</p>
</blockquote>
</div><p>
»Så behøver jeg ikke melde barn syg til et arbejde, og jeg kan bruge mere tid 
sammen med min datter. Jeg føler mig heldig at have hende nu«. </p><p><i class=" bl-elem">Ville du gerne have haft afsluttet din ungdomsuddannelse først? </i></p><p>
»Det ville have været rart, og nogle gange går baby og lektier altså ikke så 
godt hånd i hånd. Men jeg stresser ikke – jeg skal nok nå det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2334687/hvad-bilder-de-gamle-moedre-sig-egentlig-ind/">Hvad bilder de gamle mødre sig 
egentlig ind?</a></p><p>
»Vi er jo heller ikke så gamle, så vi har masser af tid endnu. Og så er vores 
kroppe i topform til at have et barn. Det må være en del hårdere, hvis man 
er 35«, siger Ditte Nellie Gudnitz. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/Teenagem_dre__934873y.jpg" alt="" border="0"/><span class="caption"><span class="f-img-caption">Døtre. 
</span>Ditte (tv) har datteren Amy på to år, mens Tammys datter Emilia lige er fyldt et år. FOTO: MARTIN LEHMANN</span></span></p><h3>
Forfatter: De bliver set ned på 
</h3><p>
På trods af at kvinder får børn senere og senere og bliver rådet til det 
modsatte, så møder både Tammy og Ditte stor modstand, når folk hører om 
deres alder. 
</p><p>
De bliver blandt andet ofte spurgt, om de er med i de unge mødre, griner de. 
</p><p>
»Folk ser det kun fra én side. For det er jo ikke så underholdende, når de 
unge møder tager en uddannelse og klarer det hele«, siger Ditte Nellie 
Gudnitz. 
</p><div class="art-quote article-box">
<p class="quote"/>
<blockquote>
<p class="quote-txt">
Moderskabet er en værdi i sig selv, og det giver kvinderne kærlighed og 
ansvarsfølelse, og nogle gange kan det få dem til at tage sig sammen.
</p>
<p class="sender">
Pia Fris Laneth, forfatter 
</p>
</blockquote>
</div><p>
I det hele taget er det unødvendigt, at der er så stor fokus på alderen, mener 
Tammy Olivia Silva Laursen. </p><p>
»Jeg føler ikke mig jo slet ikke som en ung mor, men bare som en mor«. 
</p><p>
Men fordomme er der. Siden Ditte Nellie Gudnitz blev gravid, har hun mistet 
mange venner, og da hun startede i skole efter sin fødsel, skulle klassen 
introducere sig selv. Da hun fortalte, at hun havde en datter, vendte alle 
hovederne. 
</p><p>
»Nu stopper jeg med at sige det til folk, indtil jeg kender dem«, siger hun. 
</p><p>
Tammy Olivia Silva Laursen har også mødt modstand. Hun følte sig især presset 
til at få en abort under sin graviditet. »Det var det hårdeste ved det 
hele«, fortæller hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2302259/kommune-vil-have-faerre-unge-moedre-p-piller-og-spiraler-gratis-for-alle-unge/">Kommune vil have færre unge 
mødre: P-piller og spiraler gratis for alle unge</a></p><p>
Samme fordomme og holdninger til unge mødre stødte forfatter Pia Fris Laneth 
på, da hun skrev bogen ’Moderskab og Mødrehjælp’ om 100 års kvindehistorie 
med den enlige mor i fokus. 
</p><p>
»Kan du virkelig ikke finde på andet at lave end at blive mor? Er du så 
ubegavet og uambitiøs? Det er det, de møder«. 
</p><p>
Men det er helt misforstået, mener hun. For dem, der får børn tidligt, gør det 
jo fordi de føler, at det er meningsfuldt. 
</p><p>
»Moderskabet er en værdi i sig selv, og det giver kvinderne kærlighed og 
ansvarsfølelse, og nogle gange kan det få dem til at tage sig sammen«. 
</p><p>
Det gjorde det for Ditte Nellie Gudnitz. Hun opdagede først sin graviditet 
efter næsten fem måneder, så hun havde ikke valget, om hun ville have en 
abort. Hun er imidlertid fuldstændig overbevist om, at det var det helt 
rigtige: 
</p><p>
»Ellers tror jeg, at jeg ville være gået fuldstændig ned, fordi jeg virkelig 
havde det skidt på det tidspunkt. På længere sigt var jeg nok endt på en 
psykiatrisk afdeling«. 
</p><p>
»Så jeg føler, hun gav mig mit liv tilbage. Det var det rigtige for mig«. 
</p><p>
De to kvinder er ikke i tvivl om, at det har hjulpet dem at bo på 
Alexandrakolleget, hvor de bliver støttet til at få en uddannelse og har et 
fællesskab med andre mødre. 
</p><p>
»Hvis jeg var blevet i min mørke lejlighed, var jeg ikke nået hertil«, siger 
Tammy Olivia Silva Laursen, der gerne vil læse jura og blive 
familie-advokat. 
</p><p class=" bl-elem">
»Og så er det også min datter Emilia, som motiverer mig. Hun fortjener så 
meget, og jeg vil gerne kunne forsørge hende og vise hende hele verden«. 
</p>	
</div>

</div></body></html>
