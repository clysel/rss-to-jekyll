---
layout:     post
title: 	    "Sportsdøgnet: Serena Williams bliver medlem af eksklusiv klub"
post_author:	    
post_date:	    Thu, 02 Apr 2015 12:22:18 +0200
post_site:	    politiken.dk 
post_link:	    http://politiken.dk/sport/ECE2614989/sportsdoegnet-serena-williams-bliver-medlem-af-eksklusiv-klub/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Tennis: </b>Serena Williams blev den ottende kvinde til at nå op på 700 
WTA-sejre, da verdensetteren onsdag aften slog tyskeren Sabine Lisicki 7-6, 
1-6, 6-3 i Miami. Serena Williams har langt op til rekorden, som tilhører 
Martina Navratilova, som vandt hele <a href="http://www.wtatennis.com/news/article/4607702/title/serena-the-700-club-word-association" target="_blank">1.442 
kampe i karrieren</a>. »Jeg vidste ikke, jeg havde vundet 700 sejre. Nu vil 
jeg bare fortsætte og gøre det så godt, jeg kan. Jeg spillede ikke op til 
mit bedste. Jeg sagde bare til mig selv, at jeg hverken slog eller servede, 
som jeg plejer, så jeg måtte kæmpe«, siger Serena Williams ifølge ESPN. 
Williams møder nu Simona Halep i semifinalen. 
</p><p><b>Fodbold: </b>Skal Eriksen og Okore spille U21 EM? Hør hvad eksperterne 
mener i den seneste udgave af Politikens Fodboldmagasin. 
</p><p class="art-ext-other">

</p><p/><p><b>Boksning: </b>Micki Nielsen skal til maj i ringen mod den ubesejrede 
amerikaner Junior Anthony Wright. Det skriver BT. » Ligesom mig er Wright 
ubesejret, men han får sit første nederlag 2. maj«, siger Micki Nielsen til 
avisen. Han skulle have mødt Felix Cora Jr., men Cora trak sig fra mødet med 
den hårdtslående dansker. Micki Nielsen har vundet alle sine 17 kampe i 
karrieren, og 12 af sejrene er faldet på knockout. Opgøret bokses i 
Frederiksberg Hallerne. 
</p><p><b>Fodbold:</b> Tottenhams Harry Kane har været den helt store komet i Premier 
League i denne sæson, og til sommer skal Christian Eriksens holdkammerat 
være med til at sikre engelsk succes ved U21-EM. A-landstræner Roy Hodgson 
giver nemlig ikke meget for medierne og Tottenhams frygt for, at spilleren 
skulle være udmattet efter en hel sæson. »Hvis du vil være en international 
spiller, så skal du acceptere, at der er fodboldturneringer om sommeren 
efter ligasæsonen. Sådan har det altid været, og hvis du vil være en spiller 
i topklasse, så skal man ikke snakke om udmattethed. Harry Kane kan bringe 
England langt i slutrunden«, siger landstræneren. 
</p><p><b>Badminton: </b>Mixeddoublerne Joachim Fischer og Christinna Pedersen samt 
Kamilla Rytter Juhl og Mads Pieler Kolding er videre til tredje runde ved 
Super Series-turneringen Malaysia Open i Kuala Lumpur. Dermed fik 
mixeddoublernes to damer revanche for deres overraskende nederlag i 
damedouble onsdag, hvor de blev bremset i første runde. 
</p><p><b>Ishockey: </b>Målmand Frederik Andersen har ramt storformen på et godt 
tidspunkt i sæsonen. Natten til torsdag var der nemlig fuld istid til 
danskeren i Anaheim Ducks-målet, og med 22 redninger på 23 forsøg var 
danskeren medvirkende til en stor hjemmesejr over Edmonton Oilers. 5-1 vandt 
Anaheim Ducks, som dermed sikrede sig sejren i Pacific-divisionen i NHL's 
Western Conference, selv om holdet mangler tre kampe i grundspillet. 
</p><p class=" bl-elem"><b>Ishockey: </b>Frederikshavn vandt DM-bronze efter onsdagens 2-2-resultat 
ude mod Herning. I bronzekampene spilles der bedst ud af to kampe. Samlet 
endte med det med en 5-4 sejr, da det første opgør var endt med en sejr til 
Frederikshavn på et enkelt mål. 
</p>	
</div>

</div></body></html>
