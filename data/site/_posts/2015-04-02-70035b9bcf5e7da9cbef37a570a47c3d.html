---
layout:     post
title: 	    "Nye påskekampagner kører lige efter den politiske lærebog"
post_author:	    
post_date:	    Thu, 02 Apr 2015 18:11:28 +0200
post_site:	    politiken.dk 
post_link:	    http://politiken.dk/indland/politik/ECE2615193/nye-paaskekampagner-koerer-lige-efter-den-politiske-laerebog/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det handler meget om politik, og det er også det, vælgerne går op i. Men 
personerne er en måde at formidle den politiske substans på
</p>
<p class="sender">
Rune Slothuus, forsker i politisk kommunikation 
</p>
</blockquote>
</div><p>
Selv om der kan gå 5 måneder inden næste folketingsvalg, er kampen om 
befolkningens stemmer i fuld gang. Det viser to store kampagner, som 
Socialdemokraterne og SF har iværksat her i påsken. </p><p>
I november gav Det Radikale Venstres plakater ly for regnen i busskurene, mens 
Socialdemokraterne skød 2015 i gang med en storstilet kampagne for ’Det 
Danmark, du kender’. I marts kørte Venstres kontanthjælpskampagne, og senest 
er frontfigurerne i Enhedslisten kommet op at hænge. 
</p><p>
I april bliver det Pia Olsen Dyhr (SF) og igen Helle Thorning-Schmidt (S), der 
kommer til at pynte busskurene. 
</p><p>
Og selv om valgkampen ikke formelt er skudt i gang, mener professor i 
statskundskab Kasper Møller Hansen, at det er klogt at bruge nogle af 
kampagnepengene allerede nu: 
</p><p>
»Uden for valgperioden har vælgerne ikke paraderne oppe på samme måde, som de 
har midt i en valgkamp«, forklarer han. 
</p><p>
Rune Slothuus forsker i politisk kommunikation og holdningsdannelse, og han 
forklarer, at man kan flytte stemmer ved at sætte fokus på bestemte emner i 
store kampagner. 
</p><p>
»Det betyder noget, hvad vælgerne ser som det vigtigste kriterium for at 
stemme. Hvis ét emne er vigtigt, kan det få vælgerne til at stemme på ét 
parti, og hvis et andet emne er vigtigt, kan det få dem til at stemme på et 
andet«, siger Rune Slothuus. 
</p><h3>
Fokuserer på regeringens resultater 
</h3><p>
Fælles for plakaterne i busskure og på byens vægge er et politisk budskab 
flankeret af en frontfigur. <span class="img-contimg-fl-right"><img class="image inlineLightBox" src="http://multimedia.pol.dk/archive/00925/S-kampagne_total_925781w.jpg" alt="" border="0"/><span class="caption"><span class="f-img-caption">Kampagne. 
</span>Efter fire år i regering sætter Socialdemokraterne med fire forskellige plakater fokus på politiske resultater.</span></span></p><p>
»Det handler meget om politik, og det er også det, vælgerne går op i. Men 
personerne er en måde at formidle den politiske substans på«, siger Rune 
Slothuus, der ikke er overrasket over budskaberne fra de forskellige 
partier. 
</p><p>
»De er meget efter den politiske lærebog. Socialdemokraterne har 
regeringsansvaret. De vil gerne vælges på de resultater, de har opnået. Det 
er klassisk politisk strategi«, siger forskeren. 
</p><p>
Den nye kampagne fra Socialdemokraterne sætter fokus på resultaterne af fire 
års regeringsmagt. Blandt dem er 40.000 nye jobs. 
</p><p>
Men det imponerer ikke gruppeformand Kristian Jensen fra Venstre. 
</p><p class=" bl-elem">
»Hvis regeringen endelig vil snakke om resultater, synes jeg, de skal snakke 
om, hvad der blev af billigere busbilletter, to lærere i klassen – og hvad 
der blev af alle de løfter, der blev givet før sidste valg«, siger Kristian 
Jensen. 
</p>	
</div>

</div></body></html>
