---
layout:     post
title: 	    "Dansk robotproducent: Ny minirobot klarer de små opgaver"
post_author:	    Bjørn Godske
post_date:	    Tue, 17 Mar 2015 10:38:00 +0000
post_site:	    ing.dk 
post_link:	    http://ing.dk/artikel/dansk-robotproducent-ny-minirobot-klarer-de-smaa-opgaver-174813
---
<html><body><div><section class="body"><p>Mangler du en hjælpende hånd, så er det Odense-baseret<a href="http://www.universal-robots.com/da/"> Universal Robots </a>klar med deres nye UR3. Robotten vejer 11 kilo og kan spændes fast til et arbejdsbord. Alligevel er den i stand til at løfte tre kilo og række 50 cm.</p>
			<p>Det forklarer CTO og medstifter af Universal Robots, Esben Østergaard i en pressemeddelse:</p>
			<p>»UR3 er den optimale hjælper ved montage-, pudse-, lime- og skrueopgaver, som kræver ensartet produktkvalitet,« siger han. Udviklingen af UR3 har stået på i tre år og i løbet af marts og april måned vil den blive introduceret på messer i Asien, USA og Europa.</p>
			
			<p><figure class="plugin right zoomable"><img data-original-image="http://ing.dk/sites/ing/files/ur3_4.jpg" src="http://ing.dk/sites/ing/files/styles/w1120_media_right/public/ur3_4.jpg?itok=sLFEF2hL" alt=""/><figcaption> Fra venstre ses Universal Robots tre modeller: UR3, UR5 og UR10. Tallene referer til, hvor mange kilo armen kan løfte <cite>Foto: Universal Robots</cite></figcaption></figure></p>
			<p><figure class="plugin right zoomable"><img data-original-image="http://ing.dk/sites/ing/files/ur3_2.jpg" src="http://ing.dk/sites/ing/files/styles/w1120_media_right/public/ur3_2.jpg?itok=SfWSIW3l" alt=""/><figcaption> Ideen med UR3 er, at give en hjælpende hånd til montageopgaver på et bord </figcaption></figure></p>
			<p>Et af målene med robotten har været at automatisere produktionen i miljøer med snæver plads, hvor det ikke er muligt at etablere sikkerhedsafskærmning. UR3 kan arbejde direkte sammen med mennesker og Esben Østergaard forventer, at UR3, i lighed med virksomhedens to andre robotter - UR5 og UR10 - vil blive anvendt i nye scenarier, hvor robotter hidtil ikke har fundet anvendelse.</p>
			
			<p>Umiddelbart forventer man hos Univesal Robots, at UR3 vil blive brugt til montage-, pudse-, lime- og skrueopgaver, som kræver ensartede kvalitet. Med seks aksler som alle kan rotere 360 grader, skulle der være nok frihedsgrader til at få robotarmen ind i de fleste hjørner.</p>
			<p>Univesal Robots første robot-arm kom på markedet i 2008 og siden er der blevet etableret salg i mere end 50 lande verden over. Esben Østergaard modtog i 2013 Dira’s Automatiseringspris og i 2014 gik prisen til Trelleborg Sealing Solutions for automatisering af produktionen med 42 robotarme fra Universal Robots.</p>
		</section></div></body></html>
