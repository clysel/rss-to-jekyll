---
layout:     post
title: 	    "Sportsblik: En tåbelig, men pragtfuld handling"
post_author:	    
post_date:	    Sun, 01 Mar 2015 11:09:18 +0100
post_site:	    politiken.dk 
post_link:	    http://politiken.dk/sport/ECE2568155/sportsblik-en-taabelig-men-pragtfuld-handling/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kig på kalenderen, vinteren er forbi – det er årets første forårsdag, og vi 
skal alle ud og slå kolbøtter og nynne den gamle digters hilsen til den blå 
anemone, som han så gennembryde den sorte jord den første dag i marts. 
</p><p>
Det var tilbage i 1943, at digterpræsten Kaj Munk fra Vedersø – han blev 
myrdet af den tyske besættelsesmagt i januar 44 – skrev sin forårsklassiker, 
og skal vi ikke satse på, at den stadig gælder: at det er anemonedag i dag? 
</p><p>
Hvis man er en buldrende optimist som fodboldklubben Brøndbys cheftræner, 
Thomas Frank, så er svaret et rungende JA! 
</p><p><b class="ext-link">HANDICAP:</b><a class="embeddedlink" href="http://politiken.dk/sport/fodbold/superligaen/ECE2568051/fc-midtjylland-mangler-tre-profiler-mod-broendby/">FC Midtjylland mangler tre profiler mod 
Brøndby</a></p><p>
Om han så stod i sne til anklerne, ville Thomas Frank forvente at kunne plukke 
en favnfuld anemoner i dag. 
</p><p>
Hør, jeg elsker optimister som Thomas Frank. Det er folk, der spreder lys, 
lagkage og håb på deres vej frem i den orkanagtige modvind, og som kan løfte 
alle os andre ud af hovedpinen og halsbetændelsen. 
</p><p>
Se nu bare, hvordan det går mandens fodboldhold i den hjemlige Superliga. For 
en uge siden blev det til et nederlag på 1-0 i Aalborg – på et mål scoret i 
den såkaldte overtid. Virkelig et los i røven på vej ind til 
omklædningsrummet. 
</p><p/><p>
MEN VÆLTEDE DET Thomas Frank omkuld? Overhovedet ikke. På ingen måde. 
</p><p>
Manden var rank af begejstring over sit holds præstation – så rank og stolt, 
at han slet ikke fandt det nødvendigt at beskæftige sig med den kolde 
kendsgerning, at Brøndby med dukkerten i Aalborg nu har tabt seks ud af syv 
udekampe i denne sæson. 
</p><p><b class="ext-link">PROBLEM:</b><a class="embeddedlink" href="http://politiken.dk/sport/fodbold/superligaen/ECE2568210/nyindkoeb-bremser-broendbys-opblomstring/">Nyindkøb bremser Brøndbys opblomstring</a></p><p>
Men det er selvfølgelig også bare en ligegyldig statistik, der ikke skal 
forstyrre det solbeskinnede helhedsbillede. På den måde ligner 
Brøndby-bossen en ægte politiker. 
</p><div class="art-quote article-box">
<p class="quote"/>
<blockquote>
<p class="quote-txt">
Sådan, Thomas Frank! Spred din karma, slå armene ud, del din glæde, lad den 
glide fra spiller til spiller
</p>
</blockquote>
</div><p>
»Det er ikke mange ting, vi gjorde forkert mod AaB. Vi kunne godt tænke os at 
have lidt flere indlæg og komme lidt mere i feltet og samtidig skabe lidt 
flere chancer. Men overordnet er jeg faktisk rigtig godt tilfreds. De ting, 
vi har trænet gennem fem uger, fungerede godt. Jeg er sikker på, at der 
ligger mange point og venter på os«, sagde Thomas Frank til Ekstra Bladet 
efter nederlaget – og inden holdet på denne anemonesøndag og på hjemmebane 
skal møde topholdet FC Midtjylland. </p><p>
Sådan, Thomas Frank! Spred din karma, slå armene ud, del din glæde, lad den 
glide fra spiller til spiller, fra støvle til støvle – og lad os i dag 
opleve starten på Brøndbys optur og FC Midtjyllands nedtur. 
</p><p><b class="ext-link">OPTIMISME:</b><a class="embeddedlink" href="http://politiken.dk/sport/fodbold/superligaen/ECE2558991/broendbylejren-finder-det-positive-i-aab-nederlag/">Brøndbylejren finder det positive i 
AaB-nederlag</a></p><p>
Vil det ske? Naturligvis. Hvis blot Brøndby-spillerne laver nogle flere 
indlæg, kommer lidt mere i feltet, skaber nogle flere chancer og ikke 
brænder dem, samt at de afrikanske og andre jyder, der har scoret 16 mål 
flere end Brøndby, tager bind for øjnene og forholder sig aldeles passive – 
ja, så bliver det til en sand målfest mod offerlammene fra den store, barske 
hede. 
</p><p><b>En humørløfter banker på</b></p><p>
JEG VIL TÆNDE for fjernsynet og glæde mig til kampen. 
</p><p>
Ganske som jeg glæder mig over, at det er lykkedes Dansk Boldspil-Union, den 
mægtige bureaukratiske kolos på den københavnske vestegn, at få overtalt den 
tidligere landsholdsspiller og gamle AGF’er, mangemillionæren Martin 
Jørgensen, til at blive medlem af cheftræner Morten Olsens stab af 
assistenter. 
</p><p>
Det skal vi sige tak for; Martin Jørgensen er nemlig en fyr med kvikke og 
sjove bemærkninger og et optimistisk sind. Han kan sikkert være med til at 
løfte humøret i truppen af triste landsholdsmillionærer, der nu – som 
forhutlede medlemmer af sultens slavehær og med berettiget støtte fra 
fagforbundenes hovedorganisation, LO – har kastet sig ud i en drabelig 
arbejdskamp med den fodboldunion, der har udtaget dem til den ærefulde, men 
tyngende tjans, det er at spille på landsholdet. Og som nu vil reducere 
spillernes honorar. 
</p><p><b>Et con-amore-job</b></p><p>
Martin Jørgensen selv får sikkert kun en symbolsk betaling for sin indsats for 
landsholdet, det er utvivlsomt en slags <i>con amore-job</i>, hvor den rare 
busfirmaejer betaler tilbage for de oplevelser, han har haft i sine 102 
landskampe, hvor han – uden regning – har kunnet spise alt det, han ville 
fra den store buffet. 
</p><p>
»Smil, drenge, op med humøret«, vil Jørgensen nok sige til de stakkels 
spillere, som måske ikke tjener mere end en sølle halv eller hel million om 
måneden, og som – hvilket er tilfældet i den italienske klub Parma – måske 
må klumpe sig sammen i fire-fem Mercedeser og Ferrarier og selv betale 
benzinen til udekampen mod Frankrig om en måned, fordi DBU ikke har råd til 
hverken fly eller busser. 
</p><p/><p>
SE, DET ER DEN rette ånd. 
</p><p>
Og det var det, men sig det for Guds skyld ikke højt, vel på en måde også, da 
en kameramand fra TV 2 tidligere på ugen havde fået nok af den forbandede, 
infernalske larm, der synes at være et indiskutabelt vilkår til 
håndboldkampe, og som derfor beslutsomt og grundigt punkterede to bankende 
trommer til kvindekampen mellem FC Midtjylland og Viborg. 
</p><p>
Selvfølgelig var det en grum og tåbelig handling fra kameramandens side – man 
går ikke sådan rundt og snitter i trommer, klappepølser og truthorn – og det 
har nok også givet fyren noget vrøvl hjemme på tv-stationen. 
</p><p><b class="ext-link">STILLINGSKRIG:</b><a class="embeddedlink" href="http://politiken.dk/sport/fodbold/ECE2568173/dbu-dribler-uden-om-landsholdskonflikten/">DBU dribler uden om 
landsholdskonflikten</a></p><p>
På den anden side var indsatsen med hobbykniven utvivlsomt en handling, som 
mange, mange, mange håndboldtilskuere – og tæl bare mig med – i årevis har 
drømt om at gøre, men som vi ikke har haft modet til. 
</p><div class="art-quote article-box">
<p class="quote"/>
<blockquote>
<p class="quote-txt">
Måske har han i 117 kampe siddet ved siden af sådan et par trommetosser
</p>
</blockquote>
</div><p>
Men tv-manden turde. Måske har han i 117 kampe siddet ved siden af sådan et 
par trommetosser, der har banket løs på skindet fra start til slut i en 
bizar forestilling om, at de bidrog med noget ganske uundværligt til 
stemningen – og måske har tv-manden tillige et trommespillende familiemedlem 
derhjemme. Hvem ved? </p><p><b>Et heldigt asen</b></p><p>
Og så kunne han bare ikke mere. Frem med hobbykniven – og snit-snit-snit. To 
ukampdygtige trommer. 
</p><p>
Nu har fyren fået ’karantæne’ til FCM’s hjemmekampe, det heldige asen. 
</p><p class=" bl-elem">
Nogle gode folk, måske medlemmerne af Det Trommefrie Danmark eller Dansk 
Stillelegs Samfund, burde rejse en statue af Ugens Helt. Eller bade ham i 
anemoner og fribilletter til Brøndbys hjemmekampe. Fra top til tå. 
</p>	
</div>
</div></body></html>
