---
layout:     post
title: 	    "Regeringen vil med 11 tiltag skræmme unge væk fra kriminalitet "
post_author:	    
post_date:	    Wed, 22 Apr 2015 12:26:51 +0200
post_site:	    politiken.dk 
post_link:	    http://politiken.dk/indland/politik/ECE2638000/regeringen-vil-med-11-tiltag-skraemme-unge-vaek-fra-kriminalitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Justitsminister Mette Frederiksen (S) og socialminister Manu Sareen (R) har i 
dag præsenteret regeringens nye udspil ’En ungdom uden kriminalitet’. 
</p><p>
Formålet er at skærpe indsatsen mod ungdomskriminalitet. 
</p><p>
Ifølge et af udspillets hovedpunkter skal »børn og unge, som begår 
kriminalitet, mærke, at det har konsekvenser«. 
</p><p>
Blandt andet ved at at forbyde unge kriminelle helt ned til 15 år adgang til 
områder, som politiet mener, de ikke bør have lov at færdes i. Det kan være 
gader, by- eller boligområder, hvor politiet ved, der bliver solgt hash og 
hårde stoffer. 
</p><p>
Bliver man flere gange taget i ikke at overholde zoneforbuddet, kan straffen 
blive op til 40 dages ubetinget fængsel. 
</p><p>
Tidligere har et lignende zoneforbud krævet, at personen har udvist direkte 
»utrygskabende adfærd«, før politiet kan tvinge folk væk fra bestemte 
områder. Med udspillet er alene den kriminelles tilstedeværelse nok. 
</p><h3>
Hvad indeholder udspillet ellers? 
</h3><ul><li>Oprettelse af et Reaktionsråd, der skal styrke samarbejde på tværs af 
myndighederne</li><li>Styrke ungepålægget og give politibistand ved ungepålæg </li><li>Konfliktråd som led i indsatsen over for børn under 15 år</li><li>Man vil benytte en »lillebrorstrategi« som en forbyggende indstats</li><li>Fokus på skabelse og formidling af fritidsjob</li><li>Kvalitetsløft af bekymringssamtaler </li><li>Børne- og ungestrategi ved domstolene </li><li class=" bl-elem">Større fokus på børn og unge, der optræder som ofre eller vidner i straffager </li></ul><h3>
Hvor skal pengene komme fra? 
</h3><p>
Det er planen, at udspillets i alt 11 initiativer skal finansieres på næste 
års finanslov. Det vil sige, at regeringen fra 2016 og fremefter vil 
investere op mod 70 millioner kroner årligt - svarende til cirka 270 
millioner kroner over fire år. 
</p><p>
Det betyder, at politiet, der har 565 færre betjente til rådighed på landsplan 
siden 2011, ikke får tilført ekstra ressourcer til at løse opgaverne her og 
nu. 
</p><p>
Løsningen bliver ifølge Mette Frederiksen, at man internt i Rigspolitiet vil 
frigøre betjente fra andre områder til håndhæve zoneforbudene og de andre 
ekstra opgaver. 
</p><h3>
Hvad mener oppositionen? 
</h3><p>
Med forslaget afviser regeringen også fuldstændigt et borgerligt ønske om at 
sænke den kriminelle lavalder og indføre en ny såkaldt ungdomsdomstol. To 
mærkesager, som Venstres formand Lars Løkke Rasmusen ved partiets landsmøde 
sidste år gjorde klart, at en samlet borgerlig oppositon vil gå til valg på. 
</p><p class=" bl-elem">
Ungdomskriminaliteten er faldet uafbrudt de seneste 8 år. Fra 2006 til 2014 er 
antallet af mistanker og sigtelser mod 10-17-årige halveret. Fra 2013 til 
2014 faldt ungdomskriminaliteten med tre procent. Det er det mindste fald 
siden 2007, hvor ungdomskriminaliteten begyndte at falde. 
</p>	
</div>

</div></body></html>
