---
layout:     post
title: 	    "Lars Mikkelsen i forhør: Min karakter har en svaghed for kvindekønnet"
post_author:	    
post_date:	    Sat, 21 Feb 2015 11:39:05 +0100
post_site:	    politiken.dk 
post_link:	    http://politiken.dk/kultur/filmogtv/ECE2551986/lars-mikkelsen-i-forhoer-min-karakter-har-en-svaghed-for-kvindekoennet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Da jeg læste manus, tænkte jeg 'gider folk se på det her?' Men jeg må sige, at 
det faktisk fungerer. Af en eller anden årsag fungerer det
</p>
<p class="sender">
Lars Mikkelsen, skuespiller 
</p>
</blockquote>
</div><p>
Vi kender ham blandt andet som Jens Otto Krag i ’Krøniken’, som faren, der 
døde for tidligt i ’1864’ og som kommunalpolitikeren Troels Hartmann i 
’Forbrydelsen’. Snart kan Lars Mikkelsen ses som russisk præsident i 
Netflix-succesen ’House of Cards’, i den danske spillefilm ’9. april’ og 
helt i front i en ny europæisk krimiserie. 
</p><p>
Den lange, tynde mand med de fine træk er fyldt 50, og karrieren tager for 
alvor fart. Men hvad er det, han har kastet sig ud i med ’Mord uden 
grænser’? 
</p><p>
Vi hev ham ind til forhør. 
</p><p><b>Skuespilhuset, cafe Ofelia, tirsdag 17. februar, klokken 14.04. </b></p><p><i class=" bl-elem">Kan du give et kort signalement af din karakter politiinspektør Harald 
Bjørn?</i></p><p>
»Dygtig, kompetent, skandinavisk ledertype«. 
</p><p><i class=" bl-elem">Skandinavisk ledertype – hvad betyder det?</i></p><div class="art-fakta article-box">
<h4 class="">
Om 'Mord uden grænser'</h4>
<div class="fakta-body" data-buildingblock="embedded_factboxlink">
<p>
Tv-serien, der har den internationale titel 'The Team’ er en europæisk 
produceret krimiserie med Lars Mikkelsen sendes over otte søndage på DR1. 
Mai Brostrøm og Peter Thorsboe, der også har skrevet ’Ørnen’ og 
’Livvagterne’, er hovedforfattere og Kathrine Windfeld er konceptuerende 
instruktør. 
</p><p>
Temaet i serien er menneskehandel, tvangsprostitution, moderne slaveri, 
pengevask og skattesvindel, og serien skildrer hvordan samarbejdet i 
europæisk politiarbejde med de såkaldte ’Joint Investigation Teams’ foregår.
</p><p>
I serien følger man et hold sammensat af Harald Bjørn (Lars Mikkelsen) fra 
Danmark, Jackie Mueller (Jasmin Gerat) fra Tyskland og Alicia Verbeek 
(Veerle Beatens) fra Belgien, mens de optrevler en kriminel organisation. 
</p><p class=" bl-elem">
Første afsnit sendes på DR1 første gang 22. februar kl. 20.00.
</p>
</div>
</div><p>
»At man ikke står og råber og skriger, men får de bedste ressourcer frem i 
alle. Det tror jeg er vores skandinaviske ledermodel. Og han er meget en 
skandinavisk mand«. </p><p><i class=" bl-elem">Hvordan kan man se det på ham?</i></p><p>
»Han tager ikke debatterne om det, der sker i hans privatliv, med dem, han 
burde tage dem med. Han håber en lille smule på, at det går væk af med sig 
selv. Det, tror jeg, er et meget typisk træk for visse skandinaviske mænd«. 
</p><p><i class=" bl-elem">Hvordan kan man kende Harald Bjørn i en flok? Skiller han sig ud?</i></p><p>
»Han vil nok være den, der forholder sig meget roligt, meget tænksomt og 
analyserende. Han galper ikke op og siger ’så er det denne her vej til næste 
værtshus’. Han går nok hjem i stedet for«. 
</p><p><i class=" bl-elem">Er han kedelig?</i></p><p>
»Det vil nogen jo højst sandsynlig sige. Men også spændende, fordi han tænker 
meget, har sine hemmeligheder«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Interview_med_Lars__915010y.jpg" alt="" border="0"/><span class="caption"><span class="f-img-caption">Forhørt. 
</span>Billedet er sammensat af to fotos. Foto: Mads Nissen.</span></span></p><p><i class=" bl-elem">Vidner tæt på fortæller en anden historie om Harald Bjørn, så du kan lige 
så godt komme frem med de mindre flatterende detaljer.</i></p><p>
Afhørte kigger ud over vandet og flytter sig uroligt på stolen. 
</p><p>
»Harald har jo en svaghed for kvindekønnet, som han ikke udlever, men som 
foregår på tankeplan. Han afvejer mulighederne«. 
</p><p><i class=" bl-elem">Bliver Bjørn distraheret i sit arbejde af sine ’svagheder’?</i></p><p>
»Overhovedet ikke, men på den private front gør han«. 
</p><p><i class=" bl-elem">Vi går videre. Hvad har du af interesse i sagen? Hvad er dine motiver for 
at medvirke?</i></p><p>
»Det handler jo om menneskehandel, som i sit modbydelige væsen er noget, man 
gerne vil være med til at dæmme op for«. 
</p><p><i class=" bl-elem">Men som skuespiller – hvad er din interesse i at medvirke i sådan en serie?</i></p><p>
»At det er et internationalt samarbejde. Det er forsøgt flere gange, men det 
er ikke lykkes i samme grad som det her. At man lader sprogene være 
sprogene, og så bliver der snakket engelsk over grænserne. Det synes jeg er 
dødinteressant, for det er sådan den kulturradikale mellemklasse i byerne i 
Europa faktisk lever deres liv nu. I en pendling fra Berlin til dit og dat 
og har en tre-fire sprog, som de begår sig på. Det synes jeg er interessant. 
Og så udfordringen med, om vi kan få os alle sammen til at spille i den 
samme sfære, uden vi fuldstændig eroderer det, der er specifikt for de 
forskellige lande – altså temperamenter, hierarkier og måder at gøre tingene 
på. Der er en stor, fed udfordring i det«. 
</p><p><i class=" bl-elem">Javel ja. Men hvor meget har I tre hovedrolleskuespillere overhovedet været 
i samme rum?</i></p><p>
»Det er jo ikke sindssygt meget. Der er jo rigtigt meget, som er et udsagn om 
den moderne tid med mobiler, Skype, computere og alt det her. Da jeg læste 
manus, tænkte jeg ’gider folk se på det her?’ Men jeg må sige, at det 
faktisk fungerer. Af en eller anden årsag fungerer det«. 
</p><p><i class=" bl-elem">Hvordan er det at skulle agere over for sine medspillere via telefoner og 
Skype-forbindelser i stedet for ansigt til ansigt?</i></p><p>
»Nu havde vi en god fyr på settet, som var på forkant og havde produceret de 
her billeder (eksempelvis af kolleger eller lig, red.), som vi står og 
forholder os til. Som regel. Nogle gange kunne det ikke lade sig gøre, fordi 
de ikke var produceret endnu. Og man kan sige at med hensyn til 
telefonsamtaler, så snakkede vi jo ALDRIG rigtigt sammen. Når jeg snakkede 
med min kone, så var det en eller anden mand fra Skåne, der var i røret og 
sagde ’jåhhh’ (sagt med syngende skånsk intonation, red.). At det faktisk 
spiller… Der har vi sgu været gode!«
</p><p><i class=" bl-elem">Hvem er dine medskyldige? Jeg mener: de andre medvirkende?</i></p><p>
»Altså Jackie Mueller fra Tyskland er den hårde karrierekvinde, som måske 
bliver ekstra rå, fordi hun er kvinde og skal begå sig i et meget 
mandsdomineret univers. Hun har også problemer på hjemmefronten, både fordi 
vi har en forhistorie sammen og qua at arbejdsindsatsen bliver for stor. 
Sagen er, at med kriminalinspektører sidder vi alle med en forståelse for, 
at de skal på arbejde hele tiden, for den kriminelle skal fanges. Havde det 
været arkitekter, havde folk sagt, hold nu lige op… det der hus kan du også 
tegne i morgen’«. 
</p><p><i class=" bl-elem">Og kollegaen fra Antwerpen? </i></p><p>
»Alicia Verbeek fra Belgien er ’the loose gun’, som er flygtet ind i arbejdet 
fra en forhistorie, som er rimeligt grå, men også genkendelig for mange 
mennesker. Hun er respektløs og gør ringene på sin egen måde«. 
</p><p><i class=" bl-elem">Nu er du jo en særdeles erfaren og rost skuespiller, der har udrettet store 
ting, så du har vel skullet lære meget fra dig og give de andre gode råd? </i></p><div class="art-fakta article-box">
<h4 class="">
Om Kathrine Windfeld som instruktør</h4>
<div class="fakta-body" data-buildingblock="embedded_factboxlink">
<p>
Danske Kathrine Windfeld var konceptuerende instruktør på ’Mord uden grænser’ 
og instruerede størstedelen af afsnittene med assistance fra Kasper 
Gaardsøe. Det var hendes første, store internationale produktion, og hun 
nåede ikke selv at opleve premieren, da hun døde efter kort tids sygdom 6. 
februar. 
</p><p>
Lars Mikkelsen fortæller, at hun gik til den store opgave med brask og bram. 
</p><p>
»Hun var god til sit arbejde - til at håndtere så stort et hold. Og med så 
mange nationaliteter skal man også kunne sætte foden ned og sige ’sådan her 
vil jeg have det. Sådan bliver det’. Især over for baglandet, det der 
mandsdominerede pengebagland. Hun var pissegod til at håndtere de der store 
baryler«. 
</p><p>
Da Kathrine Windfeld instruerede den svenske film ’Hamilton’ fik hun ros for 
at tilføre noget feminint til actionuniverset, og Lars Mikkelsen oplever, at 
hendes kvindelige udgangspunkt også har været en kvalitet i udformningen af 
’Mord uden grænser’. 
</p><p>
»Den skandinaviske mandetype, jeg laver, er helt i overensstemmelse med hende. 
Det er jo et udsagn, som jeg ikke er sikker på ville have været det samme 
med en mandlig instruktør «. 
</p><p>
Lars Mikkelsen er især imponeret over, hvordan Kathrine Windfeld sammen med 
Kasper Gaardsøe har fået de tre landes bidrag til at fungere sømløst sammen 
i serien. 
</p><p class=" bl-elem">
»Det er det største, de har gjort. For der er forskel på, hvordan man griber 
spillet an på, så det er imponerende. Det virker som om vi er i samme 
univers - uden man har tabt det, som universerne er hver i sær. Jeg savner 
hende fandeme. Hun var en vidunderlig sparringspartner. Jeg savner hende - 
især nu hvor man skal sidde og glæde sig lidt ved resultatet«. 
</p>
</div>
</div><p>
»Nu har en af øvelserne været, at de andre lande har været så skide 
interesserede i, hvad det var vi gjorde heroppe«. </p><p><i class=" bl-elem">Du taler om dansk tv-dramas internationale succes?</i></p><p>
»Ja, det særlige vi kan. Og i stedet for bare at eksportere det, har man 
forsøgt at lave et samarbejde omkring det, og det er kernen i projektet. Jeg 
har jo ikke skulle lære folk noget, men det er klart, at den måde vi spiller 
på, har dannet præcedens for, hvordan serien skulle ligge spillemæssigt«. 
</p><p><i class=" bl-elem">Nu taler du uden om det med din stjernestatus. For sagen er jo, at du har 
jo fansites i Tyskland og er bonkammerat med Kevin Spacey…</i></p><p>
»Mmmm«. 
</p><p><i class=" bl-elem">Er du seriens stjerne?</i></p><p>
»Nej, det tror jeg ikke på den måde…«. 
</p><p>
Afhørtes øjne flakker igen fra side til side. Han er tydeligt ubekvem. 
</p><p>
»Jeg har aldrig opfattet mig selv på den måde. Det er noget, man er meget lidt 
i berøring med. Jeg går på værtshus på Vesterbro, hvor jeg bor, når jeg går 
ud, for netop at undgå alt det der«. 
</p><p><i class=" bl-elem">Lad os vende tilbage til Harald Bjørn – er han trekløverets stjerne?</i></p><p>
»Han er i hvert fald lederen af det. Han er den, der samler dem, men jeg synes 
i virkeligheden, at det er en kerne af nogen, der er pissegode sammen. De 
komplementerer hinanden«. 
</p><p><i class=" bl-elem">Samtidig har Harald Bjørn jo problemer på hjemmefronten. Konen er gravid, 
og han har kissemisset eller mere med sin tyske kollega Jackie? Er Bjørn en 
tvetydig karakter? </i></p><p>
»Man ved ikke rigtigt, hvor man har ham. Det kan jeg jo godt lide. At man ikke 
får alting up front, at man sidder og gætter en smule. Der er noget, han 
ikke adresserer, men vil han komme til at gøre det? Det er godt, at vi ikke 
ved, at i afsnit fire, vil han gøre sådan og sådan«. 
</p><p><i class=" bl-elem">Men vi kan vel godt forvente, at Harald Bjørn står i en tilspidset 
situation, når han får opkaldet om, at konen er ved at føde? </i></p><p>
»Njah… Der er i hvert fald en eller anden divergens lige der. Det kan I godt 
forvente«. 
</p><p><i class=" bl-elem">Bliver du i landet, hvis det bliver nødvendigt at hive dig ind til et 
opfølgende forhør? </i></p><p>
»Ja, det skal man jo, ikke?«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00915/Interview_med_Lars__915042y.jpg" alt="" border="0"/><span class="caption"><span class="f-img-caption">Forhørt. 
</span>Billedet er sammensat af tre fotos. Foto: Mads Nissen.</span></span></p><p><i class=" bl-elem">Så du har ikke planer om andre internationale projekter? </i></p><p class=" bl-elem">
»Ikke lige nu. Om 14 dage starter jeg på en dansk film, der hedder ’Der kommer 
en dag’ og handler om børnehjemmet Godhavn, hvor de i 1960’erne og 1970’erne 
tævede børnene fra vid og sans. Til sommer skal jeg spille på Grønnegårds 
Teatret, og i 2016-17 skal jeg instruere min første teaterforestilling. Det 
bliver på et større teater i København. Og så har jeg lagt huller ind, hvis 
der skulle ske noget. Hvis folk kan lide nogle af de ting, jeg har lavet, så 
sker der jo noget«. 
</p>	
</div>
</div></body></html>
