---
layout:     post
title: 	    "Liga suspenderet: Fenerbahce nægter at spille"
post_author:	    
post_date:	    Mon, 06 Apr 2015 16:33:48 +0200
post_site:	    politiken.dk 
post_link:	    http://politiken.dk/sport/fodbold/ECE2617540/liga-suspenderet-fenerbahce-naegter-at-spille/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fenerbahce nægter at spille fodboldkampe, før lørdagens skudangreb mod 
klubbens spillerbus er opklaret. Det meddeler ledelsen i den tyrkiske 
fodboldklub mandag eftermiddag. 
</p><p>
»Vi har ingen intentioner om at spille, før denne episode er helt opklaret«, 
siger Fenerbahce-bossen Deniz Tolga Aytore ifølge nyhedsbureauet AFP. 
</p><p>
Kort efter oplyste det tyrkiske fodboldforbund, som havde afholdt et møde med 
den tyrkiske sportsminister, at alle kampe i den bedste tyrkiske række er 
suspenderet i en uge. 
</p><h3>
Spillerbus beskudt 
</h3><p>
Det sker på grund af det skudangreb, som Fenerbahces spillerbus var udsat for 
lørdag, hvor en chauffør blev ramt og såret. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2616560/fenerbahces-spillerbus-ramt-af-flere-skud/">Fenerbahces spillerbus ramt af 
flere skud</a></p><p>
Spillerne var på vej til at blive fragtet hjem til Istanbul efter 5-1-sejren i 
en udekamp mod Rizespor i det nordøstlige Tyrkiet, da angrebet fandt sted. 
</p><p>
På vej til lufthavnen i Trabzon, hvorfra holdet skulle flyve hjem til 
Istanbul, blev Fenerbahces spillerbus beskudt. 
</p><p>
Avisen Hürriyet skrev, at ukendte gerningsmænd åbnede ild mod bussens 
frontrude, og på avisens hjemmeside kunne man se billeder af vinduet med 
store skudhuller. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2616824/fenerbahce-vil-have-udsat-ligakampe-efter-busskyderi/">Fenerbahce vil have udsat 
ligakampe efter busskyderi</a></p><p>
Tyrkiets præsident, Recep Erdogan, der selv er tilhænger af netop Fenerbahce, 
har anmodet om, at der bliver indledt en grundig efterforskning af episoden. 
</p><p class=" bl-elem">
Ingen af spillerne fra Fenerbahce skulle være kommet noget til ved hændelsen. 
</p>	
</div>

</div></body></html>
