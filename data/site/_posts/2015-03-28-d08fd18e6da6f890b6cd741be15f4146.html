---
layout:     post
title: 	    "Langt udbrud giver omsider Lasse Norman og Co. grund til jubel"
post_author:	    
post_date:	    Sat, 28 Mar 2015 13:12:26 +0100
post_site:	    politiken.dk 
post_link:	    http://politiken.dk/sport/cykling/ECE2608432/langt-udbrud-giver-omsider-lasse-norman-og-co-grund-til-jubel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter en frustrerende sæsonstart uden en eneste sejr, lykkedes det i dag 
omsider det amerikanske Cannondale-Garmin mandskab at få lejlighed til at 
fryde sig over en gevinst.
</p><p>
Det skete, da den 26-årige amerikaner Benjamin King førte et udbrud succesrigt 
til ende over så godt som den samlede distance på den 92,5 km lange 1. etape 
af det traditionsrige franske todages arrangement Critérium International, 
der indledtes i Porto Vecchio på Korsika.
</p><h3>
Kørte fra sin følgesvend i finalen
</h3><p>
Sammen med den tre år yngre franskmand Clément Saint Martin (Team Marseille 
13) lykkedes det højst overraskende Benjamin King i en styrkeprøve, der 
ellers var forventet at ville slutte i en massespurt, at holde det jagtende 
felt på afstand, selv om forspringet aldrig blev særlig stort.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2607936/contador-atter-i-kontrol-mens-froome-indkasserer-ny-lussing/">Contador atter i kontrol, mens 
Froome indkasserer ny lussing</a></p><p>
I finalen kørte amerikaneren fra sin følgesvend og noteredes på stregen for et 
forspring på fem sekunder, mens franskmanden Romain Feillu (Bretagne-Séché) 
39 sekunder senere vandt hovedfeltets spurt og dermed besatte tredjepladsen.
</p><p>
Resultatet betyder, at det amerikanske kollektiv med blandt andre Lasse Norman 
på lønningslisten og Johnny Weltz i sportsdirektørstaben nu overlader 
sidstepladsen på årets vinderliste blandt firmaholdene med WorldTeam-status 
til franske FDJ og hollandske Lotto-Jumbo, som endnu ikke har haft en rytter 
i vinderrollen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2607915/matti-breschel-reddede-aeren-da-superstjernen-gik-ned-med-et-brag/">Matti Breschel reddede æren, 
da superstjernen gik ned med et brag</a></p><p>
For Ben King var dagens triumf speciel, eftersom det var amerikanerens første 
i den professionelle karriere, som han indledte i 2011 på RadioShack, inden 
han sidste år skiftede til Garmin-Sharpe, der nu er fusioneret med 
italienske Cannondale.
</p><h3>
Prominente vindere de seneste år
</h3><p>
Critérium International, der arrangeres af Tour de France-selskabet, har 
gennem de seneste år haft så prominente vindere som franskmanden 
Jean-Christophe Peraud (Ag2r-La Mondiale) i 2014 samt briten Chris Froome, 
australieren Cadel Evans og luxembourgeren Fränk Schleck de tre foregående 
sæsoner.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2607863/klassikerkonge-sat-ud-af-spillet-med-brud-paa-ryggen/">Klassikerkonge sat ud af 
spillet med brud på ryggen</a></p><p>
Af disse er Peraud og Fränk Schlek med igen denne gang – sidstnævnte efter at 
have været sat ud af spillet i længere tid på grund af et styrt.
</p><p>
I den aktuelle, 84. udgave er 16 mandskaber til start og heraf har de syv 
WorldTeam-licens – blandt andre Tinkoff-Saxo – syv – herimellem danske Cult 
Energy – kommer fra 2. division og to fra 3.
</p><h3>
Tinkoff-Saxo med alle mand i hovedfeltet
</h3><p>
Tinkoff-Saxo, der stiller med de to danskere Chris Anker Sørensen Jesper 
Hansen, havde på denne 1. etape australieren Jay McCarthy som bedste mand på 
niendepladsen, og alle otte deltagere var med hovedfeltet hjem.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2605691/amerikaner-slaar-contador-paa-kongeetape-i-catalonien/">Amerikaner slår Contador på 
kongeetape i Catalonien</a></p><p>
For Cult Energy blev den tidligere danske juniormester Michasel Carbel nr. 11, 
og bortset fra franskmanden Romain Lemarchand noteredes holdets aktører for 
samme tid som Romain Feillu på tredjepladsen.
</p><p>
Sportschef Michael Skelde har foruden Carbel og Lemarchand også sendt Rasmus 
Guldhammer, tyskerne Linus Gerdemann, Christian Mager og Fabian Wegmann, 
tjekken Karel Hnik og luxembourgeren Joel Zangerle til opgaven på Korsika.
</p><h3>
Slutter i morgen med skrap klatretur
</h3><p>
Critérium International, der i løbshierarkiet hører hjemme lige under 
WorldTour-begivenhederne, fortsætter i eftermiddag med en syv km flad 
enkeltstart, og i morgen sættes alt på plads på en stærkt kuperet rute med 
start i Porto Vecchio og mål på stigningen Col de l’Ospedale.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2603973/contador-og-co-viser-styrke-midt-i-krisen-omkring-riis/"> Contador og Co. viser styrke 
midt i krisen omkring Riis</a></p><p class=" bl-elem">
Efter seks bjergspurter undervejs består finalen af en klatretur på 14 km med 
en gennemsniutlig procent på 6,2 op til målet i 956 meters højde.
</p>	
</div>
</div></body></html>
