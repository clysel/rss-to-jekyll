---
layout:     post
title: 	    "3D-printeren er indgangsbillet til helt nye opgaver"
post_author:	    Bjørn Godske
post_date:	    Fri, 24 Apr 2015 08:34:49 +0000
post_site:	    ing.dk 
post_link:	    http://ing.dk/artikel/3d-printeren-er-indgangsbillet-til-helt-nye-opgaver-175652
---
<html><body><div><section class="body">
			<p>Til et kundemøde trak Jürgen Haberl en stik-indpakning til en signalkabel op af lomme: “Var det sådan et her I havde brug for?”. Kunden spærrede øjnene op for det var lige netop det de sad og talte om.</p>
			<p>Prototypen havde Jürgen Haberl, der er administrerende direktør for<a href="http://www.mikkelsen-electronics.com/"> Mikkelsen electronics</a> i Farum nord for København, fået printet ud på virksomhedens professionelle 3D-printer. Mikkelsen Electronics har specialiseret sig i at fremstille signalkabler i små serier til highendmarkedet, hvilket vil sige i IPC klasse 2, og kunderne henvender sig ofte mens de selv er i gang med udviklingen af produkter.</p>
			
			<p>3D-printeren har nu været fast inventar i produktion, udvikling, salg og marketing i tre år og opgaverne er i dag af vidt forskellig karakter:</p>
			<p><figure class="plugin right zoomable"><img data-original-image="http://ing.dk/sites/ing/files/20150421-dsc01026.jpg" src="http://ing.dk/sites/ing/files/styles/w1120_media_right/public/20150421-dsc01026.jpg?itok=_vhkVFJf" alt=""/><figcaption> Stratasys-printeren blev indkøbt for tre år siden sammen med en 3D-scanner. Siden har den kørt næsten dagligt. <cite>Foto: Bjørn Godske</cite></figcaption></figure></p>
			<p><figure class="plugin right zoomable"><img data-original-image="http://ing.dk/sites/ing/files/20150421-dsc01047.jpg" src="http://ing.dk/sites/ing/files/styles/w1120_media_right/public/20150421-dsc01047.jpg?itok=nDye9bRd" alt=""/><figcaption> Mikkelsen Electronics printer også små serier af kabelkasser. I baggrunden ses støbeværktøjer til stik-indpakninger. </figcaption></figure></p>
			<p>»I starten var det lidt som en elefant, der skulle spises. Men vi havde nogle meget engagerede medarbejdere, der forelskede sig i maskinen og kastede sig over opgaven. Og så havde vi i første omgang indkøbt printeren til en meget konkret opgave,« fortæller Jürgen Haberl.</p>
			
			<p>Opgaven var produktion af stik-indpakninger i meget små serier. Serierne bruger Mikkelsen Electronics' kunder til deres egne prototyper. Der var altså ikke tale om egentlige produkter. Men tidligere havde støbeformene til pakningerne været fremstillet i aluminium i et traditionelt bearbejdningscenter. I stedet blev de nu 3D-printet i et særdeles stærkt plastmateriale, som kan klare op til 200 grader celsius, og dermed er egnet til støbning:</p>
			<p>»I stedet for at bruge 5-6.000 kroner på et aluminiumsværktøj, kunne vi nu printe det langt billigere. Det har givet os en indgangsbillet til opgaver, vi ikke kunne få fat i tidligere. Nogen gange vælger vi endda at printe det for egen regning, for at vise kunderne hvad vi kan,« fortæller Jürgen Haberl.</p>
			<p>Det er også årsagen til at printeren, en Fortus 400mc fra Stratasys, blev indkøbt selv om den dengang kostede over 100.000 kroner. Den var nemlig i stand til at printe i det ønskede plastmateriale i den rigtige opløsning.</p>
			<p>Siden har kreativiteten i virksomheden ledt til mange andre printopgaver. For eksempel, så printer man egne fiksturer til montagen af specialkabler. Der er nemlig aldrig to ordre som er ens, og derfor er monteringen også ofte forskellig. Da montagen foregår i hånden, er det oplagt at printe fiksturerne selv.</p>
			
			<p>Nogle af de ordre som Mikkelsen Electronics byder på indeholder temmelig dyre, eller ikke færdigudviklet printplader. Men i stedet for at sidder og vente på, at kunden sender de færdige printplader, så man kan komme i gang med at fremstille indkapslingen, så benyttes en 3D-scanner til at lave en digital attrap af printpladen. Nu kan den printes ud og bruges i udviklingen af indkapslingen. Derfor understreger Jürgen Haberl også, at man også bør købe en 3D-scanner, hvis der anskaffes en 3D-printer.</p>
			<p>I det hele taget har 3D-printeren gjort, at Mikkelsen Electronics er i stand til at komme tættere på kundernes udviklingsarbejde forklarer Jürgen Haberl:</p>
			<p>»I dag tager kunderne det helt naturligt, at vi arbejder med 3D-print. De ved, at det er langt bedre end at sidde og tale om tegninger på et 2D-papir,« siger han.</p>
			<p>Men Jürgen Haberl råder også alle, der vil i gang med 3D-print, til at sikre sig en grundig træning fra leverandøren. Ikke bare for at lære de enkelte medarbejdere, hvordan man gør, men også for at få tankegangen implementeret i hele organisationen.</p>
		</section>
		  </div></body></html>
