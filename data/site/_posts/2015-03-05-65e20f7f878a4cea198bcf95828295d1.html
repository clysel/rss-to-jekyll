---
layout:     post
title: 	    "Dansk tempokonge glæder sig til spændende debut"
post_author:	    
post_date:	    Thu, 05 Mar 2015 09:28:11 +0100
post_site:	    politiken.dk 
post_link:	    http://politiken.dk/sport/cykling/ECE2574328/dansk-tempokonge-glaeder-sig-til-spaendende-debut/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Efter en travl weekend på belgiske og schweiziske landeveje stod programmet i aftes på show for Danmarks eneste fuldprofessionelle cykelkollektiv Cult Energy Pro Cycling.</p><p>I hovedsponsorens kommandocentral i Århus-forstaden Lystrup var hele den 16 mand store trup mødt op for at blive præsenteret for medier og sponsorer, men allerede i morgen venter hverdagen igen i allerhøjeste grad på halvdelene af flokken, når det går løs i et af de adskillige større arrangementer, som Cult Energy i kraft af sin nyerhvervede status har opnået adgang til.</p><h3>Otte hold fra det fineste selskab til start</h3><p>3-daagse van West-Vlaanderen er, som navnet indikerer, et tredages etapeløb i det cykelbegejstrede Belgien, hvor holdet endnu engang udsættes for skrap modstand.</p><p>Blandt de 24 deltagende mandskaber har de otte – Etixx-Quick Step, Lotto Soudal, Ag2r, BMC, FDJ, Katusha, Lotto-Jumbo og Trek – WorldTeam-status, mens 10 ligesom Cult Energy hører hjemme på næstbedste niveau.</p><p>Sidste år vandt den indtil da stort set ukendte estlænder Gert Jöeäär (Cofidis), der er med igen denne gang, den 7 km lange indledende tidskørsel i Middelkerke og forsvarede derefter førertrøjen på de to næste etaper, så han sluttede som samlet vinder tre sekunder foran belgieren Guillaume Van Keirsbulck.</p><h3>Har forberedt sig på Mallorca</h3><p>Det er et nogenlunde tilsvarende, men måske knap så optimalt scenario, Cult Energy forestiller sig med den danske tempokonge og nationale enkeltstartsmester Rasmus Quaade i hovedrollen.</p><p>25-årige Quaade får ved denne lejlighed sin debut som professionel på landevejen efter en uges træningslejr på Mallorca oven på deltagelsen med 4 km forfølgelsesholdet ved bane VM i Saint-Qunetin-en-Yvelines.</p><p>»Det var netop med henblik på denne første opgave, at jeg valgte at tage sydpå for at være nogenlunde sikker på at kunne forberede mig så godt som overhovedet«, siger Rasmus Quaade.</p><p>»Jeg glæder mig fantastisk til at komme i gang på landevejen, og jeg håber da, at jeg kan lægge ud med et godt resultat«.</p><h3>Distancen måske en smule for kort</h3><p>Både Quaade selv og sportschef Michael Skelde er udmærket klar over, at det kan blive vanskeligt at stryge helt til tops.</p><p>»Der er ingen tvivl om, at konkurrencen bliver hård, og distancen er måske lige en smule for kort til Rasmus, men jeg er da meget spændt på at se, hvad han kan præstere«, fastslår Skelde, der har al mulig grund til at være tilfreds med det, hans ryttere hidtil har ydet.</p><p>For nok har sæsonstarten formet sig turbulent ikke mindst på grund af den sindsoprivende hændelse med milliontyveriet fra holdets lastbil i forbindelse med forrige weekends Tour du Haut Var, men Cult Energy har også formået at vække sportslig opsigt.</p><h3>Ligger flot placeret på ranglisten</h3><p>På den officielle europæiske rangliste udarbejdet af Den Internationale Cykleunion, UCI, for firmaholdene uden WorldTeam-licens er det danske kolletiv netop nu at finde på syvendepladsen blandt de 42 mandskaber, der foreløbig har indkørt point.</p><p>Og i det selskab, der omfatter de 20 professionelle 2. divisionshold, er Michael Skeldes tropper nr. 6 med 105 point efter italienske Southeast med 229, franske Cofidis, Bretagne-Séché og Team Europcar med henholdsvis 187, 171 og 118 samt belgiske Topsport Vlaanderen med 116, mens sydafrikanske MTN-Qhubeka anført af etablerede topnavne som nordmanden Edvald Boasson Hagen, amerikaneren Tyler Farrar og australieren Matthew Goss puster Cult Energy i nakken med 104 point.</p><h3>Rasmus guldhammer er topscorer indtil nu</h3><p>Cult Energys pointhøst er indtil videre fordelt på fire ryttere, idet Rasmus Guldhammer topper med 40, hvilket også betyder en god begyndelse for dansk cykelsport som helhed, når der skal kæmpes om adgangskort til årets VM i USA, mens de rutinerede professionelle, tyskerne Linus Gerdemann og Fabian Wegmann samt englænderen Russel Downing har scoret henholdsvis 32, 5 og 28.</p><p class=" bl-elem">I 3-daagse van West-Vlaanderen er Russell Downing den eneste af disse, der deltager, mens Quaade desuden får selskab af landsmændene Michael Carbel, Michael Reihs, Martin Mortensen og Troel Vinther, luxembourgeren Alex Kirsch og svenskeren Gustav Larsson.</p>	
</div>
</div></body></html>
