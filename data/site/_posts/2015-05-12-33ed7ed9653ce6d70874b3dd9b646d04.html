---
layout:     post
title: 	    "Fiktiv Premier League-klub er 'hovedperson' i ny krimi "
post_author:	    
post_date:	    Tue, 12 May 2015 14:05:24 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2663997/fiktiv-premier-league-klub-er-hovedperson-i-ny-krimi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fire spor</h4>
<h5>
Philip Kerr</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p><b>1) Berlin Noir-serien</b></p><p>
Krimierne fra Nazityskland begyndte i 1989. Holdt pause 1991-2006, men er nu 
oppe på 10 bøger.
</p><p><b>2) Børnebøger</b></p><p>
Kerr har skrevet 8 børnebøger under navnet P.B. Kerr. De 7 i serien ’Lampens 
børn’.
</p><p><b>3) Tematiske spændingsromaner</b></p><p>
Filosofi, historie, religion og videnskab har kastet en halv snes spændingsromaner 
af sig.
</p><p><b>4) Fodboldkrimier</b></p><p class=" bl-elem">
Den ny serie om fodboldtræneren Scott Manson. 
</p>
</div>
</div><p>
Selv om jeg er ret vild med både litteratur og fodbold, sidder jeg noget 
skeptisk med Philip Kerrs ’Januarvinduet’ i hånden. 
</p><p>
En krimi, hvor hovedpersonen er træner og altmuligmand i en <i>fiktiv</i> 
klub i den engelske Premier League. Kan man tro på det? 
</p><p>
Ja, det kan man faktisk. Forpustende produktive Philip Kerr er noget af en 
troldmand, når det handler om at puste kriminelt liv i et stykke researchet 
virkelighed. Og minsandten om ikke også han får mig til at tro på London 
City med hjemmebane på det futuristiske stadion med tilnavnet Tornekronen. 
</p><p>
En relativt ny London-klub, der takket være en rig klubejer hurtigt er kommet 
til at spille med i det fineste selskab og hver weekend møder Manchester 
United, Tottenham, Arsenal, Newcastle eller et af de andre kendte mandskaber 
fra verdens mest prestigiøse liga. 
</p><h3>
Skygge-Chelsea 
</h3><p>
Kerr benytter sig af et frækt kneb. London City er fiktiv ’hovedperson’ i en 
slags nøgleroman om Chelsea F.C., der sidste weekend sikrede sig det 
engelske fodboldmesterskab flere uger før sidste spillerunde. Men <i>The 
Blues</i> fra Stamford Bridge spiller også mod London City, så Chelsea er 
det <i class=" bl-elem">ikke. </i></p><p>
Men i alt væsentligt er London City modelleret over Chelsea. Klubbens 
portugisiske manager, Joao Zarco, er en provokerende, selvpromoverende herre 
med flabet mundtøj, iltert temperament og lækkert halstørklæde. Ligesom 
Chelseas Mourinho.
</p><div class="art-fakta article-box">
<h4 class="">
Januarvinduet</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Philip Kerr. Oversat af Ole Steen Hansen. Modtryk, 345 sider, 299 kroner. 
</p></div>
</div><p/><p>
At London Citys oligark, Sokolnikov, er ukrainsk, gør ikke den store forskel i 
forhold til Chelseas russiske enehersker, Roman Abramovich. 
</p><p>
London City som et Skygge-Chelsea fungerer. Det samme gør Scott Manson som 
hovedperson. En farvet tidligere professionel fodboldspiller, som fik sin 
karriere brat afbrudt af en voldtægtsdom. Da han efter et par år i fængsel 
blev renset, var karrieren forbi. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/B_ger_fodbold_935307f.jpg" alt="" border="0"/></span></p><p>
Nu er Manson via et ophold under vingerne på Pep Guardiola i Bayern München 
hastigt på vej opad i det internationale træner-hierarki som Zarcos 
næstkommanderende. 
</p><p>
Scott er vant til at fikse lidt af hvert i kulisserne. Ikke så få af 
fodboldspillerne er hedonistiske halvguder med børnehjerner. Så det falder 
Scott ret naturligt at optræde som diskret amatørdetektiv, da Zarco bliver 
myrdet. 
</p><h3>
Forpustende tempo 
</h3><p>
Når krimien ’Januarvinduet’ er så spændende som en fodboldkamp, skyldes det 
ikke mindst, at Kerr klart nok ved alt, hvad man skal vide om engelsk 
fodbold for at kunne skrive en krimi om en myrdet manager og alle de 
svinestreger og beskidte eftertaklinger, der afsløres i kølvandet. 
</p><p>
Der er temperament i nærkampene og krudt i støvlerne i det kriminelle felt, 
når Kerr lufter sine holdninger til de vanvittige pengesummer i moderne 
fodbold, Fifa’s korrupte metoder og det moderne fodboldstadions forvandling 
til grotesk forvoksede VIP-suiter. 
</p><div class="art-quote article-box">
<p class="quote"/>
<blockquote>
<p class="quote-txt">
Philip Kerr holder et forpustende tempo
</p>
</blockquote>
</div><p>
I ’Januarvinduet’ – titlen hentyder til det korte transfervindue i januar, 
hvor klubberne kan handle spillere – virker Kerr sulten og skriver, som om 
han har haft en fest. Hvilket ikke altid er en selvfølge.</p><p>
Philip Kerr holder et forpustende tempo. Der er allerede annonceret yderligere 
to Scott Manson-fodboldkrimier i 2015 med titlerne ’Hand of God’ og ’False 
Nine’. Kerr skriver som P.B. Kerr børnebogsserien ’Lampens børn’ og 
tematiske spændingsromaner med udgangspunkt i videnskabelige eller 
filosofiske emner. 
</p><p>
På det seneste har især debatten om Skaberguden vs. Darwin haft hans 
interesse. Her er hans store helt den naturvidenskabelige fundamentalist 
Richard Dawkins. 
</p><p>
Men Kerrs vigtigste præstation er og bliver ’Berlin Noir’-krimierne med 
hovedpersonen Bernie Gunther. ’Berlin Noir’-trilogien henlagt til Hitlers 
Tyskland satte 1989-91 en ny standard for den historiske krimi. 
</p><h3>
Realismen siver 
</h3><div class="art-fakta article-box">
<h4 class="">
The Lady from Zagreb</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div><p>
Philip Kerr. Quercus, 432 sider, 179 kroner i Boghallen.
</p></div>
</div><p>
Kerrs konstruktion med en Raymond Chandlersk noir-helt omgivet af superskurke 
som Heydrich og Goebbels er ikke mindst takket være Kerrs eminente research 
og sans for rekonstruktion en vinderkombination.</p><p>
I 2006 vendte Kerr tilbage til Bernie Gunther. Med ’The Lady from Zagreb’ er 
Kerr nu oppe på syv nye ’Berlin Noir’-bøger og ti i alt. De fleste har været 
gode, men det voksende problem er, at måden Kerr efterhånden får udfyldt 
alle hullerne i historien på, får realismen til at sive ud. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00935/B_ger_Kerrr_935305f.jpg" alt="" border="0"/></span></p><p>
Det er svært at tro, at Bernie hvert eneste år sin traurige modvilje til trods 
har oplevet noget exceptionelt dramatisk og spillet en historisk nøglerolle. 
</p><p>
I den hidtil mindst troværdige i serien, ’The Lady from Zagreb’, kniber det 
også stilistisk med realismen. Her går Kerrs sikre greb om seje 
Chandler-replikker over gevind. 
</p><p>
Historien om Gunthers forelskelse i den kroatiskfødte ’tyske’ skuespillerinde 
Dalia Dresner skal i forbifarten afhandle Balkan og Schweiz’ rolle under 
Anden Verdenskrig, mens Kerr lader Bernie gå Bogart-planken ud i sin helt 
egen version af ’Casablanca’. Det er lige før, at den hårdkogte charme 
virker smagløs midt i folkemordene. 
</p><p>
I et efterskrift takker Kerr sin redaktør for at have opmuntret ham til at 
skrive ’The Lady from Zagreb’ og bekendtgør samtidig, at den næste i serien 
hedder ’The Other Side of Silence’ og kommer i 2016. Måske var det på tide 
at klappe hesten. 
</p><p class=" bl-elem">
Eller skrue lidt ned for Bogart-charmen. 
</p>	
</div>

</div></body></html>
