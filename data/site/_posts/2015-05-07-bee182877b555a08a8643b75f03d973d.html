---
layout:     post
title: 	    "Balletdansere krænger mystisk og beskidt undertøj op i snuden på en"
post_author:	    
post_date:	    Thu, 07 May 2015 16:13:57 +0200
post_site:	    politiken.dk 
post_link:	    http://politiken.dk/kultur/scene/teateranmeldelser/ECE2659291/balletdansere-kraenger-mystisk-og-beskidt-undertoej-op-i-snuden-paa-en/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Love Theater, Fix &amp; Foxy</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Pumpestationen (Ingerslevsgade 103). 
</p><p class=" bl-elem">
Koncept og iscen.: Tue Biering og Jeppe Kristensen. Scen.: Sille Dons Heltoft. 
Til 23.5.
</p>
</div>
</div><p>
Hvornår har du sidst set en kgl. danser springe splitternøgen rundt omkring 
dig eller oplevet at blive lagt ned på en dobbeltseng sammen med en 
thailandsk sexarbejder? 
</p><p>
Kald det bare kunstnerisk interaktion eller deltagerbaseret teater, sikker kan 
man i hvert fald ikke længere være på, at et styk teaterbillet giver adgang 
til bare at smække røven i sædet. Om man så begiver sig ud i det lille 
afsides performanceformat i den gamle Pumpestation ved Dybbølsbro eller ind 
til det store udtræk på Det Kgl. Teaters Gl. Scene. 
</p><p>
Interaktivt teater griber mere og mere om sig. Godt det samme, her får man 
helt fysisk at mærke, at man aldrig bør bevæge sig ind i et teater og føle 
sig på sikker grund. 
</p><h3>
Sexturister 
</h3><p>
Ret udsat føles det, da vi bare ti mand høj (m/k) – interaktivt teater er 
vildt eksklusivt – lukkes indenfor som sexturister i ’Love Theater’. 
Overraskende at komme ind i den rå gamle Pumpestation og blive mødt af et 
velduftende hotelværelse med dobbeltseng, spejl i loftet, brusebad og et 
styk importeret sexarbejder fra Thailand. Ping Pong er den ægte vare. 
</p><p>
Med et konstant smil og underfundig nøgternhed gennemspiller hun sine møder 
med kunder derhjemme på Beer Bar: »I do anything to make you happy«. 
</p><p>
Tro ikke, at vi kan komme som den store hvide mand og vælge og rage løs. Det 
er ikke nogen lummer frækkert af en forestilling. Situationen er vendt om. 
Ping Pong styrer blidt og kyndigt, hvem af os hun efter tur vil bruge til 
hvad. 
</p><div class="art-quote article-box">
<p class="quote"/>
<blockquote>
<p class="quote-txt">
Selv får jeg en pakke Viagra i rollen som slukøret 70-årig 
</p>
</blockquote>
</div><p/><p>
En række småskitser af møder – med tøj på! En får besked på at synge en 
kærlighedssang, en anden får stukket en viril øl i hånden med beskeden: 
»Say, you are from Sweden, now lie down on bed!«. Selv får jeg en pakke 
Viagra i rollen som slukøret 70-årig. 
</p><h3>
Ikke et offer 
</h3><p>
Men stik mod de frække forventninger går forestillingen, med en god 
overrumplingsmanøvre, i kødet på ens fordomme om beskidt sexturisme og 
thailudere – instruktørparret Tue Biering og Jeppe Kristensen, der netop er 
blevet Reumert-nomineret for den interaktive masseforestilling ’Ungdom’, 
lavede i 2008 den anderledes radikale sexforestilling ’Pretty Woman A/S’ på 
Halmtorvet (med prostituerede fra gaden). 
</p><p>
Der er ikke noget offer over Ping Pong, der med besnærende sødme afvikler det 
hele som moden, kompetent omsorgsgiver – hver udveksling afsluttes med det 
obligatoriske brusebad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2651938/opsaetning-af-hustvedt-roman-bliver-unoedvendigt-tung-og-forvirrende/">Opsætning af Hustvedt-roman 
bliver unødvendigt tung og forvirrende</a></p><p>
Men der kommer i det hele taget et for renvasket præg over den noget ensartede 
række møder. Et fint autentisk møde med Ping Pong, men hverken tilstrækkelig 
sanseligt eller menneskeligt konfronterende – heller ikke med en selv som 
kunde, forbruger af sex/teater. 
</p><p>
Interessant, hvis det virkelig skulle være så rimelig o.k. at være sexturist 
eller sexarbejder i Thailand? Men forestillingen selv kommer til at mangle 
nogle kanter. 
</p><h3>
Stemmer danserne ud 
</h3><p>
Kanter er der til gengæld nok af i ’Feberhavnen’, hvor vi er havnet i Gl. 
Scenes allerhelligste: et miks mellem en tronsal og en balletbeduinlejr.
</p><div class="art-fakta article-box">
<h4 class="">
Feberhavnen, Signa/Corpus,</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Gl. Scene, A-Salen. 
</p><p class=" bl-elem">
Koncept, iscen. og scen.: Signa og Arthur Köstler. Til 17.5.
</p>
</div>
</div><p/><p>
Publikum kan gå på opdagelse i en række små aflukker med en overdådighed af 
hvide forhæng, pastelmønstrede tæpper, ramponeret inventar og melodramatisk 
højstemte beboere, eller vi kan overvære de drabelige dyster, danserne 
tvinges til at udkæmpe på den store konkurrrencebane i midten. 
</p><p>
Hvem klarer sig bedst i en gang hvide svaner eller Romeo og Julies dødsscene? 
Vi er selv med til at stemme danserne ud – og det er ikke for sjov. En 
solist får pisk, så ryggen blusser af røde striber. 
</p><p>
Oven over det hele hænger den afdøde balletmester som manende vartegn for, at 
det at danse i kunstens tjeneste for at katarsis-frelse verden handler om 
liv og død. Helt bogstaveligt. 
</p><p>
Som lunefuldt diktatorisk regentpar styrer Signa og Arthur Köstler selv 
forestillingen som et nådesløst udskillelsesløb, stærkt sekunderet af Morten 
Eggerts nidkære ceremonimester, der forstår kunsten at dænge danserne til 
med nedrigheder – kgl. balletpædagogik, så det forslår. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00934/Kul_feberhavnen2_934400w.jpg" alt="" border="0"/><span class="caption"><span class="f-img-caption">HAPS! 
</span>Det er en ordentlig mundfuld, når de kgl. dansere går løs på hinanden i 'Feberhavnen'. Det handler vel at mærke mere om død og overlevelse end om sex. Foto: Arthus Köstler</span></span></p><h3>
Tæt på det beskidte undetøj 
</h3><p>
Det er Signas store force, at de formår at udstille hele ballettens undertekst 
af dødsforbundethed, angst for det kødeligt-dyriske, skønhedsdyrkelse og 
barsk afretning af kroppen. 
</p><p>
Men ballettens univers passer også glimrende til Signas karakteristiske fokus 
på rituelle, institutionelle magtspil og bøddel/offer-dynamik i deres 
banebrydende arbejde med interaktive performanceinstallationer gennem de 
sidste ti år. Ballettens beskidte undertøj og mystiske kerne bliver krænget 
ud – lige op i snuden på en. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/teateranmeldelser/ECE2643251/den-fynske-opera-folder-sig-helt-ud-i-dystopisk-stor-opsaetning/">Den Fynske Opera folder sig 
helt ud i dystopisk stor-opsætning</a></p><p>
’Feberhavnen’ får en særlig herlighedsværdi i kraft af de prægtige 
balletkreaturer, der uden forbehold kaster sig ud i såvel nærkontakten med 
publikum som de indbyrdes hårde, korporlige kampe. 
</p><p>
Tænk, at jeg skulle få den ære at stå – godt foroverbøjet – og agere barre for 
solodanser Marcin Kupinsky, mens han lavede sine stangøvelser, eller få lov 
til at opleve Sylfidens død udsat for fire par på stribe, eller balletmester 
Hübbe på strømpefødder kaste sig ud i elverpigernes vilde dans sammen med 
andre sagesløse tilskuere. 
</p><h3>
Trækker i langdrag 
</h3><p>
Det er modigt og kunstnerisk livgivende, at Corpus som Den Kgl. Ballets 
eksperimental-ensemble har inviteret Signa og Arthur Köstler indenfor, 
ligesom de fik dramatikeren Christian Lollike med på at lave den netop 
Reumert-nominerede krigsballet ’I føling’. 
</p><p>
Bare ærgerligt, at forestillingen – ud over at rammehistorien virker lidt 
påklistret – kommer til at trække voldsomt i langdrag ved trægt at ville 
følge udskillelseskapløbet helt til dørs. Men konsekvent er det. 
</p><p class=" bl-elem">
Ligesom danserne skal danse sig til døde i en klassisk ballet, skal vi også 
her følge med til den bitre ende. Dødeligt udmattede. 
</p>	
</div>

</div></body></html>
