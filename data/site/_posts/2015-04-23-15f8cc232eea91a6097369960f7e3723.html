---
layout:     post
title: 	    "Cyberchefen: »Jeg er rigtig tilfreds«"
post_author:	    
post_date:	    Thu, 23 Apr 2015 06:45:23 +0200
post_site:	    politiken.dk 
post_link:	    http://politiken.dk/indland/ECE2639018/cyberchefen-jeg-er-rigtig-tilfreds/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Om sikkerheden i TDC’s 4G-netværk er kompromitteret eller ej, vil jeg aldrig 
udstede en garanti for«. 
</p><p>
Thomas Lund Sørensen, chef for Center for Cybersikkerhed (CFCS) under 
Forsvarets Efterretningstjeneste, har ansvaret for den hemmelige frivillige 
aftale, som er statens forsøg på at holde kontrol med det kinesiske 
teleselskab Huaweis adgang til nervecentret i TDC’s danske telenetværk. 
</p><p>
Loven giver ikke CFCS mulighed for at kræve noget som helst af hverken TDC 
eller Huawei i den forbindelse, så en frivillig aftale var eneste mulighed. 
</p><h3>
Frivillig aftale 
</h3><p>
»Det er klart, at uden en frivillig aftale ville ikke have haft noget 
instrument, og i det lys ville det kræve, at man havde et retligt grundlag 
at stå på«. 
</p><p><i class=" bl-elem">Så den frivillige aftale er den næstbedste løsning?</i></p><p>
»Ud fra en helt principiel betragtning er det selvfølgelig den næstbedste 
løsning, men når du kigger på sikkerhedsniveauet, som er opnået her, er jeg 
egentlig rigtig tilfreds«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2638977/ingen-kontrol-med-kineseres-adgang-til-tdcs-it--og-telecentral/">Kinesere har fri adgang til 
TDC's it- og telecentral</a></p><p><i class=" bl-elem">Den frivillige aftale siger, at alle, som skal arbejde i det centrale 
driftscenter, skal sikkerhedsgodkendes af FE. Hvorfor ønsker I det?</i></p><p>
»For at sikre, at det ikke er tilfældige folk, som arbejder der. Man får en 
lille smule bedre viden om, hvad for nogle folk det er. I driftscentret er 
der jo adgang til telenettet. Adgang til informationer, som man ikke må 
bruge til noget andet«. 
</p><h3>
Mangel på sikkerhedsgodkendelse 
</h3><p>
CFCS har accepteret, at medarbejdere kan arbejde i driftscentret uden at være 
sikkerhedsgodkendt, når blot de har søgt om godkendelse og afleveret de 
nødvendige papirer. 
</p><p>
»Vi anser det ikke for et kæmpestort problem, at folk ikke er 
sikkerhedsgodkendt, når de begynder at arbejde der, så længe de er i proces 
– og slutter den proces med, at nogle ikke kan godkendes, slutter deres 
arbejde i driftscentret også«. 
</p><p><i class=" bl-elem">Hvor lang tid tager det at behandle en sikkerhedsgodkendelse?</i></p><p>
»Det kan tage op til seks måneder«. 
</p><p><i class=" bl-elem">Og mens det står på, kan de arbejde, som om de var sikkerhedsgodkendt?</i></p><p>
»Under forudsætning af at de arbejder under en sikkerhedsgodkendt vagtleder, 
ja«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2441118/kinesisk-korruption-er-paa-vej-ind-ad-europas-bagdoer/">Kinesisk korruption er på vej 
ind ad Europas bagdør</a></p><p><i class=" bl-elem">Hvordan kontrollerer I det?</i></p><p>
»En meget stor del af kontrollen foregår via TDC, som kommer på besøg, anmeldt 
og uanmeldt, og ser, hvem der opholder sig i lokalet, og om de er 
sikkerhedsgodkendt. Vi har ikke noget mandat til at kontrollere det. Vi 
siger, at vi aflægger besøg annonceret på forhånd«. 
</p><p><i class=" bl-elem">Har I truffet det valg, eller var det, hvad I kunne blive enige om?</i></p><p>
»Det har vi truffet. Det er vi indforstået med. Vi anser det for mest 
naturligt at det er TDC, der står for det«. 
</p><h3>
Tryg ved kineserne 
</h3><p><i class=" bl-elem">Men TDC er en privat kommerciel virksomhed, som kan have økonomiske motiver 
til at se gennem fingre – I er en myndighed. Der må være en forskel på, 
hvilken tillid vi kan have til kontrollen, alt efter om I eller TDC udfører 
den?</i></p><p>
»Ja. Men i det konkrete tilfælde har det fungeret rigtig godt. TDC har 
varetaget sine opgaver meget – jeg havde nær sagt nidkært – og gennemført 
rigtig mange audits, annoncerede og uannoncerede«.
</p><p><b class="ext-link">LÆS OGSÅ </b><a class="embeddedlink" href="http://politiken.dk/udland/int_kina/ECE2391468/kina-faar-kritik-for-chikane-af-udenlandske-virksomheder/">Kina får kritik for chikane af 
udenlandske virksomheder</a></p><p><i class=" bl-elem">Hvis vi antager, at FE havde ret , da de i 2011 sagde, at der var en fare 
ved at lukke Huawei ind, mener du så, at de frivillige aftaler har gjort det 
muligt at håndtere den sikkerhedsrisiko?</i></p><p>
»Ja, vi har opbygget et regime, som gør os tilstrækkeligt betryggede i, at den 
risiko, der måtte være, er håndteret. Det betyder ikke, at det her netværk 
er fuldstændig fejlfrit og stensikkert. Mange andre aktører kunne være 
interesserede i at komme ind i et stort netværk«. 
</p><p class=" bl-elem">
»Men den særlige problemstilling, der var omkring et stort kinesisk selskab, 
der leverer en stor del af Danmarks kritiske infrastruktur, den finder vi er 
håndteret tilstrækkelig betryggende«. 
</p>	
</div>

</div></body></html>
