---
layout:     post
title: 	    "Wozniacki klar endnu en tur med den trætte rumæner efter semifinalerod"
post_author:	    
post_date:	    Sat, 07 Mar 2015 16:09:29 +0100
post_site:	    politiken.dk 
post_link:	    http://politiken.dk/sport/tennis/ECE2577670/wozniacki-klar-endnu-en-tur-med-den-traette-rumaener-efter-semifinalerod/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hsieh Su-Wei fra Taiwan gav Caroline Wozniacki problemer med både breakbolde 
og servegennembrud i begge sæt, men til syvende og sidst kunne 
verdensranglistens nummer 181 ikke true den danske superstjerne i 
semifinalen i WTA-turneringen i Kuala Lumpur. 
</p><p>
Wozniacki vandt en lidt rodet forestilling med et hav af servegennembrud 6-2, 
6-2 og er nu i karrierens 39. WTA-finale. 
</p><p>
Her er der søndag mulighed for den 23. titel - og den første siden triumfen i 
Istanbul for 8 måneder siden. 
</p><p>
Wozniacki møder i finalen en sikkert godt træt Alexandra Dulgheru fra 
Rumænien, der brugte over tre timer i 30 graders varme på at slå 
australieren Jarmila Gajdosova i tre sæt - 5-7, 7-5, 7-6 (4). 
</p><h3>
Deja-vu?
</h3><p>
Caroline Wozniacki og Alexandra Dulgheru tørnede sammen så sent som i sidste 
uge i turneringen i Doha. Her måtte rumæneren give op i andet sæt. Efter en 
lang, lang kamp dagen forinden var der ganske enkelt intet brændstof tilbage 
i Alexandra Dulgherus tank. 
</p><p>
Det kan meget vel gentage sig i morgen, hvor det ser ud til, at ranglistens 
nummer 94 vil få det svært mod WTA Tourens bedste defensivspiller. 
</p><p>
Alexandra Dulgheru har i sine fire kampe i Kuala Lumpur været på banen i over 
9 timer, mens Wozniacki blot har været på arbejde i 5 timer. 
</p><p class=" bl-elem"><span class="img-contimg-fl-center"><img class="image inlineLightBox" src="http://multimedia.pol.dk/archive/00919/Australian_Open_Ten_919019y.jpg" alt="" border="0"/><span class="caption"><span class="f-img-caption">Outsider. 
</span>Rumæneren har aldrig tidligere slået Wozniacki. - Arkivfoto: Rob Griffith/AP.</span></span></p>	
</div>
</div></body></html>
