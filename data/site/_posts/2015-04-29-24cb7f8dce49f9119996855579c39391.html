---
layout:     post
title: 	    "Danmark fortsatte samarbejde med Blackwater efter massakre i Irak"
post_author:	    
post_date:	    Wed, 29 Apr 2015 18:50:35 +0200
post_site:	    politiken.dk 
post_link:	    http://politiken.dk/indland/ECE2648744/danmark-fortsatte-samarbejde-med-blackwater-efter-massakre-i-irak/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Drabene på 14 civile irakere under et vildt skyderi i Bagdad 16 september 
2007, fik ikke det danske forsvarsministerium til at overveje at stoppe 
samarbejdet med det et privat amerikansk sikkerhedsselskab.
</p><p>
Firmaet Blackwater indgik i sikkerheds foranstaltningerne for danske 
diplomater i den irakiske hovedstad. Massakren resulterede i en stor 
skandale, og de irakiske myndigheder forsøgte uden held at stoppe det 
private selskabs nøglerolle i den amerikanske indsats i landet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2626847/blackwater-vagt-faar-faengsel-paa-livstid-for-bagdad-drab/">Blackwater-vagt får fængsel på 
livstid for Bagdad-drab</a></p><p>
Men det gjorde ifølge en række svar til folketingsmedlem Nikolaj Villumsen fra 
Enhedslisten ikke større indtryk i forsvarsministeriet i København. Da 
ministeriet et par måneder efter skyderiet fik besked fra Forsvarskommandoen 
om samarbejdet, konstaterede ministeriet blot, at »Forsvarsministeriet har 
ingen bemærkninger hertil«.
</p><p>
»Det er helt grotesk, at ministeriet hvidvasker Blackwater på et tidspunkt, 
hvor de er dybt skandaliseret efter massakren. Man burde straks have 
indstillet samarbejdet med dem«, siger Nikolaj Villumsen.
</p><h3>
Beskyttede ansatte på ambassede
</h3><p>
Aftalen om den såkaldte ’sikkerhedsstruktur i nødsituationer’ skulle sikre 
hjælp til de danske soldater, der var udstationeret i Bagdad for blandt 
andet at beskytte ambassadens personale. Det har ikke været muligt for 
forsvaret at finde frem til, hvem der oprindeligt lavede aftalen, eller 
hvornår det er sket. Men af svarene til Nikolaj Villumsen fremgår det, at 
Hærens Operative Kommando orienterede Forsvarskommandoen om 
samarbejdsaftalen i slutningen af oktober 2007, og kommandoen derefter 
orienterede ministeriet, som altså var tilfreds med samarbejdet.
</p><p>
Hvorfor hæren først fandt det nødvendigt at fortælle Forsvarskommandoen om 
aftalen på det tidspunkt, fremgår heller ikke af svarene til Enhedslisten.
</p><p>
»Det undrer mig, at man først indledte samarbejde, uden at det kom op på et 
højere niveau, og at man så i ministeriet fortsætter trods massakren«, siger 
Nikolaj Villumsen. Han vil nu have en redegørelse for indholdet af 
samarbejdsaftalen med Blackwater og hvem, der i ministeriet besluttede at 
blåstemple et fortsat samarbejde med det private sikkerhedsfirma. Det har 
ikke været muligt umiddelbart at få en nærmere forklaring på forholdene fra 
ministeriet.
</p><p>
Efter flere forsøg på at undgå en retssag mod Blackwaters ansatte blev fire af 
dem 13 april i år dømt skyldige i mord og mordforsøg. En af de dømte fik 
livstidsstraf, mens de tre andre fik 30 års fængsel. Undervejs har retssagen 
skabt en række diplomatiske forviklinger mellem Irak og USA, og internt i 
USA har der været stærk modstand mod at dømme de fire.
</p><h3>
Skød mod tilfældige
</h3><p>
De har forklaret, at der blev åbnet ild mod dem, da de kørte igennem Nisoor 
rundkørslen i en velhavende del af Bagdad, og at de blot besvarede ilden. I 
retten forklarede de, at det ikke var deres hensigt at ramme kvinder og 
børn, der også var blandt de dræbte. 
</p><p>
Den amerikanske anklager har kaldt massakren »en krigsforbrydelse«, og 
undervejs i retssagen har en lang række irakiske vidner beskrevet, hvordan 
amerikanerne åbnede ild i nervøsitet over en bil, der kørte langsomt. 
Derefter fortsatte de med at skyde mod tilfældige i en slags blodrus.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE898376/irak-smider-sikkerhedsfolk-paa-porten/">Irak smider sikkerhedsfolk på 
porten</a></p><p class=" bl-elem">
Blackwater blev opløst nogle år senere, men firmaet har under forskellige 
navne fortsat samarbejdet med de amerikanske myndigheder forskellige steder 
i verden.
</p>	
</div>

</div></body></html>
