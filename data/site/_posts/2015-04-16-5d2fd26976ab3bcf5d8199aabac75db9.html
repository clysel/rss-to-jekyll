---
layout:     post
title: 	    "'Den uhyggeligste gyser i årevis' hjemsøger de danske biografer"
post_author:	    
post_date:	    Thu, 16 Apr 2015 15:22:35 +0200
post_site:	    politiken.dk 
post_link:	    http://politiken.dk/ibyen/_film/ECE2630869/den-uhyggeligste-gyser-i-aarevis-hjemsoeger-de-danske-biografer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Begrebet forfølgelsesvanvid får en helt ny betydning i den stærkt roste 
amerikanske gyser 'It Follows', der har været en stor publikumssucces på den 
igangværende CPH PIX-festival. 
</p><p>
Nu får endnu flere mulighed for at se filmen. Det er netop offentliggjort, at 
gyseren får dansk biografpremiere 4. juni 2015. 
</p><p>
Forinden har distributøren Angel Films arrangeret forpremierer i Grand Teatret 
i København 20. og 21. april, begge dage klokken 21.30, som man allerede nu 
kan købe billetter til på Grands hjemmeside. 
</p><p>
'It Follows' er af flere anmeldere hyldet som den uhyggeligste gyserfilm i 
årevis og fik en flot modtagelse på filmfestivalen i Cannes sidste år - 
temmelig uhørt for en amerikansk high shcool-gyserfilm. 
</p><p>
Politikens anmelder Joakim Grundahl havde fået lov at se filmen derhjemme, og 
allerede efter tre minutter og 30 sekunder var han »badet i kuldegysninger« 
og måtte trykke på pause hele tre gange undervejs i filmen, før han turde 
trykke play igen. 
</p><p><b class="ext-link">LÆS HELE ANMELDELSEN</b><a class="embeddedlink" href="http://politiken.dk/kultur/filmogtv/filmanmeldelser/ECE2620399/hypet-teenagegyser-er-saa-raedselsvaekkende-at-man-leder-efter-pauseknappen/">Hypet teenagegyser er 
så rædselsvækkende, at man leder efter pauseknappen</a></p><p>
Filmen handler om teenagepigen Jay, der efter et umiddelbart uskyldigt 
engangsknald bliver forfulgt af et ondt væsen, som kan antage forskellige 
menneskelige skikkelser. Bliver man berørt, lider man en frygtelig død. Og 
ingen steder er sikre at opholde sig ... 
</p><p class=" bl-elem">
'It Follows' er instrueret af David Robert Mitchell, mens hovedrollerne 
indtages af Maika Monroe, Keir Gilchrist, Lili Sepe, Jake Weary og Daniel 
Zovatto. 
</p>	
</div>

</div></body></html>
