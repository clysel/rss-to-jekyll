---
layout:     post
title: 	    "Både plast- og metalprintere er farlige for sundheden"
post_author:	    Bjørn Godske
post_date:	    Fri, 20 Mar 2015 10:19:00 +0000
post_site:	    ing.dk 
post_link:	    http://ing.dk/artikel/baade-plast-og-metalprintere-er-farlige-sundheden-174862
---
<html><body><div><section class="body"><p>Mængden af 3D-printere til hobbybrug er på kort tid eksploderet. På verdensplan forventes det, at der i 2015 vil blive solgt mellem 200.000 og 400.000 styk, hvoraf langt de fleste vil være billige FDM-printere til under 5.000 kr. Den type printere fungerer ved, at en tynd plasttråd opvarmes, hvorefter det smeltede materiale lægges lag på lag. Blandt fagfolk er der bred enighed om, at sundhedsrisikoen ved brug af denne type printere er relativt beskeden, hvis der bruges plast af PLA-typen. Men hvis der benyttes ABS-plast, har forsøg vist, at der udsendes store mængder af ultra­fine partikler.</p>
			<p>Finske forskere peger ligeledes på, at man endnu ikke ved nok om, hvad printerne udleder, og hvor skadeligt det kan være. Derfor bør man for at undgå sundhedsproblemer ved 3D-print sikre sig, at ventila­tionen fungerer korrekt.</p>
			<h2>Svensk bekymring for metalpulver</h2>
			<p>I den anden ende af den prismæssige skala finder man metalprinterne, hvor en laser smelter et metalpulver. Den type maskiner koster ofte flere millioner kroner, og der er så vidt vides kun tre virksomheder i Danmark, heriblandt Grundfos og Teknologisk Institut, som har metal­printere.</p>
			<p>Annika Strondell, der er chefforsker på afdelingen for pulvermateriale ved industriforskningsinstituttet Swerea Kimab, advarer blandt andet om kobolt, som indgår i metalpulveret. Også de forskellige plast-materialer, der printes i, kan udsende giftige gasser ved selve processen. Hun peger på, at eksempelvis kobolt har fået ny risikovurdering som potentielt kræftfremkaldende ved indånding.</p>
		</section></div></body></html>
