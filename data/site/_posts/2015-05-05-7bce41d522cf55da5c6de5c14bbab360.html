---
layout:     post
title: 	    "Et bye-bye til EU vil koste briterne dyrt"
post_author:	    
post_date:	    Tue, 05 May 2015 16:20:44 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2647881/et-bye-bye-til-eu-vil-koste-briterne-dyrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis Storbritannien vælger at forlade EU, kommer det kun til at skabe et 
minimalt udsving i resten af EU’s økonomi. Men for Storbritannien vil det 
have langtidsvarende effekter, der risikerer at kunne holde britisk økonomi 
tilbage i årtier. 
</p><p>
Det konkluderer en rapport fra den tyske tænketank Bertelsmann Stiftung, der 
har forsøgt at sætte tal på, hvad de britiske ideer om at forlade unionen 
kan komme til at koste fællesskabet. 
</p><p>
Bertelsmann Stiftung, der har sat en tidshorisont frem til 2030, vurderer, at 
en udmeldelse i værste fald kan komme til at koste 14 procent af det 
britiske bnp, mens økonomien i andre EU-lande vil falde med mellem 0,6-3 
procent som følge af en såkaldt Brexit, britisk exit fra EU.
</p><div class="art-quote article-box">
<p class="quote"/>
<blockquote>
<p class="quote-txt">
Vi ville skulle opfylde regler fastlagt af EU uden at få nogen reel indflydelse 
på dem
</p>
<p class="sender">
CER-rapport 
</p>
</blockquote>
</div><p/><p>
Forudsigelserne er langt værre, end hvad britiske tænketanke og eksperter 
tidligere har set på som den mulige økonomiske effekt af en britisk enegang. 
</p><h3>
Cameron lover EU-afstemning i 2017 
</h3><p>
Spørgsmålet om, hvordan en udmeldelse ville skulle foregå, er blevet aktuelt i 
forbindelse med det britiske valg 7. maj. 
</p><p>
Vinder premierminister David Cameron valget igen, har han garanteret, at 
Storbritannien inden 2017 vil få en folkeafstemning om, hvorvidt landet skal 
forblive i EU. Det skal ske efter et forsøg på at genforhandle 
Storbritanniens forhold til EU. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE1878406/camerons-eu-vision-haenger-ikke-sammen/">Camerons EU-vision hænger 
ikke sammen</a></p><p>
Helt præcist hvad den britiske regering vil bede om hos de øvrige 27 
medlemslande, er uklart, men David Cameron har blandt andet peget på 
konceptet om arbejdskraftens fri bevægelighed over grænserne som et at de 
problemer, han ønsker at tage fat på. 
</p><h3>
En umulig opgave 
</h3><p>
Indtil videre har Tysklands kansler, Angela Merkel, understreget, at Tyskland 
ser netop denne del som en uundværlig og fundamental del af EU’s 
eksistensgrundlag. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1876735/merkel-storbritannien-boer-vaere-en-aktiv-del-af-eu/">Merkel: Storbritannien bør 
være en aktiv del af EU</a></p><p>
Set i sammenhæng med, at mange af de ting, Cameron vil ønske at ændre i 
forhold til EU, vil kræve traktatændringer, kan det blive en umulig opgave 
at komme tilbage til Storbritannien med en acceptabel aftale. Ikke mindst 
fordi flere konservative ministre klart har signaleret, at uanset hvad 
premierministeren vil vende tilbage med fra Bruxelles, vil det ikke være 
godt nok. 
</p><p>
Internt i Det Konservative Parti har der i årevis raset en borgerkrig om 
EU-politik, blandt andet påvirket af højrepartiet Ukip, der med sit 
erklærede mål om at melde Storbritannien ud fisker stemmer fra Det 
Konservative Parti. 
</p><h3>
Uro i erhvervslivet 
</h3><p>
Ikke desto mindre ønsker seks ud af ti briter at få lov til at blive spurgt, 
om de stadig ønsker at blive i EU. 
</p><p>
Meningsmålingerne viser, at det er tæt løb mellem ja og nej, og Labours leder, 
Ed Miliband, har på forhånd udelukket, at han vil gennemføre en 
folkeafstemning om EU, hvis han ender som sejrherre ved valget. 
</p><p>
Den tyske rapport om de økonomiske konsekvenser er ikke blevet modtaget med 
lige dele begejstring i Storbritannien. Sammenslutningen Business for 
Britain har allerede afvist de tyske beregninger som »helt utroværdige«. 
</p><p>
»Der er tale om et absurd dommedagsscenario«, lyder det fra organisationen. 
</p><p>
Den tyske rapport udpeger blandt andet den kemiske industri, bilindustrien og 
Londons finanscentrum som sektorer, der vil blive hårdest ramt af Brexit. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2381998/tusk-vil-beholde-storbritannien-i-eu-og-skabe-oekonomisk-vaekst/">Tusk vil beholde 
Storbritannien i EU og skabe økonomisk vækst</a></p><p>
Og det falder i tråd med en tidligere rapport udgivet af tænketanken Centre 
for European Reform (CER), der bad ledere i finansverdenen om at se nærmere 
på Storbritanniens fremtid uden for EU. Fremtrædende britiske erhvervsledere 
konkluderede, at Storbritannien har det bedre inden for EU’s rammer end uden 
for. 
</p><p>
»London har det bedste af to verdener i øjeblikket. City har et minimum af 
regulering og samtidig adgang til EU-markedet«, konkluderer erhvervslederne, 
der advarer om, at det ville være en illusion at tro, at briterne vil få 
mere selvbestemmelse over, eksempelvis hvordan Londons finanscenter fungerer 
med Storbritannien uden for EU. 
</p><p>
»Vi ville skulle opfylde regler fastlagt af EU uden at få nogen reel 
indflydelse på dem«, pointerer CER’s rapport. 
</p><h3>
Banker: det er en »økonomisk risikofaktor«
</h3><p>
Flere banker er allerede begyndt at få nervøse trækninger ved tanken. 
</p><p>
Under sin seneste regnskabsfremlæggelse gjorde Royal Bank of Scotland (RBS) 
sine investorer opmærksomme på, at en mulig kommende EU-afstemning er en 
»økonomisk risikofaktor«. 
</p><p class=" bl-elem">
Tidligere på måneden meddelte storbanken HSBC, at den i øjeblikket er ved at 
udarbejde en rapport om, hvorvidt det giver mening for banken fortsat at 
have sit hovedsæde i London. Også her er muligheden for en britisk 
udmeldelse af EU en af de afgørende faktorer. 
</p>	
</div>

</div></body></html>
