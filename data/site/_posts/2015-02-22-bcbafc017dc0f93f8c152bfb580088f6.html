---
layout:     post
title: 	    "Filmskribenter: Seks film, der fik gjort sex til en kunstart"
post_author:	    
post_date:	    Sun, 22 Feb 2015 08:00:55 +0100
post_site:	    politiken.dk 
post_link:	    http://politiken.dk/kultur/fakta_kultur/ECE2544019/filmskribenter-seks-film-der-fik-gjort-sex-til-en-kunstart/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sjældent har en film - og debatten om en film - haft så meget fokus på sex som 
filmatiseringen af 'Fifty Shades of Grey'. 
</p><p>
Men af og til kan instruktørerne få deres skuespillere til at kneppe, så det 
er en kunst. Politikens filmskribenter har valgt deres yndlingsscene med 
dybder i den lumre lyssætning. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00912/20102674_jpg_912748s.jpg" alt="" border="0"/></span></p><p><b>Post Tenebras Lux. Carlos Reygadas, 2013.</b></p><p>
En sauna fyldt af svedende unge og ældre, struttende bryster og rynkede 
hængepatter, svulmende pikke og krøltapper med grå hårvækst. Nogle kigger 
på, andre kopulerer halvbedøvet. Midt i dampen leder ægteparret Juan og 
Natalia efter det begær, der er forsvundet i deres liv som 
overskudsforældre. Han kigger på, men føler hverken lyst eller omsorg, mens 
hun bliver kneppet, med hovedet hvilende i barmen på en trøstende ældre 
kvinde. Nederlaget er kvælende at overvære. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00912/film_adele_912749y.jpg" alt="" border="0"/></span></p><p><b>Adèles liv. Abdellatif Kechiche, 2013</b></p><p>
Appetitten styrer Adèle. Lysten til at få maven fyldt op, fissen fyldt op, 
slikke og slå, nyde fuldt ud, være sindssygt forelsket. Første gang hun går 
i seng med Emma, overværer vi ti minutters samleje. Det er altædende 
forelskelsessult. Slubren 
</p><p>
og smæk, bidende munde, asende og masende røve, rødmende hud. Mens sex i 
</p><p>
pornofilm skal tilfredsstille tilskuerens begær, så er det her et præcist 
kropsligt portræt af en relation; fremført, så man forstår sulten helt ind i 
egen krop. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00912/film_eiko_matsuda_1_912751a.jpg" alt="" border="0"/></span></p><p><b>I Sansernes vold. Nagisa Oshima, 1976</b></p><div class="art-quote article-box">
<p class="quote"/>
<blockquote>
<p class="quote-txt">
Kun det, man skjuler, er obskønt
</p>
<p class="sender">
Nagisa Oshima 
</p>
</blockquote>
</div><p>
To nøgne kroppe, som ikke vil give slip på hinanden. Kvinden og manden. Støde, 
suge, svede, slikke, smelte sammen. Mister i orgasmen igen og igen sansen 
for sig selv og evnen til at skelne. Ved kønnets grænse kliner kærligheden 
sig op ad døden. Truslen om selvudslettelse. Hun vil ikke slippe ham. Da han 
vil forlade hende, skærer hun i orgasmen hans lem af. Hun beholder 
ham.</p><p>
Tasuya Fuji og Eiko Matsuda. Ægte filmsex. En rigtig historie. »Kun det, man 
skjuler, er obskønt«, Oshima. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00912/latalante-9_jpg_912752y.jpg" alt="" border="0"/></span></p><p><b>L’Atalante. Jean Vigo, 1934</b></p><p>
Ungt nygift par sejler langs Seinen i en lille båd. Da de når Paris, bliver de 
uvenner og kommer væk fra hinanden. Savnet vokser, også det kødelige. De 
overnatter forskellige steder, hun på et luset værelse og han på båden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2543225/faenomenet-fifty-shades-mangler-liderligt-mandsbegaer/">Fænomenet Fifty Shades mangler 
liderligt mandsbegær </a></p><p>
De har det miserabelt, men drømmer om hinanden og rører svedende med feberhede 
øjne ved sig selv i en sensuel montage af overblændinger, så tæt og 
virtuost, at de <i>nærmest</i> har sex. I den samme seng. En af de mest 
grænsesprængende geniale film nogensinde. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00912/smagen_sex_FILM_912754y.jpg" alt="" border="0"/></span></p><p><b>Smagen af rust og ben. Jacques Audiard, 2012</b></p><p>
Et gensidigt begær vises usentimentalt og usminket mellem to ligeværdigt 
uperfekte. Stephanie er spækhuggertræner, der har mistet begge underben. 
Alain er bokser, der mangler evnen til at føle medlidenhed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2543671/joaquin-phoenix-er-godt-selskab-paa-rejse-gennem-1970ernes-skaersild/">Joaquin Phoenix er godt 
selskab på rejse gennem 1970'ernes skærsild</a></p><p>
Mellem dem er vokset en tillidsfuld seksuel relation. Det understreges af 
kameraets fokus på hans hænder om hendes tatoverede lårstumper. Her i scenen 
er det hende, der styrer, og hendes handikap er underordnet og ligefrem både 
smukt og værdifuldt. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00912/Clipboard01_jpg_912755y.jpg" alt="" border="0"/></span></p><p><b>Unfaithful. Adrian Lyne, 2002 </b></p><p>
Connie er på vej hjem med tog efter at have været sin mand utro. Togets lyde 
og bevægelser. Hun stopper et smil, kigger over skulderen, tørrer en tåre 
væk, flashback til elskeren, der puster på hendes mave. Lyden af et 
modkørende tog, hun hulker. Febrilske hænder mellem lår. Hun skubber hans 
hånd væk, han tager hendes trusser af. 
</p><p class=" bl-elem">
»Så slå mig«, siger han. Hun slår ham forsigtigt, de kæmper, hun slår ham 
rigtigt, bider ham i skulderen, hager sig fast, slikker på hans hals. 
</p>	
</div>
</div></body></html>
