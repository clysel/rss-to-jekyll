---
layout:     post
title: 	    "Undersøgelse: Ludomaner begår oftere kriminalitet end ikke-spillere"
post_author:	    
post_date:	    Wed, 25 Mar 2015 13:56:37 +0100
post_site:	    politiken.dk 
post_link:	    http://politiken.dk/indland/ECE2603100/undersoegelse-ludomaner-begaar-oftere-kriminalitet-end-ikke-spillere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ludomaner er mere kriminelle end andre. 
</p><p>
Eksempelvis bliver de oftere sigtet for økonomisk kriminalitet, voldelige 
overfald eller narkokriminalitet end danskere, der ikke har problemer med 
gambling. 
</p><div class="art-quote article-box">
<p class="quote"/>
<blockquote>
<p class="quote-txt">
Vi kan se, at ludomaner bliver sigtet omkring to en halv gang så ofte for 
økonomisk kriminalitet og dobbelt så ofte for vold i forhold til personer, 
der ikke spiller«
</p>
<p class="sender">
Bjarne Laursen, seniorforsker fra Statens Institut for Folkesundhed på SDU. 
</p>
</blockquote>
</div><p/><p>
Det viser en ny undersøgelse fra Statens Institut for Folkesundhed på Syddansk 
Universitet, der er lavet på baggrund af data fra sundheds- og 
sygelighedsundersøgelserne i 2005 og 2010 og som er blevet offentliggjort i 
dag. 
</p><p>
Undersøgelsen baserer sig på svar fra 18.625 danskere, hvoraf 384 er blevet 
karakteriseret som ludomaner. Det svarer til 2,1 procent af deltagerne - af 
dem var flere end 300 mænd. 
</p><p><b class="ext-link">LUDOMAN </b><a class="embeddedlink" href="http://politiken.dk/sport/ECE2508784/ludoman-jeg-kunne-slet-ikke-styre-de-mange-muligheder/">Jeg kunne slet ikke styre de mange 
muligheder</a></p><p>
Gruppen af ludomaners kriminelle forhold er i undersøgelsen blevet 
sammenlignet med andre personer med samme alder, køn og uddannelse, der ikke 
lider af ludomani. 
</p><div class="art-fakta article-box">
<h4 class="fallback">fakta</h4>
<h5>
Definitionen på en ludoman</h5>
<div class="fakta-body" data-buildingblock="embedded_factboxlink">
<p>
Statens Institut for Folkesundhed definerer en ludoman som en, der svarer ja 
til, at de enten har løjet om, hvor meget de spiller for, eller hvor meget 
de har tabt over for et familiemedlem. Eller at de har brug for at satse 
større og større indsatser for at få et kick ud af at spille. 
</p><p>
Når man besvarer sundheds- og sygelighedsundersøgelserne opgiver man sit 
cpr-nummer og giver Statens Institut for Folkesundhed ret til at bruge det 
til at krydstjekke i andre registre, herunder Kriminalregistret. 
</p><p>
På den måde er forekomsten af sigtelser for kriminelle forhold i modsætning 
til de fleste andre studier ikke baseret på, hvad de interviewede selv 
fortæller, men på oplysninger fra Kriminalregiseret. 
</p><p>
Statens Institut for Folkesundhed har ikke adgang til at vide, hvem der er 
kriminelle, da cpr-numrene er krypteret inden sammenkoblingen, som sker i 
Danmarks Statistik. De har heller ikke adgang til at hente disse oplysninger.
</p><p class=" bl-elem"><i class=" bl-elem">Kilde: Statens Institut for Folkesundhed </i></p>
</div>
</div><p/><p>
»Vi kan se, at ludomaner bliver sigtet omkring to en halv gang så ofte for 
økonomisk kriminalitet og dobbelt så ofte for vold i forhold til personer, 
der ikke spiller. Og de er også oftere indblandet i andre former for 
kriminalitet«, siger seniorforsker fra Statens Institut for Folkesundhed på 
SDU, Bjarne Laursen, om undersøgelsens resultater. 
</p><p>
Også når det gælder narkokriminalitet og overtrædelser af våbenloven optræder 
ludomaner oftere end andre, omend antallet af sigtelser for den type 
overtrædelser i undersøgelsesmaterialet er relativt lille, understreger 
Bjarne Laursen. 
</p><h3>
Ludomaner begår økonomisk kriminalitet for at få penge til spilleriet 
</h3><p>
Bjarne Laursen understreger, at man ikke ud fra undersøgelsen kan fastslå, at 
ludomaner begår kriminalitet, fordi de spiller. 
</p><h3 class="tvheader">Ludoman: »Jeg har spillet en halv million op«</h3>
<div class="tvplayer">
<p class="tvplayer-container" data-tvarticle-id="2508984">
</p>
<p class="art-imgdesc clip-source">
Kilde: politiken.tv / Producer: Nima Hajarzadeh
</p>
</div><p/><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2507325/boern-behandles-for-ludomani/">Børn behandles for ludomani</a></p><p>
Men eftersom undersøgelsen ligeledes viser, at ludomaner ikke bliver sigtet 
meget oftere end andre for trafikforseelser, mener forskerne, at en af 
forklaringerne kan være, at ludomaner begår økonomisk kriminalitet for at 
skaffe penge til spilleriet. 
</p><p>
»En anden forklaring kunne være, at det er de samme sociale forhold og 
personlighedstræk, der både øger risikoen for ludomani og for kriminalitet. 
Måske tager ludomaner flere chancer eller befinder sig i miljøer, hvor 
kriminalitet er udbredt«, siger Bjarne Laursen, der erklærer sig overrasket 
over undersøgelsens resultater. 
</p><p>
»Normalt når man finder overhyppigheder, finder man dem sjældent så store, som 
der her er tale om«, siger han. 
</p><h3>
Center for Ludomani genkender billedet af økonomisk kriminalitet blandt 
ludomane 
</h3><p>
På Center for Ludomani kan centerleder Michael Bay Jørsel godt genkende 
undersøgelsens resultater omkring ludomane, der begår økonomisk 
kriminalitet. 
</p><p>
34 procent af de ludomaner, der sidste år søgte hjælp på Center for Ludomani 
havde således begået kriminalitet for at skaffe penge til at kunne spille, 
viser <a target="_blank" href="http://ludomani.dk/ludomani/tal-og-statistik">centerets 
tal</a>. 
</p><p>
Men de ludomaner, Michael Bay Jørsel møder i sin dagligdag, begår hverken 
narkotikarelateret kriminalitet eller overtræder våbenloven, understreger 
han. 
</p><p>
»Vi har godt nok ludomaner, der har været i en form for behanling for 
narkotikamisbrug, men sidste år var 93 procent af dem, der kom hos os det, 
man kalder rendyrkede ludomaner. De begår ikke kriminalitet ved siden af 
ludomanien«, siger han. 
</p><div class="art-fakta article-box">
<h4 class="fallback">fakta</h4>
<h5>
Spilleafhængighed i Danmark</h5>
<div class="fakta-body" data-buildingblock="embedded_factboxlink">
<p>
Omkring 100.000 danskere mellem 18-74 år har i varierende grader problemer med 
pengespil. 
</p><p>
5.000 danskere mellem 18-74 år er ludomane. 
</p><p>
En persons uddannelse spiller i ringe grad en rolle i forhold til, om man får 
spilleproblemer.
</p><p>
De personer, der har problemer med pengespil, har lavere indkomster end 
ikke-spillere.
</p><p>
Fra 2006 til 2013 steg danskernes spilleforbrug fra 22,9 mia. kr. til 40-50 
mia. kr.
</p><p class=" bl-elem"><i class=" bl-elem">Kilde: Center for Ludomani</i></p>
</div>
</div><p/><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/digitalt/internet/ECE2405841/ludomaner-er-blevet-10-gange-flere-siden-2006/">Ludomaner er blevet 10 gange 
flere siden 2006</a></p><p>
Michael Bay Jørsels bedste råd til folk, der bliver grebet af en stor 
spillelyst, er, at de henvender sig og får hjælp så hurtigt som muligt. 
</p><p class=" bl-elem">
»Man siger normalt, at katte har ni liv. Og hvis man overfører det til 
ludomaner, så har de, der henvender sig for at få hjælp, meget ofte brugt 
alle sine ni liv. De har ikke andre udveje og har allerede belånt sig til op 
over begge ører i forsøget på at skaffe penge til at vinde bare noget af det 
tabte tilbage. Kunne de dog henvende sig tidligere, ville vi kunne hjælpe 
dem så meget desto mere«, siger han. 
</p>	
</div>
</div></body></html>
