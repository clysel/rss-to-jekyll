---
layout:     post
title: 	    "Over Grænsen: ?Game Over? for Grækenlands finansielle frækkert?"
post_author:	    
post_date:	    Tue, 28 Apr 2015 18:24:51 +0200
post_site:	    politiken.dk 
post_link:	    http://politiken.dk/udland/hjertetafeuropa/ECE2646945/over-graensen-game-over-for-graekenlands-finansielle-fraekkert/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Hold da kæft. Det er første gang, jeg har set så sexet en gut til et 
finansministermøde«. 
</p><p>
Nogenlunde sådan har flere af mine kvindelige venner – og også enkelte 
mandlige – i de seneste måneder reageret ved synet af det skæve smil, de 
brede skuldre og den lange læderjakke, som Grækenlands kontroversielle 
finansminister bærer rundt på i den europæiske manege. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/ECE2531513/portraet-graekenlands-vigtigste-mand-gaar-i-laederjakke-og-har-en-kort-lunte/">Grækenlands vigtigste mand går i 
læderjakke og har en kort lunte</a></p><p>
Jeg beklager enhver antydning af at undervurdere andre finansministres 
karisma, men der er ingen tvivl om, at Yanis Varoufakis i manges øjne 
besidder oprørerens henslængte rockstjerneappel i en grad, man ikke så ofte 
forbinder med økonomer og rådsmøder i EU. 
</p><div class="art-quote article-box">
<p class="quote"/>
<blockquote>
<p class="quote-txt">
I det gældsplagede Grækenland betragter mange ham som lidt af en helt. Men 
blandt andre ministre og topfolk står det mildest talt anderledes til med 
opfattelsen af Varoufakis
</p>
</blockquote>
</div><p/><p>
Manden, der er blevet beskyldt for at give Tyskland fingeren for åbent tæppe, 
har over 400.000 følgere på Twitter, og i det gældsplagede Grækenland 
betragter mange ham som lidt af en helt. Men blandt andre ministre og 
topfolk i både eurolandene, Den Europæiske Centralbank (ECB) og Den 
Internationale Valutafond (IMF) står det mildest talt anderledes til med 
opfattelsen af Varoufakis. 
</p><h3>
»De er enstemmige i deres had til mig«
</h3><p>
En »tidsspilder og en amatør«, kaldte en europæisk ministerkollega angiveligt 
grækeren efter endnu et frugtesløst møde i eurogruppen i sidste uge, som 
endte med skænderi bag kulissen. 
</p><p><b class="ext-link">ANALYSE OM EUROMØDE</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2642792/analyse-fuld-fart-mod-maalstregen-eller-muren---har-graekenland-opgivet-at-undgaa-fallit/">Har Grækenland opgivet 
at undgå fallit?</a></p><p>
Tre måneder efter, at Grækenlands venstrefløjsparti Syriza overtog magten i 
Athen med løfter om at bryde EU’s sparediktatur, er det stadig ikke lykkedes 
Yanis Varoufakis at få kreditorerne om bord i en ny og mere lempelig 
låneaftale for det fallittruede euroland. 
</p><div class="art-quote article-box">
<p class="quote"/>
<blockquote>
<p class="quote-txt">
De er enstemmige i deres had til mig; og jeg byder deres had velkomment
</p>
<p class="sender">
Yanis Varoufakis, græsk finansminister, på Twitter efter et stormfuldt møde i 
eurogruppen 
</p>
</blockquote>
</div><p/><p>
Tværtimod synes den åbenmundede og slipsebenægtende professor i politisk 
økonomi, som blandt andet har boet i Australien, undervist i Texas og 
skrevet bøger om spilteori, at have provokeret de andre eurolandes 
finansministre helt ud i tovene. 
</p><p>
»De er enstemmige i deres had til mig; og jeg byder deres had velkomment«, 
tweetede Varoufakis i weekenden med et citat fra Franklin D. Roosevelts 
berømte valgtale i Madison Square Garden i 1936. Varoufakis tilføjede: »Et 
citat, der er tæt på mit hjerte (og virkeligheden) i disse dage«. 
</p><h3>
Ud på sidelinjen i en fart 
</h3><p>
Få timer efter tog hans chef, regeringsleder Alexis Tsipras, konsekvensen og 
skubbede den efterhånden gennemtæskede økonomiske superstjerne ud af 
rampelyset. 
</p><p>
Yanis Varoufakis er stadig finansminister. Men i går stod det klart, at den 
mere pragmatiske og europæisk respekterede viceudenrigsminister, Euclid 
Tsakalatos, overtager hovedansvaret for at koordinere forhandlingerne med 
eurogruppen og andre kreditorer. 
</p><p><b class="ext-link">GRÆSK 'STINKEFINGER'</b><a class="embeddedlink" href="http://politiken.dk/udland/int_europa/ECE2595821/tysk-oproer-over-graesk-stinkefinger---men-var-det-bare-skraat-op-for-sjov/">Var det bare skråt op 
for sjov?</a></p><p>
Det skete naturligvis under mange besværgelser fra Tsipras om, hvor »stort et 
aktiv« Varoufakis stadig er for hans regering. Man skulle jo nødig tabe 
ansigt på et tidspunkt, hvor Syriza-regeringen i forvejen drøner ned i 
meningsmålingerne blandt de skuffede græske vælgere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er svært at se ommøbleringen i Athen som andet end udtryk for en gryende 
erkendelse af, at piben skulle have en anden lyd i en fart
</p>
</blockquote>
</div><p/><p>
Men det er svært at se ommøbleringen i Athen som andet end udtryk for en 
gryende erkendelse af, at piben skulle have en anden lyd i en fart. 
</p><h3>
Kan man både være fræk og skylde 1.800 mia.kr.? 
</h3><p>
Umiddelbart ser det ud til at virke. Det græske aktiemarked steg i går 
mærkbart, mens Grækenlands låneomkostninger faldt - og eksperter fra 
EU-kommissionen, ECB og IMF håber nu igen at få bedre adgang til oplysninger 
fra de græske ministerier. 
</p><p>
Det er indlysende, at der skal andet og mere end en personudskiftning til, før 
Athen kan gøre sig håb om at få adgang til flere lån. Det har eurogruppens 
formand, Jeroen Dijsselbloem, også gjort opmærksom på i dag. 
</p><p><b class="ext-link">ANALYSE</b><a class="embeddedlink" href="http://politiken.dk/udland/hjertetafeuropa/hjertet_analyse/ECE2593786/analyse-frygt-for-graesk-selvmord-forpester-moede-mellem-europas-ledere-i-dag/">Frygt for græsk 'selvmord' forpester 
topmøde</a></p><p>
Men den offentlige inddæmning af Varoufakis bliver set som et symbol på, at 
Tsipras har forstået, at han må gå på kompromis og tage nogle ubehagelige 
beslutninger. 
</p><p>
Der er grænser for, hvor fræk man kan være, når man har lånt over 1.800 mia. 
kr. siden 2010 og står og skal bruge 50 mia.kr. for at undgå at gå 
statsbankerot i løbet af de næste par uger. 
</p><p>
Uanset, om man så dybest set muligvis har ret i, at grækernes gældskrise ikke 
kun er deres egen skyld - og at det er et fælles ansvar for eurolandene at 
finde en ny og bedre vej ud af den. 
</p><h3>
Slutspurt mod en ny græsk aftale 
</h3><p>
Alene for nytænkningens og underholdningsværdiens skyld kan man håbe, at det 
ikke allerede er ved at være slut for Yanis Varoufakis i græsk og europæisk 
toppolitik. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man ikke får resultater, så hjælper det ikke noget at ligne 
finansverdenens svar på Bruce Willis
</p>
</blockquote>
</div><p/><p>
Måske skal han bare skærmes lidt af på EU-scenen, indtil der er hul igennem i 
forhandlingerne om en ny aftale for Grækenland. 
</p><p>
Hvis der altså kommer en aftale i løbet af de kommende dage eller uger. Ellers 
kan det meget vel være ’Game Over’ for den frække spilteoretiker fra Texas. 
</p><p class=" bl-elem">
Hvis man ikke får resultater, så hjælper det trods alt ikke noget at ligne 
finansverdenens svar på Bruce Willis. 
</p>	
</div>

</div></body></html>
