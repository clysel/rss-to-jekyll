---
layout:     post
title: 	    "Skatteminister: Hold nu kæft med »usmagelige generaliseringer« af Skat"
post_author:	    
post_date:	    Mon, 23 Feb 2015 10:37:24 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2558635/skatteminister-hold-nu-kaeft-med-usmagelige-generaliseringer-af-skat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Borgernes tillid til Skat er gået i minus, men en stor del af ansvaret hviler 
tungt på skuldrene af en lille gruppe toppolitikere, der benytter enhver 
lejlighed til at beskylde Skats medarbejdere for at bruge stasimetoder i en 
syg virksomhedskultur.
</p><p>
Det er meldingen fra skatteminister Benny Engelbrecht (S), der har fået nok af 
»populistiske angreb på sagesløse skattemedarbejdere«. Ministeren retter 
især skytset mod den konservative skatteordfører, Brian Mikkelsen, der 
gentagne gang har anklaget Skat for at bruge rocker- bølle- og stasimetoder. 
</p><div class="art-quote article-box">
<p class="quote"/>
<blockquote>
<p class="quote-txt">
Det budskab, jeg får igen og igen fra Skats medarbejdere, er, at nu må 
politikerne simpelthen holde kæft med den slags usmagelige generaliseringer. 
Jeg kan kun sige, at jeg er helt enig
</p>
<p class="sender">
Benny Engelbrecht, S,<br/>
skatteminister 
</p>
</blockquote>
</div><p>Senest har den konservative formand, Søren Pape Poulsen, i en 
facebookannonce baseret på Skats eget logo anklaget skattemyndighederne for 
at være aggressive i deres adfærd og opfordret de statslige 
skattemyndigheder til at »slappe af«.
</p><p>
»Det budskab, jeg får igen og igen fra Skats medarbejdere, er, at nu må 
politikerne simpelthen holde kæft med den slags usmagelige generaliseringer. 
Jeg kan kun sige, at jeg er helt enig«, siger Benny Engelbrecht.
</p><h3>
Selvfølgelig bliver der begået fejl, men...
</h3><p>
»Selvfølgelig bliver der begået fejl i en stor virksomhed som Skat, men det 
kan simpelthen ikke være rigtigt, at fejl begået af nogle få medarbejdere 
skal udløse ukommenterede anklager mod de mere end 6.000 skattefolk«.
</p><p>
»Skats medarbejdere bliver taget som gidsler i visse politikeres forsøg på at 
score billige point hos vælgerne. For man kan altid hidse folk op mod den 
myndighed, der har fået den utaknemmelige opgave at opkræve skatter og 
afgifter, men nu må det stoppe. Vi skal lade medarbejderne være i fred og i 
stedet tage de relevante politiske diskussioner om, hvordan Skat skal 
indrettes og udvikles. Det meste af det, der bliver besluttet på 
skatteområdet, er jo baseret på brede politiske aftaler, der også omfatter 
de politikere, der går rundt og slår Skats medarbejdere oven i hovedet«, 
siger skatteministeren.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2558633/skat-maa-laegge-gaeld-for-34-milliarder-kroner-paa-hylden/">Skat må lægge gæld for 34 
milliarder kroner på hylden</a></p><p>
Men kritikken gør ikke det store indtryk på Brian Mikkelsen, der fik samme 
’skideballe’ af SF’s Holger K. Nielsen, da han var skatteminister:
</p><div class="art-quote article-box">
<p class="quote"/>
<blockquote>
<p class="quote-txt">
Jeg har ikke sagt ?Stasi? for nylig, men jeg har sagt ?stikker?
</p>
<p class="sender">
Brian Mikkelsen, K,<br/>
skatteordfører 
</p>
</blockquote>
</div><p>»Jeg har ikke sagt ’Stasi’ for nylig, men jeg har sagt ’stikker’. Det 
mener jeg, man kan kalde et samfund, hvor en række røde ministre seriøst 
arbejder med planer om at lade Skat trampe ind i folks haver og i øvrigt 
mistænkeliggør alle små selvstændige for hvert eneste skridt, de tager. Folk 
føler sig trampet på. Men jeg vil gerne sige, at jeg synes Skat er på vej i 
den rigtige retning anført af direktør Jesper Rønnow Simonsen – til gengæld 
er vi alt andet end imponerede over ministeren. 
</p><p><i class=" bl-elem">Er virksomhedskulturen stadig rådden?</i></p><p>
»Det er begyndt at gå i den rigtige retning«.
</p><p class=" bl-elem">
Det har ikke været muligt at få en kommentar fra Søren Pape Poulsen. 
</p>	
</div>
</div></body></html>
