---
layout:     post
title: 	    "Lidegaard vil have USA til at stoppe Thule-udbud"
post_author:	    
post_date:	    Thu, 26 Feb 2015 22:59:48 +0100
post_site:	    politiken.dk 
post_link:	    http://politiken.dk/indland/politik/ECE2565808/lidegaard-vil-have-usa-til-at-stoppe-thule-udbud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Udenrigsminister Martin Lidegaard (R) har i aften bedt USA stoppe det 
omstridte udbud af serviceopgaver på Thulebasen. 
</p><p>
Det siger udenrigsministeren til finans.dk. 
</p><div class="art-fakta article-box">
<h4 class="">
FAKTA</h4>
<h5>
Sådan vandt et amerikansk selskab Thulebasen</h5>
<div class="fakta-body" data-buildingblock="embedded_factboxlink">
<ul><li>Frem til 2013 var det Danmark, som stod for tildelingen af servicekontrakten på 
Thulebasen.</li><li>Både Danmark, Grønland og USA forhandlede i mange måneder i 2013 
for at sikre, at kontrakten gik til et dansk eller grønlandsk firma ifølge 
forsvarsaftaler fra 1950'erne.</li><li>Men af frygt for, at Danmark ville komme i karambolage med EU's 
konkurrenceregler, blev opgaven med tildeling givet til amerikanerne. 
Det skete efter en advarsel fra Kammeradvokaten i sommeren 2013.</li><li>I slutningen af 2014 fik det amerikanske Vextrus-selskab Exelis Services 
kontrakten til en værdi af 2,4 milliarder kroner. Kontrakten løber 
i syv år.</li><li>De tre andre selskaber, der også bød på opgaven, har klaget, da de 
mener, at selskabet ikke lever op til kravene i udbudsmaterialet.</li><li>Formålet med klagen var - ifølge Jyllands-Posten - at få svar på, 
om nogen af de fire godkendte udbydere kunne opfattes som et 
datterselskab til et udenlandsk firma.</li><li>Exelis Services, der har vundet kontrakten, understreger, at selskabet lever 
op til kravene i udbuddet.</li><li>Klagen kom fra Greenland Contractors, som MT Højgaard ejer 67 procent af, og 
Per Aarsleff samt Copenhagen Arctic. MT Højgaard er delvist ejet af 
de to børsnoterede selskaber Højgaard Holding og Monberg &amp; 
Thorsen.</li><li>MT Højgaard har tidligere meddelt, at den tabte kontrakt koster et trecifret 
millionbeløb om året.</li><li>8. februar 2015 blev klagen afvist af den amerikanske rigsvision.</li><li>Greenland Contractors har kontrakten på Thulebasen til og med 30. september 
i år, hvorefter den overgår til Exelis Services.</li><li>Tre måneder inden, at det amerikansk-ejede skuffeselskab Exelis Services A/S 
vandt servicekontrakten på Thulebasen, henvendte det amerikanske 
luftvåben sig til Udenrigsministeriet for at få afklaret 
strukturen i selskabet.T</li><li>Men ministeriet svarede ifølge avisens aktindsigt, at det havde man ikke 
kompetence til at svare på, og at amerikanerne kunne henvende sig 
til Erhvervsstyrelsen. Hvilket både politikere og en professor i 
selskabsret kritiserer.</li><li>Udenrigsminister Martin Lidegaard (R) har nu bedt sine embedsfolk om at redegøre 
for kommunikationen mellem Udenrigsministeriet og det amerikanske luftvåben, 
der har tildelt kontrakten til Exelis Services.</li><li class=" bl-elem">Også den grønlandske regering, Naalakkersuisut, har besluttet at kulegrave 
selvstyrets rolle i den omstridte sag.</li></ul><p class=" bl-elem"><i class=" bl-elem">Kilder: Jyllands-Posten, Ritzau.</i></p>
</div>
</div><p>Den kontante udmelding er sket på et møde i Udenrigsministeriet med den 
amerikanske ambassadør i Danmark, Rufus Gifford. Her har Lidegaard fremført 
den danske og grønlandske holdning til udbuddet af servicekontrakten på 
Thulebasen. 
</p><p>
»Jeg har i den forbindelse også opfordret til, at det amerikanske luftvåben 
suspenderer udbudsprocessen, indtil der er fundet en løsning mellem USA, 
Grønland og Danmark«, siger Martin Lidegaard til Finans. 
</p><p>
Udenrigsministeren afventer nu amerikanernes svar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2560972/groenland-vil-kulegrave-omstridt-sag-om-thule-kontrakt/">Grønland vil kulegrave 
omstridt sag om Thule-kontrakt</a></p><p>
Til gengæld har Martin Lidegaard selv givet svar til det flertal uden om 
regeringen, som onsdag krævede, at Lidegaard øjeblikkeligt drøftede sagen 
med USA for at bremse processen om udbuddet på Thule-basen. 
</p><p>
Den store servicekontrakt om fremtidig drift og vedligehold af Thule-basen 
blev vundet af Exelis Services A/S, der er et skuffeselskab ejet af 
amerikanske Vectrus. 
</p><p>
Kontrakten træder i kraft ved septembers udgang og løber syv år. Den samlede 
værdi af kontrakten er 2,4 milliarder kroner. 
</p><h3>
Kamp om kontrakten 
</h3><p>
Både Danmark, Grønland og USA forhandlede i mange måneder i 2013 for at sikre, 
at kontrakten gik til et dansk eller grønlandsk firma ifølge forsvarsaftaler 
fra 1950'erne. 
</p><p>
Men af frygt for, at Danmark ville komme i karambolage med EU's 
konkurrenceregler, blev opgaven med tildeling givet til amerikanerne. Det 
skete efter en advarsel fra Kammeradvokaten i sommeren 2013. 
</p><p class=" bl-elem">
Tre selskaber, der også bød ind på opgaven, har klaget over Exelis Vectrus, da 
de mener, at selskabet ikke lever op til kravene i udbudsmaterialet. Den 
klage underkendte den amerikanske rigsrevision 8. februar. 
</p>	
</div>
</div></body></html>
