---
layout:     post
title: 	    "Fremtidsforsker slukkede for nyhedsstrømmen: Jeg har fundet ro"
post_author:	    
post_date:	    Sun, 10 May 2015 23:07:50 +0200
post_site:	    politiken.dk 
post_link:	    http://politiken.dk/forbrugogliv/digitalt/ECE2659589/fremtidsforsker-slukkede-for-nyhedsstroemmen-jeg-har-fundet-ro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det er vildt fedt, så kan vi se tegnefilm eller spille sammen«, lyder det i 
kor fra to af Anne Skare Nielsens fire drenge, da de bliver spurgt, hvad det 
betyder, at deres mor har valgt at trække stikket og tage en såkaldt digital 
detox fra nyhedsstrømmen. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/livsstil/ECE2517291/onlineopgoer-hver-onsdag-slukker-vi-telefonerne/">Onlineopgør: »Hver onsdag 
slukker vi telefonerne«</a></p><p>
For to år siden nåede 43-årige Anne Skare Nielsen til det punkt, hvor den 
berømte sidste dråbe fik bægeret til at flyde over. Hun sad i sofaen med sin 
yngste søn, der var småsløj, og så som så mange gange før en politisk debat 
i tv, da hendes dreng spurgte, hvem det var. Hun kunne ikke få sig selv til 
at svare, for hun vidste, at det næste spørgsmål ville være, hvorfor de 
talte så grimt til hinanden. 
</p><p>
I stedet besluttede hun sig for at trække stikket fra tv, radio og aviser. 
Målet var en måned, men efter to år har hun endnu ikke manglet dem. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2516354/guide-saadan-skaber-du-naervaer-i-en-travl-hverdag/">Guide: Sådan skaber du nærvær 
i en travl hverdag</a></p><p>
»Jeg er meget mere til stede sammen med min familie og kan bruge tiden sammen 
med dem i stedet for at bruge min tid på noget, jeg hverken bliver klogere 
eller mere beriget af, og så har jeg fundet en ro i mig selv. Til at begynde 
med kunne jeg slet ikke finde ud af bare at sidde og slappe af, jeg havde <i>monkey 
mind</i> (buddhistisk term for uro, red.)og var nødt til at træne min hjerne 
til at kun at skulle én ting ad gangen«, siger hun. 
</p><p>
For Anne Skare Nielsen var det lydbøger, der knækkede koden, og i dag har hun 
udskiftet Candy Crush med tyske bøger, når hun skal udfordre sig selv. Også 
selv om hun med egne ord ikke er særlig god til det. Ud over nyhedsstrømmen 
har Anne Skare Nielsen i løbet af de sidste år i perioder valgt at trække 
stikket fra både Facebook og Twitter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2515789/oproer-mod-digitalt-raes-naervaer-er-det-nye-foraeldreideal/">Oprør mod digitalt ræs: 
’Nærvær’ er det nye forældreideal</a></p><p>
»I nogle perioder får jeg simpelthen bare nok af det, og så er jeg af i op til 
et par måneder. Jeg får den samme fornemmelse, som når man har spist for 
meget kage. Det er vildt fedt, når det stå på, men bagefter har jeg bare den 
der øv-fornemmelse«. 
</p><h3>
Facebookfaste 
</h3><p>
Selv om hun i sit job som fremtidsforsker lever af at følge med i, hvad der 
sker, og blandt andet bruger de sociale medier til at dele sit arbejde, er 
det vigtigt for hende at logge af indimellem. For perioderne uden sociale 
medier er som en »lang ramadan«, der hjælper hende med at reflektere over 
sit internetforbrug. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/tv/danmark_tv/ECE2528616/direkte-med--familieguru-sluk-din-smartphone-laeg-den-i-en-kurv-og-snak-med-dit-barn/">'Direkte' med familieguru: 
Sluk din smartphone, læg den i en kurv og snak med dit barn</a></p><p>
»Det genstarter systemet – så man ikke bliver en lille fisk, der bare følger 
med strømmen«, siger Anne Skare Nielsen. 
</p><p class=" bl-elem">
»Jeg har fundet ud af, at jeg ikke var afhængig af mediebilledet – det er ikke 
andet end et sæt gamle Dame Edna-briller – og der er mange andre måder at se 
virkeligheden på. Og så fandt jeg ud af, at man stadigvæk holder sig ajour 
med, hvad der sker. Det kan man simpelthen ikke undgå. Det er klart, hvis 
der sker et terrorangreb i Paris, logger jeg selvfølgelig også på og læser 
om det, men jeg selekterer i langt højere grad i de medier, jeg vælger«. 
</p>	
</div>

</div></body></html>
