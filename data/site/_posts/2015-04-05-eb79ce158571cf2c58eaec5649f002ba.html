---
layout:     post
title: 	    "Forlænget rejsetid fortsætter i dag: Ingen søndagstog alligevel"
post_author:	    
post_date:	    Sun, 05 Apr 2015 07:39:35 +0200
post_site:	    politiken.dk 
post_link:	    http://politiken.dk/forbrugogliv/ECE2616566/forlaenget-rejsetid-fortsaetter-i-dag-ingen-soendagstog-alligevel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Påskens sporarbejde over Fyn bliver forsinket et døgn, oplyser Banedanmark til 
Ritzau. Dermed kan de rejsende se frem til endnu et døgn med togbusser og 
længere rejsetid.
</p><p>
»Vi udskyder den delvise åbning af trafikken over Fyn til mandag«, siger Peter 
Svendsen, trafikdirektør i Banedanmark.
</p><p>
Planen var ellers, at et af de to spor over Vestfyn skulle have været åbnet i 
dag morgen klokken otte. Det ville have gjort det muligt at køre med et 
enkelt intercitytog i timen.
</p><p>
»Men desværre er det nødvendigt for os at forlænge sporfornyelsesarbejdet«, 
siger Peter Svendsen.
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/dintransport/ECE2597202/dsb-rejsen-over-fyn-i-paasken-bliver-halvanden-time-laengere/">Rejsen over Fyn i påsken 
bliver halvanden time længere</a></p><p>
De passagerer, der havde regnet med at tage toget søndag morgen, skal møde op 
som planlagt. I Slagelse og Fredericia vil der være togbusser, der fragter 
folk over Fyn, som det også er sket de øvrige dage i påsken.
</p><h3>
Forlænget rejsetid
</h3><p>
Og de kommer nok hjem lidt senere end planlagt.
</p><p>
»Buskørsel tager noget længere tid. Derfor er der en forlænget rejsetid over 
Fyn også søndag«, konstaterer Peter Svendsen.
</p><p>
Planen er dog stadig, at sporene åbner i morgen mandag klokken 10 for fuld 
trafik.
</p><p>
»Der er intet i vores arbejde, der indikerer, at vi ikke skulle nå det til 
mandag klokken 10«, siger Peter Svendsen.
</p><p>
Hjemmesiden <a href="http://www.rejseplanen.dk/" target="_blank">rejseplanen.dk</a> 
burde være opdateret søndag morgen, og det samme gælder DSB's hjemmeside, 
oplyser Peter Svendsen.
</p><p>
Det er et omfattende sporarbejde på strækningen mellem Fredericia og Odense 
samt på to broer mellem Slagelse og Korsør, der har fået Banedanmark til 
helt at lukke ned for kørslen nogle dage i påsken.
</p><p class=" bl-elem">
Det omfattende sporarbejde kommer også til at fortsætte, når sommerferien 
rammer Danmark. Banedanmark har valgt at lægge sporarbejdet i sommerferien, 
så det påvirker danskernes hverdag mindst muligt.
</p>	
</div>

</div></body></html>
