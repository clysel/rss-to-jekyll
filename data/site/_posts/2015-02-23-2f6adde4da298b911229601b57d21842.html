---
layout:     post
title: 	    "Terrorangrebets første offer Finn Nørgaard bisættes i morgen "
post_author:	    
post_date:	    Mon, 23 Feb 2015 15:37:31 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2559136/terrorangrebets-foerste-offer-finn-noergaard-bisaettes-i-morgen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Den 55-årige filminstruktør Finn Nørgaard, der blev det første offer for 
sidste weekends skudattentater i København, bisættes i morgen fra Grundtvigs 
Kirke i Københavns Nordvestkvarter. 
</p><p>
Bisættelsen finder sted klokken 12 ved en ceremoni for familie og venner. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Finn_N_rgaard_915580a.jpg" alt="" border="0"/><span class="caption"><span class="f-img-caption">Finn 
</span>Nørgaard. Foto: PR</span></span></p><p>
Her vil også statsminister Helle Thorning-Schmidt (S) og Venstres formand Lars 
Løkke Rasmussen deltage, ligesom en række religøse ledere, som formanden for 
Muslimernes Fællesråd, Sami Kücükakin, formanden for Det Jødiske Samfund, 
Dan Asmussen og Københavns Biskop, Peter Skov-Jakobsen, er inviteret. 
</p><p>
Både Københavns Politi og Politiets Efterretningstjeneste, PET, vil være til 
stede ved arrangementet, hvor også alléen til Grundtvigs Kirke vil være 
lukket af hensyn til sikkerheden. 
</p><p>
Programmet for ceremonien er stadig ukendt og vil først blive offentliggjort, 
efter bisættelsen har fundet sted. 
</p><h3>
Mindefond 
</h3><p>
I forbindelse med bisættelsen har familie og venner oprettet mindefonden »Finn 
Nørgaard Foreningen« af 14. februar 2015 for at ære ham og sikre, »at hans 
gavmilde personlighed og værdier løftes videre i livet«. 
</p><p>
Familie og venner har opfordret til, at personer, der ønsker at give blomster 
til bisættelsen, sender penge til foreningen, der har oprettet hjemmesiden <a href="http://www.finn-norgaard.dk/" target="_blank">finn-norgaard.dk</a>. </p><p>
Foreningen vil hvert år på hans dødsdag, den 14. februar, uddele penge til 
»projekter og initiativer, der støtter udsatte børn og unge«, står der på 
hjemmesiden. 
</p><h3>
Overfaldt attentatmand 
</h3><p>
Finn Nørgaard blev sidste lørdag skudt på nært hold foran Krudttønden på 
Østerbro, hvor han deltog i et debatmøde om ytringsfrihed. 
</p><p>
Det vides ikke, hvor og hvordan han kom ud fra kulturhuset, eller hvorfor han 
var tæt ved indgangen umiddelbart efter skyderiet. 
</p><p>
Men i følge TV 2 har et øjenvidne oplyst, at filminstruktøren blev dræbt, da 
han forsøgte at overmande gerningsmanden. 
</p><p>
»Det er som om, han (Finn Nørgaard, red.) prøver at få fat i skuldrene på ham. 
Men gerningsmanden drejer bare rundt og skyder«, fortæller øjenvidnet 
Clayton Coleman ifølge TV 2. 
</p><p class=" bl-elem">
Politiet efterforsker stadig angrebet mod Krudttønden, hvor også tre betjente 
blev såret. 
</p>	
</div>
</div></body></html>
