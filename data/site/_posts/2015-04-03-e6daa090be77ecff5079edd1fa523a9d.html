---
layout:     post
title: 	    "Portræt: Han er Kommunistpartiets stenhårde næve"
post_author:	    
post_date:	    Fri, 03 Apr 2015 18:53:59 +0200
post_site:	    politiken.dk 
post_link:	    http://politiken.dk/udland/ECE2615722/portraet-han-er-kommunistpartiets-stenhaarde-naeve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Serie</h4>
<h5>
Danmarks værste venner</h5>
<div class="fakta-body" data-buildingblock="embedded_factboxlink">
<p>
I Sverige har der været stor debat om landets samarbeje med Saudi-Arabien, som 
er blevet kritiseret for at krænke menneskerettighederne. Også Danmark 
samarbejder politisk, økonomisk og militært med lande, der undertrykker 
deres befolkning og bruger henrettelser. Politiken sætter i påsken fokus på 
de moralske dilemmaer i udenrigspolitikken. Læs om samarbejdet med 
Saudi-Arabien, Kina, Irak, Tyrkiet og USA. Serien slutter med et interview 
med udenrigsminister Martin Lidegaard.
</p><p class=" bl-elem"/>
</div>
</div><p>
Der var nok ikke mange danskere, som lagde mærke til, at statsminister Helle 
Thorning-Schmidt (S) mødtes med Wang Qishan, da hun var på besøg i Kina i 
oktober 2012.
</p><p>
Men der er nok endnu færre, som ved, hvem Wang Qishan egentlig er. Wang mødte 
den danske statsminister i Zhongnanhai, som er det store kompleks af 
velbevogtede bygninger i Beijing, hvor kommunistpartiet har hovedkvarter, og 
hvor de øverste ledere bor.
</p><p>
I sin tale til Helle Thorning-Schmidt sagde han, at det er det økonomiske 
samarbejde, som er »ballasten« i forholdet mellem Danmark og Kina.
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2615720/kvindelige-aktivister-er-statsfjender-i-kina/">Kvindelige aktivister er 
statsfjender i Kina</a></p><p>
Det havde han også understreget et par måneder forinden, da han var med den 
daværende præsident Hu Jintao på besøg i København. Her var det Margrethe 
Vestager (R), som dengang var økonomiminister, der fulgte Wang Qishan ind i 
Moltkes Palæ, hvor Arla og andre virksomheder underskrev kontrakter for 
milliarder.
</p><h3>
Arbejdspladser på spil
</h3><p>
Danmarks forhold til Kina handler især om danske arbejdspladser og penge. I 
2014 eksporterede Danmark for 21,8 milliarder kroner til Kina. I 2013 var 
det 19,4 milliarder. Men Wang Qishan er også andet end en mand, som danskere 
kan tjene milliarder på.
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/V_rste-venner-KINA-_925844a.gif" alt="" border="0"/></span></p><p>
Dengang i 2012 var han en af Kinas viceministerpræsidenter, men under partiets 
femårlige topmøde i november samme år blev han sat til at lede det, som har 
det fulde og fyldige navn Kinas Kommunistpartis Centralkommisions 
Disciplinære Komité. Her blev han også medlem af Politbureauets Stående 
Komité, som består af de syv mænd, der leder Kina.
</p><p>
Den 66-årige Wang Qishan er en af de mest frygtede mænd i Kina.
</p><p>
Det er partiets disciplinære komité, som efterforsker sager om korruption i 
etpartistaten og blandt de mere end 85 millioner partimedlemmer. Wang Qishan 
står i spidsen for hundredtusinder af efterforskere, der står uden for 
loven. Sager om tortur er veldokumenterede, og de seneste år er der også 
blevet afsløret eksempler på, hvordan partimedlemmer er døde under tortur.
</p><p>
Partiet og Wang Qishan skyr ikke mange midler, når de efterforsker sager om 
korruption i militæret, domstole, statsejede virksomheder, provinser og alle 
andre dele af bureaukratiet i etpartistaten. Det eneste middel, man ikke 
bruger, er at oprette demokratiske institutioner og et juridisk system, der 
systematisk kunne udrydde korruptionen. 
</p><p>
Derimod har præsident Xi Jinping ført en massiv og effektiv kampagne mod 
korruption, som samtidig har cementeret hans magt og ryddet politiske 
modstandere af vejen. En kampagne, der også involverer de mest omfattende 
begrænsninger af medier og ytringsfrihed samt arrestationer af for eksempel 
akademikere, journalister, advokater, miljøforkæmpere, aids-aktivister og 
feminister.
</p><p>
Wang Qishan – som udtales Wang Tee-shan – er med i politbureauet og 
medansvarlig for den hårdtslående kurs. Og det er Wang og 
disciplinærkomiteen, som er direkte ansvarlige for kampen mod korruption.
</p><p>
Wang Qishan trådte for alvor ind på den nationale scene i 2003, hvor 
sars-epidemien spredte sig i Beijing og lagde gaderne tomme. Den daværende 
borgmester havde forsøgt at skjule epidemien, hvilket kun havde gjort den 
værre. Wang blev sendt ind for at rydde op. Det var også Wang Qishan, som 
havde ansvaret for de olympiske lege i 2008. Årtiers vigtigste 
prestigeprojekt for Kina.
</p><p class=" bl-elem">
Allerede i 2009 var Wang Qishan på Times’ liste over de 100 mest 
indflydelsesrige personer i verden. USA’s daværende finansminster Henry 
Paulson skrev om Wang, at han var »beslutsom og videbegærlig«. Og at Wang 
Qishan har »en drilagtig humor«.
</p>	
</div>

</div></body></html>
