---
layout:     post
title: 	    "Oprørere overtager Yemens tredjestørste by"
post_author:	    
post_date:	    Sun, 22 Mar 2015 18:39:16 +0100
post_site:	    politiken.dk 
post_link:	    http://politiken.dk/udland/ECE2599256/oproerere-overtager-yemens-tredjestoerste-by/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konflikten i Yemen er igen eskaleret. Det sker efter de shiamuslimske oprørere 
fra Houthi-bevægelsen ifølge nyhedsbureauet AP i dag overtog magten Yemens 
tredjestørste by Taiz og den militære lufthavn. 
</p><p>
Sikkerhedsfolk og militære embedsmænd fortæller, at et par tusind aktivister 
gik på gaden i protest. Oprørere fra Houthi-bevægelsen skød i luften for at 
sprede aktivister, der demonstrerede mod Houthi-bevægelses tilstedeværelse. 
Ifølge AP blev en person blev dræbt og fire såret i forbindelse med 
demonstrationen. 
</p><p>
Øjenvidner fortæller, at overtagelsen af den militære lufthavn skete uden kamp 
fra myndighedernes side, oplyser Reuters. 
</p><p>
Overtagelsen af Tazi kommer en dag efter oprørerne fra Houthi-bevægelsen 
opfordrede til en generel mobilisering mod de loyale kræfter over for 
Abd-Rabbu Mansour Hadi, efter han i går i sin første tale, efter han forlod 
Sanaa, opfordrede sine landsmænd til at gribe til våben mod 
Houthi-oprørerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598671/overblik-saadan-faldt-yemen-fra-hinanden-paa-tre-aar/">Overblik: Sådan faldt Yemen 
fra hinanden på tre år</a></p><p>
Fredag mistede over 140 personer landet, da selvmordsbombere angreb to moskeer 
i Sanaa. Islamisk Stat har taget skylden for angrebene. 
</p><h3>
Et land i opløsning 
</h3><p>
Yemen befinder sig i i øjeblikket på kanten af kaos. Siden Abd-Rabbu Mansour 
Hadi, der er allieret med USA, overtog præsidentposten i 2012 har han kæmpet 
mod både den sunnimuslimske bevægelse AQAP (Al-Qaeda på den Arabiske Halvø) 
og den shiamuslimske Houthi-bevægelse i den nordlige del i landet. De to 
grupper er i krig med hinanden. 
</p><p>
I januar tog Houthi-bevægelsen kontrollen over det meste af hovedstaden Sanaa 
og tvang præsident Abd-Rabbu Mansour Hadi og hans regering til at træde 
tilbage. Parlamentet nægtede, og Hadi blev sat i husarrest, som han siden er 
flygtet fra. 
</p><p>
Siden har Houthi-bevægelsen opløst parlamentet og dannet et råd, der skal 
regere landet. Magtovertagelsen er ikke anerkendt af FN eller det 
internationale samfund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2598674/usa-evakuerer-ambassade-efter-voldsomt-selvmordsangreb/">USA evakuerer ambassade efter 
voldsomt selvmordsangreb</a></p><p>
Houthi-bevægelsen har udnyttet magttomrummet til at udvide kontrollen med 
provinsen Saada, den tilstødende Amran-provins og nu altså Taiz. Det har 
ført til måneders sammenstød med lokale stammer og al Qaeda, og øget frygten 
for, at det fattige og stærkt bevæbnede land ved foden af den arabiske halvø 
ender i en borgerkrig. 
</p><p>
FN Sikkerhedsråd mødes i dag søndag til et hastemøde for at drøfte situationen 
i Yemen. 
</p><p>
USA støtter sammen med andre medlemmer af Sikkerhedsrådet den afsatte 
præsident og opfordrer Houthi-bevægelsen til at stoppe deres voldelig oprør 
i landet. 
</p><p>
Flere lande har lukket deres ambassader, siden Houthi-bevægelsen overtog 
magten. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2597395/selvmordsbombere-skaber-blodbad-i-moske/">Selvmordsbombere skaber 
blodbad i moske</a></p>	
</div>
</div></body></html>
