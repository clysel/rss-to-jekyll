---
layout:     post
title: 	    "Spørgsmål og svar: Borgmester forklarer kovendinger om bycykler"
post_author:	    
post_date:	    Thu, 30 Apr 2015 18:42:11 +0200
post_site:	    politiken.dk 
post_link:	    http://politiken.dk/indland/ECE2649383/spoergsmaal-og-svar-borgmester-forklarer-kovendinger-om-bycykler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»GoBike har endegyldigt bevist, at de ikke evner at levere varen. Vi skal ikke 
kaste gode penge efter det, der har vist sig at være en tvivlsom leverandør, 
og derfor smækker vi kassen i for at begrænse tabet«. 
</p><p>
Sådan lød det fra Københavns miljø- og teknikborgmester Morten Kabell (EL) for 
14 dage siden, da han højst overraskende meldte ud, at han var parat til at 
trække stikket til de nye el-bycykler, som bliver leveret til hovedstaden af 
firmaet GoBike. 
</p><p>
I går lød det så fra teknik- og miljøborgmesteren, at man alligevel vil 
fortsætte projektet. Det skyldes, at GoBike har stillet nye garantier for, 
at de resterende bycykler rent faktisk <i>kommer</i> på gaden, og at der er 
styr på selskabets økonomi. 
</p><p><i class=" bl-elem">Morten Kabell, for to uger siden sagde du:»Jeg troede indtil for nylig, at 
de 1.860 ville komme på gaden. Også for to måneder siden, da jeg blev 
interviewet af Politiken. Nu tror jeg ikke engang på det i en nær fremtid, 
og så bliver man på et tidspunkt nødt til at drage konsekvensen og lukke 
pengekassen. Det er det mest ansvarlige«. Hvad siger du nu? </i></p><p>
»I dag siger jeg, at jeg er enig med mig selv, og at det er en klog, Morten 
Kabell, der udtaler sig. Nej, spøg til side. Der er ingen tvivl om, at jeg 
er parat til at lukke pengekassen igen, hvis ikke GoBike kan overholde 
aftalen. Jeg meldte hårdt ud for 14 dage siden, og det har betydet, at 
GoBike har reageret og givet svar. Vi skal have nogle helt klare økonomiske 
og juridiske garantier, og en garanti for, at cyklerne står på gaden 
hurtigst muligt, for at projektet kan fortsætte«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2648705/slingrekurs-omstridt-bycykel-paa-vej-ind-i-varmen-igen/">Slingrekurs: Omstridt bycykel 
på vej ind i varmen igen</a></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Kabell-citaterWEB2_932792y.jpg" alt="" border="0"/></span></p><p/><h3>
Nødvendigt at sætte hårdt ind 
</h3><p><i class=" bl-elem">For to uger siden sagde, du: »Nok er nok. Vi har reelt set det scenarie, at 
vi har et konkursbo, altså GoBike. Vi kunne som kommune selvfølgelig selv 
udvide, udvikle og drive bycykelsystemet. Men realistisk set er det ikke en 
kommunal opgave«. Hvad siger du nu? </i></p><p>
»Vi blev dengang forsøgt kørt rundt i manegen, om man så må sige, og derfor 
var det nødvendigt at sætte hårdt ind. Min kommentar dengang gik på, at jeg 
havde mistet tålmodigheden med GoBike, og det står jeg fortsat ved. Jeg 
mener det samme i dag som for 14 dage siden. Den leveranceplan, vi har fået 
nu fra GoBike, gennemgår min forvaltning meget, meget grundigt, og i næste 
uge vil vi afgøre, om vi går videre«, siger Morten Kabell. 
</p><p><i class=" bl-elem">Kan du forstå, hvis nogen udefra undrer sig over forløbet, hvor det først 
blev meldt ud, at man ville stoppe aftalen med GoBike og så nu melder ud, at 
man vil fortsætte med GoBIke? </i></p><p>
»Jeg håber, at udenforstående ser en borgmester, som reagerer. Jeg reagerer 
på, at vi ikke skal gamble med københavnernes penge og sørge for, at GoBike 
lever op til den kontrakt, som borgerrepræsentationen med et stort flertal 
har indgået omkring bycyklerne. Hvis det viser sig, at de ikke kan overholde 
kontrakten, må vi tage konsekvensen af det«. 
</p><p><i class=" bl-elem">Hvad så hvis GoBike kan levere de fornødne bankgarantier lige nu og 
efterfølgende - måske om tre måneder - alligevel går konkurs? </i></p><p>
»Så har man forsøgt så godt man kunne at sikre kommunens værdier maksimalt. Og 
levet loyalt op til borgerrepræsentationens beslutning om, at der skal være 
et bycykelsystem i København«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2649672/borgmester-vil-ikke-bremse-prestigeprojekt-vi-gambler-ikke-med-kommunens-penge/">Borgmester vil ikke bremse 
prestigeprojekt: Der kommer 1.000 cykler på gaden til sommer</a></p><h3>
En avanceret, opgraderet cykel 
</h3><p><i class=" bl-elem">Morten Kabell, for to uger siden sagde du: »Havde der stået de cykler, der 
skulle i dag, så havde jeg også forsvaret projektet på samme måde, som jeg 
gjorde for to måneder siden, og sagt, at det var det rigtige projekt. Men 
GoBike har lovet mere, end de kunne holde. De har ikke haft styr på 
økonomien og ikke leveret, hvad de skulle. De har simpelthen ikke været 
deres opgave voksen«. Hvad siger du nu? </i></p><p>
»Jeg siger præcis det samme som for 14 dage siden. De var ikke opgaven voksen 
dengang. Og hvis vores undersøgelser viser, at de ikke kan levere de 
garantier, så kan vi ikke fortsætte. Men de har nu svaret på et påkrav, og 
hvis de kan levere det krævede, så bryder vi ikke kontrakten med dem«. 
</p><p><i class=" bl-elem">Men synes du fortsat, at det er det rigtige projekt?</i></p><p>
»Ja. Jeg har hele tiden bakket op om selve de cykler, der er derude. Det er 
gode cykler. Det gjorde jeg for to måneder siden og for to uger siden, og 
også i dag. Det er en moderniseret cykel. En avanceret og opgraderet cykel«. 
</p><p><i class=" bl-elem">I aften skal du forelægge hele forløbet omkring el-bycyklerne i Københavns 
Borgerrepræsentation. Hvad forventer du af det møde, og hvad vil du sige til 
kritikerne af bycykelprojektet? </i></p><p>
»Jeg ser frem til en god og levende debat. Venstre og Konservative har været 
imod bycykelsystemet hele tiden. De er imod cykler og går ind for biltrafik. 
Det hører til i det forrige århundrede. Så de skal være velkommen til at gå 
i offensiven«. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2649563/undren-paa-raadhuset-lad-titanic-gaa-ned-morten-kabell/">Undren på rådhuset: Lad 
Titanic gå ned, Morten Kabell</a></p>	
</div>

</div></body></html>
