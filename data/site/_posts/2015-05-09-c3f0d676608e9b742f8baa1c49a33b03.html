---
layout:     post
title: 	    "Få 3 andre oplevelser på det vestlige Lolland"
post_author:	    
post_date:	    Sat, 09 May 2015 21:08:52 +0200
post_site:	    politiken.dk 
post_link:	    http://politiken.dk/rejser/nyheder/ferieidanmark/ECE2653873/faa-3-andre-oplevelser-paa-det-vestlige-lolland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<h3>
Fiskeri: Langø er en havn
</h3><p>
Langø – det lyder som navnet på en ø, men det er det ikke, og man kan snildt 
køre dertil ad landevejen.
</p><p>
Ved de store digeanlæg i 1870’erne blev Langø, som indtil da havde været en ø 
med fire gårde, en del af Lolland. I dag huser landsbyen omkring 350 
indbyggere og Vestlollands største fiskerihavn samt en lystbådehavn.
</p><p>
På Langø Havne Café kan turister være heldige at møde havneformand Erik 
Rasmussen og fisker Johnny Krog. De to er absolut ikke optimister på 
fiskeriets vegne. 
</p><p>
»Der er kun seks både, som fisker fuldtids. Da der var flest, var vi oppe på 
25. Man skal virkelig brænde for det at fiske. Det er en livsstil«, siger 
Erik Rasmussen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2641851/moen-satser-paa-stjernerne/">Møn satser på stjernerne</a></p><p>
Johnny Krog brænder for fiskeriet, men spørgsmålet er, hvor længe. Klokken tre 
om natten sejler han og makkeren ud med ’Duddi Krog’ – Duddi var konens 
kælenavn som barn – og kommer tilbage ved middagstid. 
</p><p>
»Vi er kun to på båden. Hver båd har sin kvote, og indtjeningen går ned, hvis 
vi skal have en ekstra mand om bord. Vi skal være mange dage på vandet for 
at få det til at løbe rundt. De store trawlere løber med gevinsten, og vi 
kystfiskere er endda langt mere miljøvenlige. Selv håber jeg dog at 
fortsætte til pensionsalderen, men mine børn får ikke lov til at tage over 
efter mig«, siger den 48-årige fisker.
</p><p>
Fisker Krog begræder også tabet af kystfiskeriet på turisternes vegne, for 
snart kan de ikke længere opleve idyllen i de små fiskerihavne. 
</p><h3>
Søfart. Skibe går i havn på museum
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Naskov_Skibsmuseum__933386y.jpg" alt="" border="0"/><span class="caption"><span class="f-img-caption">Stolthed. 
</span>Mogens Andreasen foran hospitals- skibet ’Jutlandia’ på Skibs- og Søfartsmuseet i Nakskov. Foto: Morten Langkilde</span></span>
De færreste museer har udstillet en kulklump, men det har Skibs- og 
Søfartsmuseet i Nakskov.
</p><p>
»Kulklumpen er hjembragt fra Columbia af en overstyrmand i ØK, Torben Brem 
Petersen. En hel del af vores udstillingsgenstande er hjembragt af lokale 
søfolk, som har været på togt. De er så kommet forbi og har spurgt, om det 
har interesse«, fortæller museets bestyrelsesformand Mogens Andreasen.
</p><p>
Formanden har en fortid som klejnsmed på Nakskov Skibsværft, og værftets skibe 
dominerer meget naturligt museet. 234 skibe blev det til fra grundlæggelsen 
i 1916 til lukningen i 1987. 
</p><p>
Galionsfigurer i form af kong Neptun, maskintelegrafer, uniformer, 
olieplatforme, skibsmalerier, sekstanter, kompasser, skibsklokker og meget 
andet udstyr kan nok sætte fantasien i gang hos en sølysten pige eller dreng.
</p><p><b class="ext-link">LSÆ OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2646770/paa-sjaellands-odde-ligger-stenhaarde-minder-om-fortidens-bedrifter/">På Sjællands Odde ligger 
stenhårde minder om fortidens bedrifter</a></p><p>
Museets og nok også værftets stolthed er hospitalsskibet ’Jutlandia’, som blev 
bygget i Nakskov i 1934, men vendte tilbage til værftet i 1951 for at blive 
ombygget, så det kunne fungere som hospitalsskib under Korea-krigen 
1950-1953. Skibet blev malet hvidt med et rødt kors på siden. Hun sejlede 
under tre flag: Dannebrog, Røde Kors’ og FN’s. Museet har en meget flot 
model af ’Jutlandia’.
</p><p>
En anden af museets attraktioner er ’Skoleskibet Danmark’ bygget i 1933 også 
på Nakskov Skibsværft. ’Skoleskibet Danmark’ afløste ’Skoleskibet 
København’, som forsvandt sporløst under en sejlads mellem Buenos Aires og 
Adelaide i 1928. En aldrig opklaret tragedie.
</p><h3>
Lokal mad. Den Fuldkomne Fisker er en restaurant
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Restaurant_Den_Fuld_933382x.jpg" alt="" border="0"/><span class="caption"><span class="f-img-caption">Foto: 
</span>Morten Langkilde</span></span>
Ingen er fuldkommen, men torsketournedoen på restaurant Den Fuldkomne Fisker i 
Onsevig på det nordvestlige Lolland er perfekt.
</p><p>
Hanne og Carl Madsen driver foruden Onsevig Camping restauranten med det 
besynderlige navn, som er opkaldt efter Isaac Waltons 
lystfiskerlitteraturens klassiker, ’The Compleat Angler’, fra 1653.
</p><p>
Ægteparret serverer lokale og om muligt økologiske retter, men stærkt 
inspireret fra de varme lande. Hvert år tager de sydpå for at få 
inspiration. I mange år var det Sydfrankrig og Spanien, men de seneste år 
har det været Marokko og den vestlige del af Sahara, hvor tuaregerne bl.a. 
har lært parret at lave tagines på ørkenmaner. Selv kalder Hanne og Carl 
deres kokkeri for et fusions- eller tålmodighedskøkken. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2646457/paa-ferien-kobler-vi-af-men-hvad-er-koden-til-wi-fi/">På ferien kobler vi af, men 
»hvad er koden til wi-fi?«</a></p><p>
»Vi realiserer det, vi selv synes er godt, og lader naivitet og fantasi spille 
med uden at vide, hvor vi havner«, fortæller Carl Madsen.
</p><p>
Denne aften er parret kommet sikkert i havn med en treretters menu plus seks 
salater og dessert til 350 kroner. Foruden torsketournedos med æblekapers og 
ingefærsennepssauce serverer parret ribbenssteg med syltede stikkelsbær og 
hed sort peber. Derefter kommer sous vide inderlår fra en herefordkalv. 
Dessertvalget består af solstiktærte med hjemmelavet is eller kirsebærtærte.
</p><p class=" bl-elem">
Carl Madsen siger rosende om sin hustru, at hun »maler billeder inde i munden 
på folk«, og det har han så evigt ret i. Ikke nok med det – Hanne Madsen 
maler også smukke billeder.
</p>	
</div>

</div></body></html>
