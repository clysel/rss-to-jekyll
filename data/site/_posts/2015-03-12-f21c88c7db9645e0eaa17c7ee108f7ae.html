---
layout:     post
title: 	    "Se Nasas raketmotor forvandle sand til glas"
post_author:	    Thomas Djursing
post_date:	    Thu, 12 Mar 2015 08:45:00 +0000
post_site:	    ing.dk 
post_link:	    http://ing.dk/artikel/se-nasas-raketmotor-forvandle-sand-til-glas-174722
---
<html><body><div><section class="body"><p>Ørkenen i den amerikanske stat Utah rystede i går, da Nasa og Orbital ATK tændte verdens hidtil største raketmotor på fastbrændstof. I løbet af to minutter slugte motoren 630 ton brændstof i en test, der indtil videre tyder på at være en stor succes.</p>
			<p>»Det var en meget ren test denne morgen, og jeg er stolt af vores team og alt det hårde arbejde, der gik med at sikre gøre denne milepæl til en succesfuld begivenhed for alle involverede,« lyder det fra Charlie Precolurt, chef for Orbital ATK´s raketmotorafdeling i en <a href="http://www.orbitalatk.com/news-room/insideoa/QM-1-test/">pressemeddelelse</a>. Nu skal teknikkerne i gang med at gennemgå data fra de flere end 500 sensorer.</p>
			<p><section class="video plugin"/></p>
			
			<p/></section><p>Under testen blev brændkammeret over 3000 grader (celsius) varmt, hvilket ikke bare får stål til at smelte, men til at koge, skriver Orbital ATK selv. Motoren klarede sig dog fint, selvom varmen fra motoren - som forventet - forvandlede sandet omkring betonelementerne på jorden til glas.</p>
			<p>Det er tredje gang, Nasa tester QM-1, men første gang, det sker specifikt med henblik på at gøre raketmotoren flyveklar til den såkaldte SLS-raketkonfiguration, der består af to QM-1-motorer og fire hovedmotorer fra rumfærgen.</p>
			<p>Testen af QM-1 i Utah var en såkaldt 'hot test', hvor motoren inden start var 32 grader varm. Ved næste test skal motoren køles ned til 5,5 grader for at teste dens performance under kolde temperaturer.</p>
			<p>Næste test bliver i foråret 2016, og hvis alt fortsat går efter planen, så skal to QM-1-motorer hjælpe med at løfte SLS ud i rummet i slutningen af 2018.</p>
		
		  </div></body></html>
