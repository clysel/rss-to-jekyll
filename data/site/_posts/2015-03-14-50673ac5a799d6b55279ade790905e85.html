---
layout:     post
title: 	    "Udsatte børn lider, når der er for få voksne"
post_author:	    
post_date:	    Sat, 14 Mar 2015 14:07:44 +0100
post_site:	    politiken.dk 
post_link:	    http://politiken.dk/indland/ECE2587559/udsatte-boern-lider-naar-der-er-for-faa-voksne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Børn med diagnoser. Børn af forældre, der har psykiske lidelser eller 
misbrugsproblemer. Eller børn med sproglige vanskeligheder. 
</p><p>
Disse børn bliver ifølge forskere og pædagogisk personale særlig hårdt ramt, 
når antallet af børn per voksen i daginstitutioner er for højt. 
</p><div class="art-quote article-box">
<p class="quote"/>
<blockquote>
<p class="quote-txt">
Vi har fokus på de børn, der har det sværest
</p>
<p class="sender">
Annette Lind, børneordfører 
</p>
</blockquote>
</div><p/><p>
»Socialt udsatte børn er særligt sårbare. Normeringen i dag er slet ikke tunet 
til børn med særlige behov. Den er ikke tilstrækkelig«, siger Grethe 
Kragh-Müller, børnepsykolog og lektor ved Institut for Uddannelse og 
Pædagogik, Aarhus Universitet. 
</p><p>
En ny undersøgelse fra FOA, der organiserer pædagogmedhjælperne, konkluderer 
det samme. 
</p><p>
86 procent af de 1.148 pædagogmedhjælpere og dagplejere, der har deltaget, 
svarer, at de har at gøre med børn, der er berørt af »økonomisk eller social 
ulighed«. 70 procent oplever, at normeringen er for dårlig til, at de »kan 
tage sig ordentligt« af børnene. 
</p><h3>
15 procent har særlige udfordringer
</h3><p>
Samme virkelighed oplever pædagogerne ifølge Bupl-formand Elisa Bergmann. 
Ifølge hende har 15 procent af alle børn særlige udfordringer. 
</p><p>
»Vi har udsatte børn, hvor der er en særlig opgave for pædagogerne. Det kan 
være rigtig svært at løfte den opgave med en dårlig normering. Der kan være 
tidspunkter på dagen, hvor man er alene, hvor det er svært at guide barnet i 
forhold til for eksempel konflikter med andre børn. Har vi ikke 
ressourcerne, risikerer de her børn at blive tabt«, siger Bupl-formanden, 
der havde håbet, at regeringen i sin kommende børnepakke ville sikre en 
bedre normering i daginstitutionerne, hvilket dog ikke sker. Til gengæld 
roser hun regeringens fokus på udsatte børn i udspillet. 
</p><p>
»Men man kan glemme alt om at rette op på den negative sociale arv, hvis ikke 
normeringen er i orden. Så forstærker vi de sociale uligheder«, lyder det 
fra professor ved Psykologisk Institut under Aarhus Universitet Dion Sommer.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2587269/katastrofalt-og-uigennemtaenkt-eksperter-giver-droeje-hug-til-regeringens-boernepakke/">»Katastrofalt« og 
»uigennemtænkt«: Eksperter giver drøje hug til regeringens børnepakke</a></p><p>
Samme vurdering har Grethe Kragh-Müller: 
</p><p>
»Er der store grupper af børn, der skal finde ud af at lege sammen, er det dem 
med de bedste sproglige og sociale færdigheder, der klarer sig bedre, når 
der ikke er så mange voksne. Man ved også fra anden forskning, at hvis et 
barn har sproglige udfordringer, har det mere brug for at være sammen med 
voksne, fordi det er via voksne, at børn lærer sproget«, siger hun og 
tilføjer, at udsatte børn kan have problemer med at »regulere deres 
følelser«: 
</p><p>
»Så har man ekstra brug for en voksen til at hjælpe, så man for eksempel ikke 
kommer til at tage de andres legetøj eller sætter tænderne i de andre. Nogle 
gange kan et barn ikke styre de handlinger. Og er der et utilstrækkeligt 
antal voksne, kan barnet ikke lære det«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2575704/kvaliteten-i-boernehaven-bliver-vaerre-med-over-20-ansatte-per-leder/">Kvaliteten i børnehaven bliver 
værre med over 20 ansatte per leder</a></p><p>
Annette Lind, børneordfører for S, har »stor tillid til, at kommunerne leverer 
god pasning og har de kompetencer, der skal til«. 
</p><p><i class=" bl-elem">Men hvad siger du til, at normeringen i dag ikke er tunet til at rumme børn 
med særlig behov?</i></p><p class=" bl-elem">
»Normeringen er vigtig, men vi synes ikke, at det er det eneste, der spiller 
en rolle. Vi gør rigtig mange gode ting i den her børnepakke og har blandt 
andet fokus på de børn, der har det sværest i vores dagtilbud, fordi en 
tidlig indsats virker. Havde man penge nok, kunne man putte alle de penge, 
man ville i området. Men vi har allerede givet mange penge til 
børneområdet«. 
</p>	
</div>
</div></body></html>
