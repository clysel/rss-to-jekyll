---
layout:     post
title: 	    "Skoleelever mindes frihedskæmpere: »De har ofret så meget, alle dem, der ligger her«"
post_author:	    
post_date:	    Mon, 04 May 2015 15:30:26 +0200
post_site:	    politiken.dk 
post_link:	    http://politiken.dk/indland/ECE2654023/skoleelever-mindes-frihedskaempere-de-har-ofret-saa-meget-alle-dem-der-ligger-her/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sabrina Shando lader blikket vandre fra det ene navn til det andet på 
mindemuren. Hendes klassekammerater fra 8. klasse på Ellebjerg Skole er 
allerede videre og står længere fremme i en gruppe og småsnakker. Et øjeblik 
står Sabrina Shando helt stille foran en inskription, der fortæller, at 
navnene på mindepladerne er navne på danske frihedskæmpere - 151 i alt, som 
forsvandt sporløst under krigen. Under inskriptionen ligger en krans. Den 
har Kammeraternes Hjælpefond - stiftet af tidligere kz-fanger - netop lagt. 
</p><p>
16-årige Sabrina Shando er taget til Mindelunden på grænsen mellem Københavns 
og Gentofte Kommune sammen med kammeraterne i sin klasse og en lærer. Mest 
for at blive klogere på, hvad der egentlig skete, da Danmark blev befriet 
fra den tyske besættelsesmagt for 70 år siden. Men også for bare at mindes. 
</p><p>
»De har ofret så meget, alle dem, der ligger her. De må ikke blive glemt. Det 
er fascinerende, at det var almindelige mennesker, der havde modet til at gå 
op mod tyskerne«, siger hun. 
</p><p>
Sabrina Shando kender ikke nogen, der har deltaget i den danske frihedskamp. 
Men hendes farfar var med i Anden Verdenskrig. 
</p><div class="art-quote article-box">
<p class="quote"/>
<blockquote>
<p class="quote-txt">
Krig betyder ikke så meget for mig. Nok mest fordi jeg ikke har oplevet det. 
Endnu.
</p>
<p class="sender">
August Blinkenberg, 13, elev på Søndersøskolen i Furresø Kommune 
</p>
</blockquote>
</div><p/><p>
»Han kæmpede sammen med englænderne. Jeg kan ikke lige huske præcist, hvordan 
det foregik, men det var i havet ud for Afrika et sted. Han var i marinen«, 
forklarer hun. 
</p><p>
For hende handler krig mest om konflikter, der er kørt fast i følelser. 
</p><p>
»Krig er ikke at have andre udveje. Det er vrede. Det er, når man ikke har 
andre måder at blive enige på«, siger hun. 
</p><h3><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Blomster_i_Mindelun_933598y.jpg" alt="" border="0"/><span class="caption"><span class="f-img-caption">minde. 
</span>16-årige Sabrina Shando fra Ellebjerg Skole ved et af gravstederne for danske frihedskæmpere, der blev fundet myrdet i det område, der senere fik navnet Mindelunden. Her fandt modstandsstyrker 5. maj 1945 202 grave. 106 af dem efterfølgende begravet i Mindelunden, mens de øvrige ifølge de efterladtes ønsker blev begravet i deres hjemsogn. Foto: Jens Dresling</span></span></h3><h3>
Bedsteforældre kæmpede mod tyskerne 
</h3><p>
Mørkerøde havelys i runde alubakker står langs flisbelagte stier, ved hver 
enkelt grav- og mindested og omkring tre bronzeafstøbninger af de tre 
fyrretræspæle bagerst i Mindelunden, hvor danske frihedskæmpere blev bundet 
fast og skudt. Flere steder er hvide havetelte i plastik stillet op, 
tv-kabler er trukket ind og ud gennem hække og beplantninger og mediefolk i 
større antal forsyner sig med billeder, interviews og praktisk viden om det 
mindearrangement, som med dronningen og statsministeren i spidsen om nogle 
timer skal markere 70-året for befrielsen. 
</p><p>
Hvert år lægger lokale skoleelever blomster ved alle grave og mindeplader. I 
år er det 7. klasse på Hellerup Skole, der gør det. Sammen med et par 
klassekammerater lægger Sophus Verwohlt små buketter i røde, hvide og lilla 
blomster ved flere af de 106 gravpladser ved billedhugger Axel Poulsens 
granitmonument. 
</p><p>
Sophus Verwohlt ved »rigtig meget« om Anden Verdenskrig, for i sjette klasse 
havde han tema om krigen gennem to timer hver eneste uge, fortæller han. 
Sophus Verwohlts farmor og farfar var begge med i modstandsbevægelsen, og 
hans farmor har fortalt om det. 
</p><p>
»De var involveret i sabotage, men jeg kan ikke huske, hvad det var. Min 
farmor fortalte mest om, hvordan hverdagen var under krigen. At man ikke 
kunne gå nogen steder, men bare være derhjemme. Det brød hun sig ikke om«, 
siger han. 
</p><p><b class="ext-link">BILLEDGALLERI</b><a class="embeddedlink" href="http://politiken.dk/fotografier/ECE2649209/jubel-skud-glaede-og-mere-jubel/">Jubel, skud, glæde og mere jubel</a></p><p>
Sophus Verwohlt oplever, at det »vækker noget« i ham at se de mange navne på 
stenene. 
</p><p>
»Det handler om, at man her kan se, hvem der gjorde noget. Hvem der ikke bare 
blev siddende derhjemme i stuerne. Disse folk gjorde noget. Og de blev 
dræbt«, siger han. 
</p><p>
»Krig er en forkert måde at løse problemer på. Der bliver slået for mange 
ihjel. Krig er ligesom når børn skændes og bliver uvenner - voksne bruger 
bare våben. Jeg tænkte en del på krig, og hvad det er for noget under 
terroren i København forleden. Hvor smålig kan man egentlig være? At slå 
nogen ihjel, fordi de har en anden religion og hudfarve«, funderer han. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Befrielsen__Skoleb__933619y.jpg" alt="" border="0"/><span class="caption"><span class="f-img-caption">buketter. 
</span>14-årige Sophus Verwohlt (i midten) fra Hellerup Skole bære en kasse med små buketter.Sammen med klassekammerater satte han tidligere i dag en buket ved alle gravsteder og mindesteder for myrdede danske modstandsfolk, der ligger begravet i Mindelunden. Foto: Jens Dresling</span></span></p><p>
Buketterne er delt ud på gravene, og 13-årige August Blinkenberg fra 
Søndersøskolen i Furresø Kommune er en af de mange, der står midt i det hele 
og kigger på sammen med sine klassekammerater. 
</p><p>
»Hvis ikke disse mennesker havde kæmpet for Danmark mellem 1940 og 1945, kunne 
meget have set anderledes ud i dag. Måske havde vi været tyskere eller 
stadig besat eller noget«, siger han. 
</p><p>
August Blinkenbergs oldemor har fortalt ham om krigen. 
</p><p>
»Hun syntes ikke, det var særlig fedt. Eller det var vist nok fint nok i 
starten, men da alle modstandsgrupperne begyndte at komme, var det ikke så 
fedt. Så var der ikke så meget frihed længere«, siger han. 
</p><p>
Han tænker ikke så meget på krig. 
</p><p>
»Krig betyder ikke så meget for mig. Nok mest fordi jeg ikke har oplevet det. 
Endnu. Men jeg tænker da alligevel af og til - som i dag - hvordan det ville 
være, hvis der var krig her - det kan jeg godt blive lidt nervøs for. Mest 
det med døden. Altså for at blive skudt eller miste min frihed«, siger han. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Blomster_i_Mindelun_933599y.jpg" alt="" border="0"/><span class="caption"><span class="f-img-caption">befrielse. 
</span>13-årige August Blinkenberg fra Søndersøskolen i Furresø Kommune tænker mest over det med krig, »når der lige dukker noget op«. Foto: Jens Dresling</span></span></p><p>
Kaya Toldstrid Bach går i klasse med August Blinkenberg. Hun ved ikke så meget 
om Anden Verdenskrig, forklarer hun. For hun har ikke rigtig haft om det i 
skolen. Kun lidt her til morgen, inden de tog afsted. Hun synes også, at det 
er svært at forholde sig til krig. 
</p><p>
»Krig er lidelse. Eller jeg forstår faktisk ikke helt krig. Kan man ikke bare 
blive i sine egne lande? Hvorfor overhovedet besætte Danmark? De fleste fra 
USA ved for eksempel slet ikke, at Danmark findes. De tror bare, at vi er en 
ø i Norge eller sådan noget, så hvorfor?«. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00933/Blomster_i_Mindelun_933596y.jpg" alt="" border="0"/><span class="caption"><span class="f-img-caption">mindested. 
</span>Det er vigtigt at besøge Mindelunden på en dag som i dag, mener Kaya Toldstrid Bach fra Søndersøskolen i Furresø Kommune. For selv om det er 70 år siden, at Danmark blev befriet er mindedagen »ikke bare noget, man kan droppe. For det her sted repræsenterer de oprørere, der fik tyskerne ud af Danmark. Det er vigtigt at have et mindested, også hvis det skulle ske igen«, siger hun. Foto: Jens Dresling</span></span></p>	
</div>

</div></body></html>
