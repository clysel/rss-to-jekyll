---
layout:     post
title: 	    "Tæt far-søn-forhold er fundamentet for Kristoffs succes"
post_author:	    
post_date:	    Sun, 12 Apr 2015 10:39:02 +0200
post_site:	    politiken.dk 
post_link:	    http://politiken.dk/sport/cykling/ECE2624831/taet-far-soen-forhold-er-fundamentet-for-kristoffs-succes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da det norske dagblad Verdens Gang efter Alexander Kristoffs triumf i 
Scheldeprijs i onsdags præsenterede en fotokollage på forsiden af sit 
sportstillæg med den norske cykelstjerne og den belgiske legende Eddy Merckx 
som de dominerede skikkelser ledsaget af en lille rubrik ’Alexander bedre 
end den største’, gav det anledning til lettere overbærende bemærkninger 
tangerende til det hånlige fra medier ude i verden. 
</p><p>
Og det var vel også et udslag af den ofte proportionsforvrængende nationale 
begejstring over opsigtsvækkende præstationer, som ikke kun kendes i Norge, 
men også i talrige andre nationer, ligefrem at hæve øjeblikkets mest 
succesrige aktør på den internationale cykelscene op over det snart 70-årige 
koryfæ. 
</p><p>
For med al respekt for Kristoffs bedrifter befinder de sig ikke – og kommer 
det heller aldrig – på et niveau, som overhovedet tåler sammenligning med 
Eddy Merckx’. 
</p><p>
Heller ikke selv om nordmanden på ni dage formåede at vinde både Driedaagse De 
Panne – plus tre etapesejre – Flandern Rundt og Scheldeprijs, hvilket den 
blandt meget andet femdobbelte belgiske Tour de France-triumfator aldrig var 
i stand til. Måske fordi etapeløbet blev kørt første gang i 1977, da Merckx 
var tæt på at sætte punktum for sin karriere. 
</p><h3>
Fortjener lovord i læssevis 
</h3><p>
Når det er sagt, er det fuldstændig indiskutabelt, at den 27-årige Kristoff 
fortjener lovord i læssevis for sin exceptionelle sæsonstart, der med 
foreløbig 11 sejre har sendt ham suverænt til tops på vinderlisten og 
ligeledes gør det russiske Katusha-mandskabs kaptajn til den mest 
fremtrædende favorit i det tredje af den krævende idræts store monumenter, 
Paris-Roubaix. Scorer han topkarakter også her, indtager han samtidig 
førstepladsen på WorldTour-ranglisten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2624681/6071040-brosten-truer-aktoererne-i-dagens-paris-roubaix/">6.071.040 brosten truer 
aktørerne i dagens Paris-Roubaix</a></p><div class="art-fakta article-box">
<h4 class="">
Alexander kristoff</h4>
<h5>
Blå bog </h5>
<div class="fakta-body" data-buildingblock="embedded_factboxlink">
<p><b>Født 5. juli</b> 1987 i Norge, professionel i 2010 på amerikanske BMC, 
skiftede i 2012 til russiske Katusha.
</p><p><b>Har i år</b> vundet 11 løb med Flandern Rundt som højdepunktet. 
</p><p><b>Andre store sejre: </b>Milano-Sanremo, Vattenfall Cyclassics og to etaper i 
Tour de France sidste år.
</p><p class=" bl-elem"><b> Har kørt Paris-Roubaix </b>fem gange, udgik i 2010, 2011 og 2014, nr. 
9 i 2013 og 57 i 2012.
</p>
</div>
</div><p>
Der ligger ikke den mindste gnist af tilfældighed bag den position, Alexander 
Kristoff har erhvervet – måske lige bortset fra, at grunden lagdes i 
begyndelsen af 1990’erne, da den norske læge Stein Ørn forelskede sig i Anna 
Kristoff, der havde en seksårig søn, Alexander. </p><p>
Stein og Anna flyttede i 1996 til Stavanger, fik siden fire børn sammen, og 
Stein Ørn, der var dybt involveret i cykelsporten, så et helt specielt 
potentiale i Alexander, der langsomt udviklede en brændende passion for 
stedfarens yndlingsidræt. Fra første færd har Stein Ørn, der i dag er 
overlæge på hjerteafdelingen på Stavanger universitetssygehus, udarbejdet 
Alexanders træningsprogrammer og gør det stadig, og dette meget tætte 
far-søn-forhold danner fundamentet for Alexander Kristoffs succes. 
</p><p>
Tidligt trænede Alexander Kristoff væsentlig mere end sine jævnaldrende ud fra 
Stein Ørns principper om, at det ikke handler om at tilrettelægge arbejdet 
ud fra alderen, men ud fra hver enkelts færdigheder. 
</p><p>
Resultaterne lod vente på sig, men støt og roligt begyndte de at komme, og da 
den 19-årige Alexander Kristoff i 2007 henviste Tour de France-helten Thor 
Hushovd til andenpladsen i kampen om det nationale mesterskab, rettedes 
opmærksomheden mod hans person for alvor i Norge. 
</p><h3>
Gennembrud i Milano-Sanremo 
</h3><p>
Internationalt oplevede Kristoff det bragende gennembrud med sejren i 
Milano-Sanremo sidste år, men for Stein Ørn kom den ikke som nogen 
overraskelse. 
</p><p>
»Vi lagde en plan for nogle år siden, for det er umuligt at nå op på højeste 
niveau uden en gradvis opbygning af formen. Faktisk havde vi mere eller 
mindre forudset, at Alexander i år skulle vinde et af de store monumenter«, 
udtalte stedfaren efter opvisningen i klassikeren. 
</p><p><b class="ext-link">FAKTA</b><a class="embeddedlink" href="http://politiken.dk/sport/cykling/ECE2621618/her-er-de-27-paver-i-paris-roubaix/">Her er de 27 brostenspassager i 
Paris-Roubaix</a></p><p>
Efter dagens opgave står menuen på pause for Kristoff, der har været i gang 
uafbrudt siden 8. februar. Næste kulmination er programmeret til Tour de 
France – sandsynligvis med et nyt opgør mod Tinkoff-Saxos Peter Sagan om den 
grønne pointtrøje. 
</p><p class=" bl-elem">
Lønforhandlinger forestår ligeledes, og Kristoff håber i fremtiden at kunne 
hæve en årsgage på mellem 15 og 20 mio. kr. 
</p>	
</div>

</div></body></html>
