---
layout:     post
title: 	    "271 forfalskninger af Picasso, Warhol, Miró beslaglagt i Spanien"
post_author:	    
post_date:	    Wed, 04 Mar 2015 16:13:30 +0100
post_site:	    politiken.dk 
post_link:	    http://politiken.dk/kultur/kunst/ECE2573169/271-forfalskninger-af-picasso-warhol-mir-beslaglagt-i-spanien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Endnu en gruppe formodede kunstforfalskere er anholdt i Spanien, og denne gang 
er antallet af beslaglagte malerier rekordhøjt: 
</p><p>
271 falsknerier af blandt andre Pablo Picasso, Andy Warhol, Joan Miró, Joaquin 
Sorolla er i politiets varetægt, rapporter den spanske avis El Mundo. 
</p><p>
Anholdelserne skete sidste weekend i den tredjestørste spanske by Valencia, og 
i alt 10 personer er nu sigtet i sagen. De tæller ifølge spansk politi både 
kunstforfalskere og bagmænd, der systematisk har fodret kunstmarkedet i over 
syv år. 
</p><div class="art-quote article-box">
<p class="quote"/>
<blockquote>
<p class="quote-txt">
Vi får væsentligt flere henvendelser fra folk, der klart prøver os af
</p>
<p class="sender">
Kasper Nielsen, direktør for Bruuns Rasmussen Kunstauktioner 
</p>
</blockquote>
</div><p/><p>
Falsknerierne er blevet solgt via både mindre gallerier og netauktioner, og 
ifølge chefen for den spanske politimyndighed med ansvar for landets 
kulturarv, Antonio Tenoria, har de tjent store summer på bedrageriet. 
</p><p>
Dokumenter beslaglagt i sagen skulle blandt andet dokumentere, at et 
forfalsket værk af den spanske kunstner Antoni Tàpies er blevet solgt for 
180.000 euro (svarende til 1,3 mio. kroner), mens et andet værk er solgt for 
omkring 1 mio. euro (7,5 mio. kroner). Ifølge den spanske politichef er 
væksten i antallet af europæiske netauktionshuse en af forklaringerne på den 
stigende tendens til sager om kunstforfalskninger. 
</p><h3>
Dansk reaktion 
</h3><p>
I Danmark anerkender man ikke den spanske udlægning. Hos Bruun Rasmussen 
Kunstauktioner i København modtager man væsentlig flere henvendelser fra 
især udlandet om salg af falsknerier, men her vurderer man, at det stigende 
antal forfalskninger på markedet skyldes den nemme måde, hvorpå man kan 
kommunikere elektronisk. 
</p><p>
»Det, vi ser, er, at folk rundt omkring i verden mailer til en masse 
auktionshuse på en gang og vedhæfter billeder af det, de ønsker at få solgt. 
Vi får væsentligt flere henvendelser fra folk, der klart prøver os af«, 
siger direktør Kasper Nielsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2523829/kunstmarkedet-oversvoemmes-af-falsknerier/">Kunstmarkedet oversvømmes af 
falsknerier</a></p><p>
Salgsplatforme som eksempelvis e-bay, der baserer sig på elektronisk 
kunde-til-kunde-salg, er ifølge direktøren også skyld i, at der i dag 
udbydes væsentlig flere forfalskninger på markedet end før. 
</p><p>
Den aktuelle sag i Valencia kommer i kølvandet på en anden stor spansk 
politiaktion, der i januar førte til anholdelser i byerne Tarragona og 
Zaragoza. Her sigtede politiet tre personer i en sag om værker på papir af 
nogle af de samme attraktive kunstnernavne. Ifølge den spanske 
politimyndighed Guardia Civil viste tekniske undersøgelser, at seks af 
værkerne var forfalskninger af Miró, to var forfalskninger af Matisse, og et 
værk var en forfalskning af Picasso. 
</p><p>
Hos Bruun Rasmussen Kunstauktioner forklarer direktør Kasper Nielsen, at man 
har udviklet et beredskab mod forfalskninger. Et stigende antal henvendelser 
bliver afvist allerede ved den indledende kontakt. Før anholdelserne i 
januar afviste auktionshuset at sælge en række tegninger, som i princippet 
kunne være omfattet af den spanske sag om falsknerier på papir. 
</p><h3>
Spaniere afvist i Danmark 
</h3><p>
Auktionshuset blev kontaktet pr. mail af en sydeuropæisk person, som tilbød 
netop papirværker af blandt andre Picasso. Det danske auktionshus valgte at 
afvise salget, da det virkede mistænkeligt, at en for auktionshuset ukendt 
sydeuropæisk person skulle kontakte dem med kunstnere på det niveau, 
forklarer Kasper Nielsen. 
</p><p><i class=" bl-elem">Hvorfor kontakter I ikke politiet, når alarmklokkerne ringer? </i></p><p>
»Fordi vi ikke ville kunne bevise, at der lå en forsætlig kriminel handling 
bag. Der er rigtig mange mennesker, der tilbyder noget til os i god tro, som 
ikke er, hvad de tror. Det kan være en lysestage fra det 20. århundrede, som 
de tror, er fra 1700-tallet. Men hvis vi ved, at der ligger bevidst svindel 
bag og tror, at det kan bevises, så tager vi fat i politiet«. 
</p><p><b class="ext-link">KUNSTREDAKTØR: </b><a class="embeddedlink" href="http://politiken.dk/kultur/kunst/ECE2176724/kunstredaktoer-aegte-forfalskninger-kan-ogsaa-vaere-noget-vaerd/">Ægte forfalskninger kan også 
være noget værd </a></p><p>
Ifølge direktøren fører en mistanke om svindel til en politianmeldelse cirka 
hvert andet år hos Bruun Rasmussen Kunstauktioner. 
</p><p class=" bl-elem">
Med den aktuelle sag i Spanien er det således tredje gang, at større sager om 
kunstforfalskninger fører til anholdelser i landet. I april sidste år blev 
to mænd, der var eftersøgt af det amerikanske forbundspoliti FBI, anholdt i 
en sag med udspring i USA. De er sigtet i sagen om falske malerier af Mark 
Rothko, Franz Kline og Jackson Pollock, der er blevet solgt via et galleri i 
New York. 
</p>	
</div>
</div></body></html>
