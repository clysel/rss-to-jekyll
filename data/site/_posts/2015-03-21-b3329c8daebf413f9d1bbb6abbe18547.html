---
layout:     post
title: 	    "DF: S manipulerer vælgerne med ny indvandrerkampagne"
post_author:	    
post_date:	    Sat, 21 Mar 2015 20:28:10 +0100
post_site:	    politiken.dk 
post_link:	    http://politiken.dk/indland/politik/ECE2598521/df-s-manipulerer-vaelgerne-med-ny-indvandrerkampagne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er manipulation på højt niveau, når Socialdemokraterne i en ny kampagne om 
indvandrere og udlændinge forsøger at overbevise danskerne om, at regeringen 
fører en stram udlændingepolitik.
</p><p>
Sådan siger Dansk Folkepartis udlændingeordfører, Martin Henriksen, lørdag 
aften, hvor Socialdemokraterne har lanceret en kampagne med budskabet om, at 
der skal være stramme asylregler og flere krav til indvandrere.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2598444/socialdemokraterne-lancerer-ny-indvandrerkampagne/">Socialdemokraterne lancerer ny 
indvandrerkampagne</a></p><p>
»Hvis det lykkedes for dem at overbevise vælgerne om, at denne regering har 
ført en stram udlændingepolitik, så mener jeg, at samtlige 
pressemedarbejdere og spindoktorer, som er ansat af regeringspartierne, bør 
få en klækkelig lønforhøjelse. For så har de fortjent det«.
</p><p>
»Det er manipulation på højt niveau«, siger han i en pressemeddelelse.
</p><p>
Martin Henriksen mener, at regeringen sammen med Enhedslisten og Liberal 
Alliance - stik imod kampagnens budskab - stiller færre krav til udlændinge 
på en »lang række områder«:
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/S_fb-card_ARBEJDE_1_922781w.jpg" alt="" border="0"/><span class="caption"><span class="f-img-caption">Valgkamp. 
</span>Ny annoncekampagne fra Socialdemokraterne sætter fokus på indvandring. Foto: Annonce fra Socialdemokraterne.</span></span>
»Sagen er den, at Helle Thorning-Schmidts regering har lempet 
asylpolitikken, familiesammenføringsreglerne, reglerne for permanent ophold, 
udvisningsreglerne og reglerne for tildeling af statsborgerskab«, siger han.
</p><p>
»Og glem ikke, at Helle Thorning-Schmidt før sidste valg også lovede en stram 
udlændingepolitik. Det blev så ikke til noget, så hvorfor skulle det være 
anderledes nu«, spørger han.
</p><h3>
Brix: S er i konkurrence med V og DF
</h3><p>
Enhedslistens gruppeformand Stine Brix ærgrer sig over kampagnen. Hun ville 
hellere have en kampagne, der handler om de mennesker, der har mistet 
dagpengeretten eller børn og ældre, som mangler omsorg.
</p><p class=" bl-elem">
»Jeg synes, at det er ærgerligt, at Socialdemokraterne vælger at bruge deres 
kræfter og valgkampsbudget på at konkurrere med Venstre og Dansk Folkeparti 
om, hvem der fremstår mest hårdhændede over for de flygtninge, som lige nu 
flygter fra Islamisk Stats myrderier og voldtægter«, siger hun i en 
pressemeddelelse.
</p>	
</div>
</div></body></html>
