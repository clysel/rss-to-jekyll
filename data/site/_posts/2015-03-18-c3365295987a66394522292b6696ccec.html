---
layout:     post
title: 	    "Ilddåb som projektleder: Byg en 70 meters skorsten på én dag"
post_author:	    1474715
post_date:	    Wed, 18 Mar 2015 14:08:00 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/ilddaab-som-projektleder-byg-en-70-meters-skorsten-paa-en-dag-2909
---
<html><body><div><div class="panel-panel panel-col-first container">
		    <section class="body"><p>Lørdag den 5. juli sidste år skød en 70 meter høj skorsten op ved Novozymes procesanlæg i Bagsværd.</p>
			<p>Forud var gået otte måneder med projektering, beregning og planlægning af selve opførelsen, som fandt sted i løbet af den ene weekend, mens anlægget var lukket i forbindelse med det årlige vedligehold.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Drømmer du  om spændende nye opgaver? Find dem på Jobfinder.</a></p>
			<p>Alt klappede som det skulle, og da dagen var omme, kunne maskiningeniør Thomas Ilsøe Dahl, Niras Process &amp; Pharma, sætte kryds ved sin første opgave som projektleder:</p>
			<p>»Det føltes som en kæmpe forløsning, fordi man har arbejdet for det i over et halvt år, og at tingene gik som det skulle,« siger han.</p>
			<p>Selv om Thomas Ilsøe Dahl, der blev færdig som maskiningeniør i 2010, har været på et par af Niras’ interne kurser i projektledelse, lægger han ikke skjul på, at opgaven var lidt af en ilddåb som projektleder – ikke mindst fordi den har været meget multidisciplinær:</p>
			<p>»Rent formelt er jeg blevet klædt på til at kunne udføre opgaven, men samtidig er jeg er også blevet kastet ud på dybt vand,« forklarer den 29-årige projektleder og erkender, at det må være sådan, fordi man ikke kan læse sig til rollen som projektleder. Den skal læres i den virkelig verden.</p>
			<p><section class="video plugin"/></p>
			
			<p/></section><p>Det gik hurtigt op for den nyudnævnte projektleder, at projektdeltagerne skal have tid og rum til at tale sammen indbyrdes, særligt når mange forskellige fagfolk lige fra beton- og miljøfolk til el- og procesfolk arbejder sammen - for slet ikke at nævne de eksterne leverandører, entreprenører og bygherren.</p>
			<p>»I starten løb jeg meget rundt, fordi jeg tænkte, at jeg skulle være bindeled mellem alle. Nu ved jeg, det er langt mere effektivt at skabe direkte forbindelser og underprojekter,« siger han.</p>
			<h2>Dæk grænsefladerne af</h2>
			<p>En af de vigtigste erfaringer er, at hele gruppen skal involveres i mere end bare deres eget lille hjørne, fordi der er så mange grænseflader. Det koster kroner på budgettet at holde møder med ti mand i fire timer, men pengene er givet godt ud i sidste ende, lærte han.</p>
			<p>»Selv om det er dyrt, er det bydende nødvendigt at holde alle opdateret på projektmøder. Det handler om at finde grænsefladerne mellem de enkelte fagområder, f.eks. i skillefladen mellem stålkonstruktionen og fundamentet. Stålkonstruktionens vægt har en kraft ned på fundamentet, og derfor skal ham, der laver fundamentet, have alle de nødvendige informationer for at dimensionere det rigtigt,« eksemplificerer han.</p>
			
			<p>Den vigtigste lære fra første projektledertjans er dog at styre ressourcerne for at sikre de rette kompetencer på rette tid, mener han:</p>
			<p>»Det kan være en stor udfordring i et travlt rådgivende ingeniørfirma, og kræver en ekstremt detaljeret tidsplan, der kigger godt frem i tiden og hvor alle bindinger mellem de enkelte delopgaver er kendte,« siger Thomas Ilsøe Dahl.</p>
			<h2>Svært at slippe detaljerne</h2>
			<p>Det sværeste ved at skifte fra menig projektdeltager til projektleder har været at slippe de enkelte opgaver, mener han:</p>
			<p>»Man bliver meget hurtigt dedikeret til de enkelte opgaver, men man skal prøve at lade være med at fortælle den enkelte, hvad han præcist skal gøre. Man skal træde i baggrunden. Det handler mere om at samle op og støtte,« forklarer han.</p>
			
			<p>Projektet med den 70 meter høje skorsten har givet Thomas Ilsøe Dahl mod på flere projekter af samme kaliber:</p>
			<p>»Jeg kan godt lide at have fingrene i det hele og have en kæmpe indsigt i alle projektets fase -  i stedet for at være den dybe beregner. Og så har jeg en vis nysgerrighed over for at løse kundens ønsker efter bedste evne,« forklarer han.</p>
		
		  </div>
		  </div></body></html>
