---
layout:     post
title: 	    "Ombudsmanden trækker sig fra klagesag om fejlagtig terrroranholdelse"
post_author:	    
post_date:	    Sat, 25 Apr 2015 22:30:58 +0200
post_site:	    politiken.dk 
post_link:	    http://politiken.dk/indland/ECE2643357/ombudsmanden-traekker-sig-fra-klagesag-om-fejlagtig-terrroranholdelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ombudsmanden har erklæret sig inhabil og trækker sig derfor fra behandlingen 
af den historisk lange klagesag, som en flyttemand og hans kone har rejst 
over for Københavns Politi, efter at flyttemanden blev anholdt i december 
2009 under klimatopmødet i København. 
</p><p>
I et brev fra ombudsmand Jørgen Steen Sørensen til flyttemandens advokat, 
Bjørn Elmquist, skriver han, at han har valgt at trække sig, da Jørgen Steen 
Sørensen selv bestred posten som rigsadvokat i en del af tiden, da embedet i 
juli 2012 gik ind i sagsbehandlingen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2236378/politiet-faar-kritik-for-dokumentation-i-klagesag-som-tog-1519-dage-at-afgoere/">Politiet får kritik for 
dokumentation i klagesag, som tog 1.519 dage at afgøre</a></p><p>
Bjørn Elmquist har i februar i år klaget til ombudsmanden over den usædvanlige 
og langstrakte behandling af klagesagen, hvor det endelige punktum først 
blev sat i slutningen af sidste år af Den Uafhængige Politiklagemyndighed, 
DUP, efter at rigsadvokaten 4. april 2014 havde afsluttet en del af 
klagesagen. 
</p><p>
Elmquist ønsker med klagen at få udtalt en kritik af sagsbehandlingen og 
placeret et overordnet ansvar. 
</p><p>
»Klagerne har behov for at vide, om det var et systemsvigt, som lå til grund 
for anholdelsen og den lange behandlingstid, og om systemet efterfølgende 
repareres«, siger han. 
</p><h3>
Mistænkt for terrorisme 
</h3><p>
Flyttemanden blev anholdt under klimatopmødet mistænkt for terrorisme, men det 
stod hurtigt klart, at han var uskyldig. 
</p><p>
Alligevel blev han udsat for en særdeles hårdhændet behandling, kørt rundt i 
et salatfad med hænderne bundet på ryggen og med bind for øjnene. 
</p><p>
Flyttemanden klagede efterfølgende over politiet, men efter to år opgav 
statsadvokaten at komme til bunds i sagen, fordi det trods »ihærdige forsøg« 
ikke kunne lade sig gøre at identificere alle de betjente, som havde kørt 
flyttemanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE1893640/advokat-at-klage-over-politiet-er-som-at-slaa-i-dyne/">Advokat: At klage over 
politiet er som at slå i dyne</a></p><p>
Kort efter, i starten af 2011, dukkede fotoet ovenfor fra anholdelsen af 
flyttemanden imidlertid op i Ekstra Bladet. 
</p><p>
Her kunne nogle af betjentene tydeligt kendes. 
</p><p>
Sagen blev genåbnet og overgivet til DUP, som efter kontakt med over 80 
betjente fik identificeret de fleste. 
</p><p>
Sagen røg tilbage til statsadvokaten, som først i starten af 2014 nåede sin 
afgørelse om, at der ikke er grundlag for at strafforfølge politifolk. Fem 
år efter anholdelsen. 
</p><h3>
»den groveste klagesag«
</h3><p>
Bjørn Elmquist har undervejs fået inddraget rigsadvokaten, som har kaldt 
forløbet »overordentligt utilfredsstillende« og »særdeles beklageligt«. 
Ifølge Bjørn Elmquist er det den groveste klagesag, som han har været ude 
for. 
</p><p>
»Derfor er det nødvendigt at få placeret et ansvar og i givet fald formuleret 
en kritik fra forvaltningens øverste kontrollør, ombudsmanden. Ellers 
risikerer vi, at systemet dalrer videre. Forløbet er fortsat som en 
supertanker ned gennem Øresund, og den ene myndighed efter den anden har i 
op til halve år totalt ignoreret rykker på rykker«, siger han. 
</p><p class=" bl-elem">
Ombudsmand Jørgen Steen Nielsen har som følge af sin inhabilitet i marts bedt 
Folketingets Retsudvalg om at udpege en ’sætteombudsmand’, og udvalget har 
anmodet landsdommer Henrik Bloch Andersen fra Østre Landsret om at udøve 
ombudsmandens funktioner i sagen. 
</p>	
</div>

</div></body></html>
