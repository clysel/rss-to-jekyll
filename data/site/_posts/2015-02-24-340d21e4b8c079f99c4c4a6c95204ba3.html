---
layout:     post
title: 	    "Brandingperson: Både Apple og Danmark vinder på grønt image"
post_author:	    Jakob Møllerhøj
post_date:	    Tue, 24 Feb 2015 09:59:00 +0000
post_site:	    www.version2.dk 
post_link:	    http://www.version2.dk/artikel/brandingperson-baade-apple-og-danmark-vinder-paa-groent-image-85680?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p><a href="http://www.dr.dk/Nyheder/Indland/2015/02/23/173826.htm">DR Nyheder </a>har talt med Kresten Schultz Jørgensen, der arbejder med branding, om Apples nyligt offentliggjorte investering på 6,3 milliarder kroner i et datacenter i Viborg.</p>

<p>Han vurderer, at investeringen skal ses ud fra et co-brandingperspektiv, hvilken vil sige, at to parter - i dette tilfælde en virksomhed og et land - forener deres brand om et produkt.</p>

<p>»Både Apple og Danmark arbejder ud fra værdier, der ikke kun handler om profit, men også ting som bæredygtighed og grøn energi. Det her vil derfor understøtte Apples brand og Danmarks helt særlige position internationalt,« siger han.</p>

<p>Kresten Schultz Jørgensen peger desuden på, at Danmark kan tilbyde det, han beskriver som en ekstremt sofistikeret infrastruktur og meget veluddannet arbejdskraft samt en bæredygtig tilgang, hvor en stor del af energiforbruget kan komme via fjernvarmenettet.</p>

<p>»Apple er et af de mest værdiorienterede brands, der findes. Det vil sige, at når det kommer til nogle af Apples grundværdier som innovation og bæredygtighed, så flugter det rigtig godt med det, Danmark og Skandinavien står for,« siger han.</p>
  </section></div></body></html>
