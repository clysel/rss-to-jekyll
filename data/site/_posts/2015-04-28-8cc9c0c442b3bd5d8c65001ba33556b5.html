---
layout:     post
title: 	    "Merkel: Spørgsmålet om en fordeling af flygtninge presser sig på "
post_author:	    
post_date:	    Tue, 28 Apr 2015 15:04:46 +0200
post_site:	    politiken.dk 
post_link:	    http://politiken.dk/indland/politik/ECE2646390/merkel-spoergsmaalet-om-en-fordeling-af-flygtninge-presser-sig-paa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Medlemslandene i EU bliver meget snart nødt til at finde en fordelingsnøgle 
for de mange flygtninge, der kommer til kontinentet via Middelhavet. 
</p><p>
Det fastlår Tysklands kansler Angela Merkel på et pressemøde efter sit besøg 
hos statsminister Helle Thorning-Schmidt (S). 
</p><p>
»Vi har alle sammen et ansvar. Spørgsmålet om, hvordan vi fordeler de 
mennesker, der kommer, og som har ret til hjælp, vil komme op. 
Dublin-forordningen er tilsyneladende ikke nok nu«, siger hun. 
</p><p>
Ifølge Dublin-forordningen skal asylansøgere have deres sag behandlet i det 
land, hvor de først bliver registreret, men på grund af det store tryk på 
særligt de italienske og græske grænser er det langt fra alle flygtninge, 
der bliver registreret ved deres ankomst, og kan i stedet bevæge sig op 
gennem Europa uden at blive sendt tilbage. 
</p><p><b class="ext-link">STATSBESØG </b><a class="embeddedlink" href="http://politiken.dk/indland/politik/ECE2646042/statsbesoeg-de-smaa-landes-chance-for-at-komme-taet-paa-magten/">De små landes chance for at komme 
tæt på magten</a></p><p>
På det hasteindkaldte EU-topmødet i sidste uge vedtog stats- og 
regeringscheferne at etablere et fordelingssystem, som medlemslandene på 
frivillig base kan tilslutte sig. 
</p><p>
Helle Thorning-Schmidt har flere gange slået fast, at Danmark ikke vil 
tilslutte sig et sådan system, også selv om undersøgelser har vist, at 
ansøgertallet i Danmark faktisk ville falde både, hvis man fordeler efter 
befolkningsantal og bnp. 
</p><p>
Merkel anerkendte på dagens pressemøde, at Danmark på grund af sit forbehold 
på asylområdet ikke kan inddrages i et eventuelt fælles europæiske 
fordelingssystem. Men samtidig understregede hun, at hun kun så de 
initiativer, som stats- og regeringscheferne vedtog i sidste uge som 
begyndelsen på en større indsats.
</p><p class=" bl-elem"><b>OPDATERES </b></p>	
</div>

</div></body></html>
