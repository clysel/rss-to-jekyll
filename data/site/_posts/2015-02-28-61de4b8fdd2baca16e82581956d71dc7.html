---
layout:     post
title: 	    "Harrison Ford siger ja til 'Blade Runner 2'"
post_author:	    
post_date:	    Sat, 28 Feb 2015 16:21:06 +0100
post_site:	    politiken.dk 
post_link:	    http://politiken.dk/kultur/filmogtv/ECE2568012/harrison-ford-siger-ja-til-blade-runner-2/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At være eller ikke være en replikant. Nu byder chancen sig snart for at finde 
ud af, om politimanden Deckard i 'Blade Runner' egentlig er menneske eller 
maskine. 
</p><p>
Efter rygterne har svirret i årevis, skulle den nu være god nok: Der kommer en 
'Blade Runner 2', og Harrison Ford har netop sagt ja til igen at spille 
rollen som <i>blade runner'en</i> Rick Deckard - nu godt tre årtier ældre. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/filmogtv/ECE1368508/blade-runner-faar-en-opfoelger/">'Blade Runner' får en opfølger</a></p><p>
Filmens instruktør er også netop blevet offentliggjort, og det bliver 
canadiske Denis Villeneuve, der har stået bag roste film som thrilleren '<a href="http://politiken.dk/kultur/filmogtv/filmanmeldelser/ECE2151577/gyllenhaal-og-jackman-soeger-intenst-efter-forsvundne-pigeboern/" target="_blank">Prisoners</a>' 
og borgerkrigsdramaet '<a href="http://politiken.dk/kultur/filmogtv/filmanmeldelser/ECE1364642/borgerkrigsdrama-mangler-det-sidste-stykke-til-mestervaerket/" target="_blank">Nawals 
hemmelighed</a>'. 
</p><p>
Ridley Scott har ellers i årevis selv talt om at realisere og instruere toeren 
til sit ikoniske værk om den livstrætte mand, der i en dystopisk fremtid 
(2019!) forelsker sig i en android. 
</p><p><b class="ext-link">LÆS 6-HJERTET ANMELDELSE AF THE FINAL CUT</b><a class="embeddedlink" href="http://politiken.dk/kultur/filmogtv/filmanmeldelser/ECE508768/blade-runner---nu-uden-fortaellerstemme/">Blade 
Runner - nu uden fortællerstemme</a></p><p>
Men nu indtager han i stedet rollen som producer. 
</p><h3>
»Bedste manuskript nogensinde«
</h3><p>
I følge MTV News, som har talt med Ridley Scott, bliver der tale om en tredelt 
fortælling, der ligger i direkte forlængelse af etterens handling. 
Manuskriptet har han skrevet sammen med Hampton Fancher, som også var med 
til at skrive det oprindelige manuskript ud fra Philip K. Dicks roman 'Do 
Androids Dream of Electric Sheep'. 
</p><p>
»Jeg laver ikke bare en toer med en masse action og ser, hvor langt vi kan 
komme med special effects, for det kan man ikke rigtigt«, siger Ridley Scott 
og beretter desuden, at Harrison Ford synes, at »det er det bedste 
manuskript, han nogensinde har læst«. 
</p><p>
Rygter fortæller i øvrigt, at filmens hovedperson bliver en kvindelig figur, 
der søger efter Deckard, som først dukker op i filmens sidste del. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1631770/blade-runner-2-faar-en-kvindelig-hovedrolle/">'Blade Runner 2' får en 
kvindelig hovedrolle</a></p><p>
Selskabet Alcon Entertainment står bag produktionen af den længe ventede toer 
og erobrede rettighederne til såvel film- og tv-prequels og sequels tilbage 
i 2011. Optagelserne skal efter planen gå i gang i sommeren 2016. 
</p><p><b class="ext-link">LÆS INTERVIEW</b><a class="embeddedlink" href="http://politiken.dk/kultur/filmogtv/ECE1642894/ridley-scott-de-maa-skyde-mig-for-at-faa-mig-til-at-holde-op-med-at-lave-film/">Ridley Scott: »De må skyde mig 
for at få mig til at holde op med at lave film«</a></p><p class=" bl-elem"><span class="img-contimg-fl-right"><img class="image inlineLightBox" src="http://multimedia.pol.dk/archive/00917/LA_Premiere_of__The_917204y.jpg" alt="" border="0"/><span class="caption"><span class="f-img-caption">Gensyn. 
</span>72-årige Harrison Ford nøjes ikke med at indtage sin gamle glansrolle som Rick Deckard. Inden længe kan han også genopleves som Han Solo, når 'Star Wars Episode VII' får premiere. Her ses han under filmfestivalen i Cannes sidste år. Foto: Jordan Strauss/AP</span></span></p>	
</div>
</div></body></html>
