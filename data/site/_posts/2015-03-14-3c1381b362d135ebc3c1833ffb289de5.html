---
layout:     post
title: 	    "DF: Forældelsesregler for patientklager skal forbedres"
post_author:	    
post_date:	    Sat, 14 Mar 2015 12:53:03 +0100
post_site:	    politiken.dk 
post_link:	    http://politiken.dk/indland/ECE2587604/df-foraeldelsesregler-for-patientklager-skal-forbedres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Som reglerne er nu, har mange af de cirka 1900 patienter, der siden 2002 er 
blevet behandlet af en hjerneskadet psykiater fra Vestjylland, ingen 
muligheder for at søge erstatning for en eventuel fejlbehandling.
</p><p>
Forældelsesfristen i sådanne sager tager nemlig ikke højde for, at 
Sundhedsstyrelsen i flere år undlod at reagere på indberetninger om den 
pågældende læge.
</p><p>
Det har fået SF's sundheds- og psykiatriordfører Özlem Cekic til at foreslå, 
at man via en særlov giver patienterne mulighed for at få forlænget 
forældelsesfristen i den konkrete sag.
</p><p>
Dansk Folkepartis ordfører på området, Liselott Blixt, bakker op om forslaget. 
Men hun mener, at man i samme ombæring bør ændre den gældende lovgivning.
</p><p>
»Jeg kan da være bange for, at det ikke er den sidste sag, der dukker op, 
fordi Sundhedsstyrelsen ikke har reageret på indberetninger, eller fordi en 
anden myndighed har sovet i timen. Vi risikerer at skulle lave en ny særlov 
hver gang, og derfor så jeg da gerne, at man lavede et mere generelt punkt i 
erstatningsloven, hvor man ophæver eller forlænger forældelsesfristen i de 
tilfælde, hvor en offentlig myndighed har skyld i, at den er udløbet, uden 
at patienten har haft mulighed for at reagere«, siger hun.
</p><p>
Den pågældende psykiater var i 2002 involveret i et trafikuheld, hvor han 
pådrog sig hjerneskade.
</p><p class=" bl-elem">
DR har afdækket, hvordan han trods gentagne indberetninger først i maj 2013 
fik frataget sin autorisation.
</p>	
</div>
</div></body></html>
