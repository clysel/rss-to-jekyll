---
layout:     post
title: 	    "15 års stramninger har sat sig i sproget"
post_author:	    
post_date:	    Thu, 19 Mar 2015 18:57:34 +0100
post_site:	    politiken.dk 
post_link:	    http://politiken.dk/indland/politik/ECE2594311/15-aars-stramninger-har-sat-sig-i-sproget/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I oktober sidste år gik socialdemokraten Mette Reissmann ifølge partifæller 
over stregen, da hun betegnede flygtninge som »uønskede gæster« i Danmark. I 
virkeligheden satte hun bare ord på den logik, der styrer den danske 
flygtningedebat. 
</p><p>
Da antallet af asylsøgere i Danmark voksede markant sidste sensommer, sloges 
Socialdemokraterne og Venstre om, hvem der havde ’skylden’. 
</p><p>
Venstre argumenterede for, at det var regeringens lempelser, der tiltrak 
flygtningene, mens Socialdemokraterne pegede på, at der var borgerkrig i 
Syrien og flygtningeboom i hele Europa. 
</p><p>
For tiden falder tilstrømningen til Danmark, og Socialdemokraterne mener, 
deres stramninger har »æren« for at holde flygtninge væk fra Danmark. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2593872/v-bagland-debatten-om-indvandrere-er-for-negativ/">V-bagland: Debatten om 
indvandrere er for negativ</a></p><p>
Venstre peger på vintervejret og andre faktorer. I den politiske kamp om 
magten i Danmark er flygtninge åbenlyst »uønskede«, selvom ordet ikke 
officielt bruges i Venstre og hos Socialdemokraterne. 
</p><p>
I Danmark er ikke bare udlændingepolitikken, men også vores måde at snakke om 
den på blevet hårdere og mere problemfikseret siden årtusindskiftet, hvor 
Venstres formand Anders Fogh Rasmussen formede en alliance med Dansk 
Folkeparti og definerede de såkaldte blå socialdemokrater som dansk politiks 
omdrejningspunkt. 
</p><h3>
Grundtonen er blevet for negativ 
</h3><p>
Forskellen til for eksempel Tyskland er bemærkelsesværdig. I Tyskland, der 
huser flere udlændinge end nogensinde før, hilser stort set alle ledende 
politikere flygtningene fra Syrien velkommen. 
</p><p>
Ingen ledende tysk politiker kunne slippe af sted med at tale om mennesker på 
flugt fra fattigdom og krig på den måde, de danske politikere gør, som den 
herboende tyske journalist Thomas Borchert påpeger i dagens avis. Det 
handler ikke bare om de tilspidsede udtalelser. 
</p><p>
Det handler om grundtonen hos danske politikere og medier. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2593901/v-lokalpolitikere-debatten-er-blevet-skinger/">V-lokalpolitikere: Debatten er 
blevet skinger</a></p><p>
Det er den grundtone, som en bemærkelsesværdig stor gruppe Venstre-folk nu 
beklager er blevet for en-øjet, for problemfikseret og negativ. 
</p><p>
For et ikke ubetydeligt mindretal er Venstres politiske ordfører, Inger 
Støjberg, en del af problemet. Inger Støjberg skabte på ny debat, da hun 
efter en dårlig biografoplevelse i begyndelsen af februar harcelerede på 
Facebook mod unge ballademagere på en måde, der let kunne forstås som 
værende rettet mod alle unge med udenlandsk baggrund. 
</p><div class="art-quote article-box">
<p class="quote"/>
<blockquote>
<p class="quote-txt">
Det handler ikke bare om de tilspidsede udtalelser. Det handler om grundtonen 
hos danske politikere og medier
</p>
<p class="sender">
Jesper Thobo-Carlsen 
</p>
</blockquote>
</div><p>
Der er næppe ret mange af Venstre-folkene, der er ude på at kritisere Venstres 
politik, som ifølge partiet går på to ben.</p><p>
Mindretallet kritiserer snarere, at den politiske ordfører i offentligheden 
sparker for meget med det ene. Andre har tilsyneladende en mere generel 
følelse af, at integrationsproblemerne skal adresseres og løses, men ikke 
fylde så meget i det offentlige rum. Også de positive toner skal med. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2574924/kristian-jensen-drop-sortsyn-og-negative-historier-om-indvandrere/">Kristian Jensen: Drop sortsyn 
og negative historier om indvandrere</a></p><p>
Den holdning har Venstres næstformand, Kristian Jensen, gjort sig til talsmand 
for med en kronik i Søndagsavisen, hvor han takker de hårdtarbejdende 
udlændinge i Danmark. 
</p><p>
Han får nu en tillidserklæring fra sit bagland. De to Venstre-folk er ikke i 
direkte konfrontation, men de lægger trykket forskellige steder og er blevet 
tolket som sindbilleder på to forskellige tilgange i udlændingedebatten. Til 
stor irritation i Venstre. 
</p><h3>
Udlændinge og magtkampen 
</h3><p>
Der er dog ingen grund til at tro, at Venstre bløder op på sin 
udlændingepolitik. Tværtimod. I går afviste partiet regeringens 
integrationsudspil, fordi det mangler incitamenter for arbejdsløse 
asylsøgere. 
</p><p>
Udlændinge er også et subtema i Venstres valgkampskampagne for et 
kontanthjælpsloft. Flygtninge og indvandrere er overrepræsenteret i den 
lille gruppe af dobbelte kontanthjælpsmodtagere med tre børn, som Venstre 
antyder ikke gider arbejde, fordi de får for meget i offentlige ydelser. 
</p><p>
Modsat i Tyskland er udlændingedebatten blevet en integreret del af kampen om 
magten i Danmark. Det er ikke, fordi der ikke er integrationsproblemer i 
Tyskland. 
</p><p>
Landet kæmper også en indædt kamp i EU for at få andre lande til at tage imod 
flere flygtninge, så færre kommer til Tyskland. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2535748/forsker-efter-stoejberg-opsang-enhver-anledning-til-at-faa-fakta-paa-bordet-er-velkommen/">Forsker efter Støjberg-opsang: 
Enhver anledning til at få fakta på bordet er velkommen</a></p><p>
Men der er mere tilbageholdenhed med at problematisere flygtninge og 
indvandrere i offentligheden. Det officielle Tyskland er begyndt at definere 
sig som et indvandringsland for at kunne tiltrække kvalificeret arbejdskraft 
og ser det samtidig som en fordel i kampen mod radikalisering, at 
indvandrere og muslimer føler sig velkomne. 
</p><p class=" bl-elem">
I befolkningen er der et kritisk mindretal, der føler sig overhørt. De er 
aldrig blevet gjort til omdrejningspunkt for de store partiers politiske 
kamp. Modsat i Danmark. 
</p>	
</div>
</div></body></html>
