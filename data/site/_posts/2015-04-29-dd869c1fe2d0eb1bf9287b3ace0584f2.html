---
layout:     post
title: 	    "Badminton-bosser vil stoppe massiv medlemsflugt"
post_author:	    
post_date:	    Wed, 29 Apr 2015 18:42:46 +0200
post_site:	    politiken.dk 
post_link:	    http://politiken.dk/sport/ECE2648642/badminton-bosser-vil-stoppe-massiv-medlemsflugt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Badmintonklubberne skal op på dupperne og have langt mere fokus på at skabe 
spændende klubmiljøer, der kan tiltrække flere medlemmer. 
</p><p>
Det kræver DGI Badminton og Badminton Danmark, som har været udsat for en 
massiv medlemsnedgang. 
</p><p><b class="ext-link">PINLIGT:</b><a class="embeddedlink" href="http://politiken.dk/sport/ECE2637527/fyrede-badmintonstjerner-var-selv-med-til-at-udforme-den-aftale-de-har-brudt/">Fyrede badmintonstjerner var selv med 
til at udforme den aftale, de har brudt</a></p><p>
40.000 danskere har de seneste 10 år forladt badmintonklubberne. Alene fra 
2013 til 2014 har 7000 medlemmer sagt farvel til ketsjere og fjerbolde og 
droppet den sportsgren, der ellers giver Danmark masser af medaljer. 
</p><p>
»Det er meget alvorligt. Badminton oplever en deroute. Vi bliver nødt til at 
tage en ny kasket på og tænke nyt«, siger Ib Møller. 
</p><p>
Han er spydspids i det nye initiativ 'Udvikling Badminton', som DGI Badminton 
og Badminton Danmark i fællesskab har søsat for at vende udviklingen. 
</p><p><b class="ext-link">REALISTER:</b><a class="embeddedlink" href="http://politiken.dk/sport/ECE2636702/smaakagekonflikt-faar-forbund-til-at-saenke-vm-maalsaetning/">Småkagekonflikt får forbund til at 
sænke VM-målsætning</a></p><p>
Målet er at stoppe frafaldet i løbet af 2016, og i 2017 skal klubberne gerne 
opleve en fremgang i medlemstallet. 
</p><p>
Ib Møller peger på, at badmintonsporten aldrig har produceret så mange 
medaljer som i de år, hvor medlemstallet er gået ned ad bakke. 
</p><p>
»Men medlemmerne kommer ikke af sig selv, heller ikke selvom badminton 
eksponeres i medierne. Klubberne skal være udviklingsparate, og de skal have 
fokus på, at det vigtigste ikke er at vinde, men at spillerne udvikler sig. Vi 
skal væk fra en kultur, hvor det kun handler om at præstere. I stedet skal 
vi styrke værdier som leg, glæde og fællesskabet«, siger 
Ib Møller. 
</p><p><b class="ext-link">DET KNAGER:</b><a class="embeddedlink" href="http://politiken.dk/sport/ECE2636409/traeneres-dobbeltrolle-i-smaakagesagen-vaekker-mistillid-blandt-stjernespillere/">Træneres dobbeltrolle i småkagesagen 
vækker mistillid blandt stjernespillere</a></p><p>
Viborg Badminton Klub er en af de klubber, der har haft succes med at få flere 
medlemmer. 
</p><p>
Siden Henrik Mejdahl blev Viborg-formand for fire år siden, er antallet af 
ungdomsmedlemmer tredoblet fra 50 til 150 medlemmer. 
</p><p>
»Det er benhårdt arbejde at vende udviklingen, og man skal ikke tro, at nye 
spillere kommer af sig selv«, forklarer Henrik Mejdahl. 
</p><p><b class="ext-link">SPILLERE:</b><a class="embeddedlink" href="http://politiken.dk/sport/badminton/ECE2632876/badmintonstjerne-om-smaakagestrid-vi-er-loyale-over-for-vores-sponsor/">Vi er loyale over for vores sponsor</a></p><p>
«Vi har gratis prøvetræning, mange sociale arrangementer og vores 
ungdomsformand skriver flere mails om ugen til spillerne. Bredden er vigtig, 
og alle skal føle, at de er en vigtig del af klubben«, 
</p><p class=" bl-elem">
På 10 år har DGI Badminton mistet 40.000 medlemmer, mens Badminton Danmark har 
mistet 35.000. 
</p>	
</div>

</div></body></html>
