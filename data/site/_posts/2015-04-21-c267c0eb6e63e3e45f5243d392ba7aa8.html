---
layout:     post
title: 	    "Målmand kan ånde lettet op efter hjertetest"
post_author:	    
post_date:	    Tue, 21 Apr 2015 17:00:20 +0200
post_site:	    politiken.dk 
post_link:	    http://politiken.dk/sport/fodbold/ECE2637168/maalmand-kan-aande-lettet-op-efter-hjertetest/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Fodboldmålmanden Robin Olsen kan ånde lettet op. Det var ikke hjerteproblemer, 
der under en ligakamp mandag aften gav ham ubehag i form af hjertebanken og 
svimmelhed.
</p><p>
Det viser en række undersøgelser på hospitalet, meddeler den svenske klub på 
sin hjemmeside.
</p><p>
»Alle undersøgelser ser normale ud, og Robin har det fint. Vi har undersøgt 
Robins hjerte med EKG, røntgenfotograferet hans lunger og taget en række 
blodprøver. Alle tests ser normale ud«, siger klubbens læge Per 
Herbertsson.
</p><p>
Det beroliger Robin Olsen, der flere gange i mandagens sejr på 3-1 over 
Hammarby satte sig på hug på grund af ubehag.
</p><p>
Han spillede kampen til ende, men blev efterfølgende kørt til hospitalet.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2636323/sveriges-danske-maalmand-skal-have-hjertet-undersoegt/">Sveriges danske målmand skal 
have hjertet undersøgt </a></p><p>
»Jeg har det godt, og det var skønt at få gode nyheder. Jeg følte mig svimmel 
og havde en ubehagelig følelse, fordi det havde med hjertet at gøre, men nu 
har jeg det godt«, siger Olsen.
</p><p>
Per Herbertsson siger til dn.se, at der kan have været tale om et angstanfald, 
og den dansk-svenske målmand skal nu testes hos klubbens psykolog.
</p><p class=" bl-elem">
Robin Olsen har på landsholdsplan valgt at stille op for Sverige, selv om han 
havde mulighed for at optræde for Danmark.
</p>	
</div>

</div></body></html>
