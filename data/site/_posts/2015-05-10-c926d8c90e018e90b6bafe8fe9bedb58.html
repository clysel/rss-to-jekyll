---
layout:     post
title: 	    "Sidste dag i Venedig: Politiken møder biennalens hotteste kunstner"
post_author:	    
post_date:	    Sun, 10 May 2015 17:05:43 +0200
post_site:	    politiken.dk 
post_link:	    http://politiken.dk/kultur/kunst/ECE2663439/sidste-dag-i-venedig-politiken-moeder-biennalens-hotteste-kunstner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det med Simon Denny er ved at udvikle sig til lidt af en besættelse for mig. 
Hvad pokker er det, den her newzealandske kunstner kan, som virker så 
dragende på alle, jeg taler med? 
</p><p>
Jeg har selvfølgelig googlet ham og set, at han er meget optaget af 
internettet, men det gør ham jo ikke automatisk til cutting edge. 
</p><p>
Det må være på tide at se Dennys udstilling på det fornemme 
Marciana-bibliotek, som faktisk ligger lige om hjørnet, for efter den første 
nervepirrende nat på et lortehotel og den anden nat i et lånt værelse på et 
luksushotel har jeg fået tiltusket mig en halv lejlighed tæt ved 
Markuspladsen. Når jeg løfter blikket fra tastaturet, ser jeg lige over på 
basilikaens kupler. 
</p><h3>
Oligarkens pavilion 
</h3><p>
For lidt siden følte jeg mig så opfyldt af gåpåmod, at jeg sendte en mail til 
Simon Dennys galleri i New York og bad om en sludder med kunstneren, hvis 
han da ikke havde forladt byen. 
</p><p>
Nu er der svar fra en, der hedder Kate: 
</p><p>
»Jeg møder Simon om lidt, og så vil jeg spørge ham. Du hører snart fra mig«. 
</p><p>
Javel, det vil jeg se, før jeg tror på det, tænker jeg og smækker computeren 
i. Jeg er i øvrigt inviteret hen til nogle ukrainere. 
</p><div class="art-quote article-box">
<p class="quote"/>
<blockquote>
<p class="quote-txt">
Det ligger ikke i biennalens natur at være for vild. Pavillonerne skal 
trods alt repræsentere deres respektive lande
</p>
<p class="sender">
Max Schreier, kurator 
</p>
</blockquote>
</div><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2656777/jagten-paa-verdens-vildeste-kunst-er-i-gang-i-venedig/">Jagten på verdens vildeste 
kunst er i gang i Venedig</a><br/><br/>
Oligarken Viktor Pinchuk har fået lov til at bygge en glaspavillon på Riva del 
Sette Martiri, på kanten af lagunen og midt imellem biennalens to 
omdrejningspunkter, Arsenale og Giardini. Pinchuk har blandt andet tjent 
sine milliarder på at fabrikere stål, og han spenderer nogle af pengene på 
kunst.</p><p>
Her står han for Ukraines officielle pavillon. 
</p><p>
Jeg snupper et glas prosecco på kajen, hvor usædvanlig mange livvagter sørger 
for, at der ikke slipper tilfældige turister ind bag afspærringen. Så maver 
jeg mig forbi fire rundkindede damer i cocktailkjoler af østeuropæisk snit 
og entrer pavillonen for at se, om der skulle være noget skarp kunst. 
</p><p>
I fire dage har jeg nu ledt efter den seneste trend i samtidskunsten uden for 
alvor at have haft heldet med mig. Der er masser af god kunst, det er ikke 
det, men ikke så meget af den slags, der får benene til at ekse og giver én 
følelsen af at stå over for noget nyt. 
</p><h3>
I solidaritet med soldatens kone 
</h3><p>
Bagerst i den lille glaspavillon sidder en ung fyr og holder skarpt øje med ni 
tv-skærme, som alle viser lukkede døre. En anden fyr glider op på siden af 
mig og præsenterer sig som Anton Vargo, et af de fire medlemmer af Open 
Group, som har skabt dette værk. 
</p><p>
»Det handler om at vente«, oplyser Anton Vargo. 
</p><p>
Han forklarer, at der på skærmene transmitteres live fra dørene til ni 
ukrainske soldaters hjem. Soldater, der er i krig. Fyren foran skærmene 
holder øje med, om soldaterne kommer hjem. 
</p><p>
»Vi skiftes til at sidde der i otte timer«, siger Vargo. »Og i de kommende 
tyve dage vil ingen af os spise noget. Vi vil kun drikke vand. Det er for at 
vise solidaritet med soldaternes koner, som føler et smertefuldt savn«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2659217/fiasko-i-venedig-biennalen-er-ikke-ligefrem-et-sted-for-cutting-edge/">Fiasko i Venedig: »Biennalen 
er ikke ligefrem et sted for cutting edge«</a></p><p>
Skulle en af soldaterne (mod forventning) komme hjem, mens værket opføres, vil 
skærmen gå i sort. Nu forstår jeg bedre, hvorfor denne pavillon bærer titlen 
’Hope!’. 
</p><p>
Og nu er der en ny mail fra Kate: 
</p><p>
»Jeg har lige talt med Simon Denny, og han er gået med til at lade sig 
interviewe klokken 12.30 i morgen. Hvordan passer det dig?«. 
</p><h3>
Klimaproblemer 
</h3><p>
Inden jeg skal møde Denny på biblioteket, kan jeg nå at se nogle flere af de 
nationale pavilloner. 
</p><p>
Jeg pløjer mig gennem Israel, Ungarn, Japan, Østrig og Grækenland, hvorefter 
jeg hiver op i bukserne og sopper igennem pavillonen for den lillebitte 
polynesiske ø Tuvalu, som på grund af klimaforandringerne risikerer at blive 
opslugt af Stillehavet. Dette illustreres ved at forvandle pavillonen til et 
bassin, man skal krydse på en delvist oversvømmet gangbro. <br/><br/>
Her og der sætter jeg farten ned og dvæler ved enkelte værker, for eksempel i 
den store italienske pavillon i Arsenale, hvor der vises en ret traditionel 
udstilling med gode navne som Vanessa Beecroft og William Kentridge. 
Kentridge er nok mest kendt for sine animerede film, men udstiller her 
store, intense tegninger.
</p><p>
I den canadiske pavillon i Giardini er der indrettet en lille købmandsbutik 
med et rigt udvalg af dåsemad og morgenmadsprodukter. 
</p><p>
Inde bagved er et atelier pakket med dryppende malerbøtter, små aber i ler og 
alt muligt andet ragelse, som på en skæg måde skal minde os om, at genbrug 
er cool. 
</p><h3>
Biennalen er ikke skabt til det vilde 
</h3><p>
»Det var en vidunderlig oplevelse«, siger Max Schreier, som jeg møder uden for 
Canada. Han er en ung amerikansk kurator og kunstskribent, der bor i Berlin. 
</p><p>
Vi følges hen til en café ved havnefronten. Jeg vil gerne høre, hvad der har 
gjort mest indtryk på ham på biennalen. 
</p><p>
»I den rumænske pavillon hang der helt enkelt tyve malerier på væggen. De var 
fremragende. Og den tyske pavillon er nok det mest cutting edge, jeg har set 
indtil nu«, siger Max Schreier. 
</p><p>
Hvorfor er der ikke så meget nyskabende kunst, tror du? 
</p><p>
»Det ligger ikke i biennalens natur at være for vild. Pavillonerne skal trods 
alt repræsentere deres respektive lande. Og nogle af dem virker næsten som 
turistkontorer, for eksempel den serbiske, som jeg var inde i for lidt 
siden. Jeg har allerede glemt, hvad jeg så«, siger Max Schreier.
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2660794/dag-3-flygtninge-faar-ansigt-paa-venedig-biennalen/">Dag 3: Flygtninge får ansigt 
på Venedig-biennalen</a></p><p>
»Men jeg er overvældende positiv over for biennalen«, fortsætter han. »Det er 
så fedt at se kunst fra lande, du normalt ikke ser kunst fra. Jeg så for 
eksempel den venezuelanske pavillon. Stort!«. 
</p><p>
Hvad synes du så om Simon Denny? 
</p><p>
»Jeg kan virkelig godt lide hans ting«, svarer Schreier. »Men han er en af de 
mest etablerede kunstnere under 35 år lige nu, så jeg vil ikke kalde ham 
cutting edge. Jeg mener: En newzealænder, der bor i Berlin og laver kunst om 
internettet!«. 
</p><p>
Han holder en pause, så jeg får tid til at tygge på den karakteristik. Så 
siger Max Schreier: 
</p><p>
»Cutting edge ville være en 17-årig pige fra Indien, som ikke har noget at 
sige om internettet, fordi hun ikke er imponeret over det«. 
</p><h3>
Tredimensional oplevelse af nettet 
</h3><p>
Jeg ankommer til biblioteket på slaget 12.30, men Simon Denny er ved at blive 
interviewet af en eller anden tv-station. Jeg fordriver ventetiden med at 
kigge mig omkring i den dæmpet oplyste udstillingssal, som er pompøst 
udsmykket på både loft og vægge – blandt andet med malerier af store 
filosoffer. 
</p><p>
Biblioteket stod færdigt i 1588, så der er tale om en renæssancesal, der udgør 
en stærk kontrast til Simon Dennys installation af brede metalreoler af den 
type, der normalt ville stå i et serverrum og være fyldt med computerudstyr. 
</p><p>
Her er reolerne fyldt med, ja, med hvad? 
</p><p>
Jeg ser øgler, tegneseriefigurer, kulørte brætspil, en værktøjskasse, modeller 
af militære køretøjer, flag, landkort, en ørn med en globus i kløerne, sære 
diagrammer, krogede træer, et sølvglinsende dødningehoved, rollespil med 
aber og robotter og meget, meget mere. 
</p><p>
Det ligner en tredimensionel version af en vanvittig surftur gennem 
internettet. 
</p><p>
Værket hedder ’Secret Power’, og det er en præsentation af det billedsprog, 
der benyttes af den amerikanske efterretningsorganisation National Security 
Agency (NSA). <br/><span class="img-contimg-fl-center"><img class="image inlineLightBox" src="http://multimedia.pol.dk/archive/00935/IMG_0943_935206y.jpg" alt="" border="0"/><span class="caption"><span class="f-img-caption">Venedig. 
</span>'Secret Power' af Simon Denny. Foto: Kjeld Hybel</span></span></p><h3>
Den hemmelige magt 
</h3><p>
Nu dukker Simon Denny op og fortæller, at han fik ideen til det her, da Edward 
Snowden i 2013 lækkede materiale om NSA’s hemmelige og verdensomspændende 
overvågning af snart sagt alt mellem himmel og jord. 
</p><p>
»Jeg var forbløffet og lidt chokeret«, siger Denny, som er en ranglet fyr, der 
taler i et opskruet tempo. 
</p><div class="art-quote article-box">
<p class="quote"/>
<blockquote>
<p class="quote-txt">
Det vigtigste for mig er at give folk et redskab til bedre at kunne forstå, 
hvor billederne kommer fra, og hvordan de bruges af efterretningstjenesterne
</p>
<p class="sender">
Simon Denny, kunstner 
</p>
</blockquote>
</div><p>
»Jeg troede, at det, jeg lagde ud på nettet, var forbeholdt mig og mine venner 
og bekendte. At jeg selv havde kontrol over det, jeg delte. Men det viste 
sig, at det absolut ikke var tilfældet«. <br/><br/>
Han viser mig en af de glasdækkede reoler, hvor en masse af Snowdens 
slides er udstillet. Han peger på noget, der handler om det, NSA kalder 
Treasure Map. Det er et avanceret program, der kan kortlægge al trafik på 
internettet helt ned til den enkelte computer, tablet og 
smartphone.</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/ECE2662397/dag-4-superkurators-hovedudstilling-rammer-ikke-i-mellemgulvet/">Dag 4: Superkurators 
hovedudstilling rammer ikke i mellemgulvet</a></p><p>
Og det er ikke bare medarbejderne i NSA, der kan installere programmet på 
deres computere, det samme kan kollegerne i de fire andre 
efterretningstjenester i samarbejdet, der kaldes Five Eyes – Storbritannien, 
Canada, Australien og New Zealand. 
</p><p>
»Noget af det interessante er, at de bruger det her dødningehoved som symbol 
for Treasure Map«, siger Simon Denny og trækker mig hen til en anden reol, 
hvor han har blæst kraniet op i en 3D-udgave. Med sine rødt lysende øjne 
ligner kraniet robotten fra ’Terminator’-filmene, og det er anbragt foran en 
kompasrose, der er formet af sværd. 
</p><p>
Hvorfor tror du, de bruger lige det symbol? 
</p><p>
»Det er svært at vide med sikkerhed. Måske er det for at sige noget om 
sprængkraften i dette program. Det er jo et ekstremt effektivt 
mapping-redskab. Men det kan også være ment som en advarsel om, hvor farligt 
det er«, funderer Denny. <span class="img-contimg-fl-left"><img class="image inlineLightBox" src="http://multimedia.pol.dk/archive/00935/IMG_0946_935207y.jpg" alt="" border="0"/><span class="caption"><span class="f-img-caption">Venedig. 
</span>'Secret Power' af Simon Denny. Foto: Kjeld Hybel</span></span></p><h3>
Hvar er cutting edge? 
</h3><p>
Det er de hemmelige organisationers billedsprog, der optager ham. Deres måde 
at kommunikere på – både internt og eksternt. 
</p><p>
En af dem, der har været med til at forme dette sprog, er designeren David 
Darchicourt, som i en årrække var kreativ chef hos NSA. Den ene af de to 
reolrækker er helliget hans arbejde, der for eksempel omfatter en 
tegneserie, der skal forklare børn, hvad spiontjenesten går ud på. 
</p><p>
»Det hele er en blanding af fakta, fiktion og misinformation. Der er en god 
portion humor i det, og meget er holdt i et legende billedsprog«, siger 
Simon Denny. 
</p><p>
»Det er et meget kompliceret rum, der opstår, og jeg har endnu ikke en færdig 
mening om, hvad der helt nøjagtigt foregår. Det vigtigste for mig er at give 
folk et redskab til bedre at kunne forstå, hvor billederne kommer fra, og 
hvordan de bruges af efterretningstjenesterne. Jeg synes, det lige nu er en 
af de vigtigste opgaver for mig som kunstner at kaste lys over, hvordan 
disse tjenester arbejder«. 
</p><p>
»Og når vi nu kender dette materiale, kan vi ikke længere vide, om vi 
personligt bliver overvåget. Derfor må vi opføre os, som om vi bliver 
overvåget«, tilføjer Simon Denny. 
</p><p class=" bl-elem">
Med de ord hængende i ørerne forlader jeg den kunstner, som vistnok må siges 
at være den mest omtalte på dette års biennale i Venedig. Og cutting edge 
... hvad fanden betyder det egentlig?<br/><span class="img-contimg-fl-center"><img class="image inlineLightBox" src="http://multimedia.pol.dk/archive/00935/IMG_0951_935208y.jpg" alt="" border="0"/><span class="caption"><span class="f-img-caption">Venedig. 
</span>'Secret Power' af Simon Denny. Foto: Kjeld Hybel</span></span></p>	
</div>

</div></body></html>
