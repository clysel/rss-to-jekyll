---
layout:     post
title: 	    "Greenpeace-aktivister vil stoppe skifergasboring"
post_author:	    
post_date:	    Mon, 13 Apr 2015 12:54:03 +0200
post_site:	    politiken.dk 
post_link:	    http://politiken.dk/indland/ECE2626002/greenpeace-aktivister-vil-stoppe-skifergasboring/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
I dag kan vi blot forsinke byggeriet og færdiggørelsen af boretårnet
</p>
<p class="sender">
Helene Hansen, Greenpeace 
</p>
</blockquote>
</div><p>
Danmark plejer at være et grønt foregangsland, og derfor er det helt 
uforståeligt, at et fransk firma har fået lov at bore efter skifergas i 
Nordjylland.
</p><p>
Det mener miljøorganisationen Greenpeace, som i dag har sendt aktivister op i 
et boretårn i Nordjylland, hvorfra der skal udvindes skifergas ved såkaldt 'fracking'.
</p><p>
»Vi er her, fordi det er fuldstændigt hul i hovedet at begynde at fracke i 
Danmark«, siger Helene Hansen, aktivist i Greenpeace, til Ritzau.
</p><p>
»Selve udvindingsprocessen er så forurenende, at jeg føler mig krænket over, 
at det tillades uden om danskernes vilje, at skifergasboringer bliver 
gennemført på dansk jord«, siger hun.
</p><h3>
Vil holde ud så længe maden varer 
</h3><p>
21 aktivister deltager i aktionen ved boretårnet nær Dybvad i Nordjylland. 
Helene Hansen er blandt 14 aktivister, der er kravlet op i højden. 
Aktivisterne har mad og drikke til at klare aktionen i et par dage, og de 
bliver så lang tid som muligt.
</p><p>
»På længere sigt fo<span class="img-contimg-fl-left"><img class="image inlineLightBox" src="http://multimedia.pol.dk/archive/00927/Greenpeace_laver_ak_927877y.jpg" alt="" border="0"/><span class="caption"><span class="f-img-caption">Aktion. 
</span>Det lykkedes Greenpeace-aktivisterne at bstige boretårnet. De har tænkt sig at blive i tårnet så længe som muligt. Foto: Rene Schütze.</span></span>rventer 
vi, at vi med vores aktion får ministeren til at forbyde fracking. Jeg tror 
ikke, fracking har sin gang i Danmark«, siger Helene Hansen.
</p><p><b class="ext-link">LÆS OGSÅ REPORTAGE</b><a class="embeddedlink" href="http://politiken.dk/oekonomi/ressourceoekonomi/ECE2420835/skifergas-kampen-om-vendsyssel-er-skudt-i-gang/">Skifergas: Kampen om 
Vendsyssel er skudt i gang</a></p><p>
»I dag kan vi blot forsinke byggeriet og færdiggørelsen af boretårnet«.
</p><p>
»Og så er det i øvrigt et meget stort privilegium at være med til at sætte 
fokus på et emne, som danskerne ikke får viden om«, siger hun.
</p><h3>
Frygter kemikalier
</h3><p>
Når skifergas skal udvindes, sendes store mængder vand, salt og kemikalier ned 
i undergrunden, som ifølge Greenpeace får de underjordiske skiferlag til at 
sprække.
</p><p>
Men ifølge organisationen er det ikke muligt for danskerne at få at vide, 
hvilke stoffer der skal bruges i forbindelse med skiferudvindingen i 
Nordjylland.
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2408607/miljoeministeren-saetter-sig-paa-den-nordjyske-skifergas/">Miljøministeren sætter sig på 
den nordjyske skifergas</a></p><p>
»Den danske befolkning bliver holdt for nar, for vi kan ikke få oplysninger 
om, hvilke kemikalier, der skal sendes ned i vores grundvand«, siger Helene 
Hansen.
</p><p class=" bl-elem">
Det er den franske virksomhed Total, der står for skifergasboringen i 
Nordjylland, som endnu ikke påbegyndt. Ifølge Greenpeace er det ikke tilladt 
at bore efter skifergas i virksomhedens hjemland, Frankrig.
</p>	
</div>

</div></body></html>
