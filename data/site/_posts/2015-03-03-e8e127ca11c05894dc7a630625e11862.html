---
layout:     post
title: 	    "Skat lover at have fokus på læk i fremtiden"
post_author:	    
post_date:	    Tue, 03 Mar 2015 06:54:22 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2570823/skat-lover-at-have-fokus-paa-laek-i-fremtiden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når Skat i årevis negligerede det, der kaldes verdens største banklækage, kan 
fremtidige læk vel også fise uden om skattefars lystavle? 
</p><p>
Nej, lyder det fra Skats direktør og skatteminister Benny Engelbrecht (S). 
</p><p>
»Vi skal sikre, at en tilsvarende situation ikke opstår igen. Udenlandske 
myndigheder har i princippet en pligt til at underrette os i sådanne sager, 
men nu er det slået fast, at Skat selv skal tage initiativet. Det er ikke 
nok at sige, at det er andre landes pligt«, siger Benny Engelbrecht. 
</p><p><b class="ext-link">LÆS AFSLØRING </b><a class="embeddedlink" href="http://politiken.dk/oekonomi/dkoekonomi/ECE2570726/skat-gjorde-intet-ved-laek-om-skattely---og-skjulte-det/">Skat gjorde intet ved læk 
om skattely - og skjulte det </a></p><p>
Frankrigs skattemyndigheder har siden 2009 ligget inde med en kopieret 
database fra den schweiziske gren af HSBC, der viser potentiel 
skatteunddragelse og hvidvask i kundeflokken på over 100.000 kunder fra hele 
verden. Listen rummer 314 kunder med tilknytning til Danmark og deres 
indestående på i alt 4,8 milliarder kroner. Som Politiken har afsløret, er 
der i en række tilfælde tale om, at kunderne og banken strækker sig langt 
for at skjule indeståendet for Skat. 
</p><h3>
Direktør: Ingen grund til at ændre struktur 
</h3><p>
Skat har ifølge en ny redegørelse haft »et kendskab til lækket fra HSBC« uden 
dog at reagere på denne viden ved at henvende sig til de franske 
myndigheder, som lå inde med oplysningerne. 
</p><p>
I sin oversendelse af redegørelsen til ministeren oplyser Skats direktør, 
Jesper Rønnow Simonsen, at han ikke ser grund til at ændre organisationen i 
Skat for at sikre sig mod gentagelser. 
</p><p>
»Skat har allerede i dag en enhed, Kompetent Myndighed, der varetager Skats 
interesser ved internationale udvekslinger af konkrete oplysninger til 
kontrolformål. Herudover har Skat per 1. januar 2015 etableret en 
selvstændig programorganisation, som har til formål at styrke samarbejdet 
med udenlandske myndigheder og sikre, at mulighederne for gensidig 
informationsudveksling af oplysninger mellem myndighederne bliver udnyttet i 
større omfang«, lyder det i skrivelsen. 
</p><p>
Til Politiken tilføjer Skats direktør: 
</p><p>
»Her og nu har jeg først og fremmest sikret mig, at de, der har ledelsesansvar 
for denne opgave, har forstået, at vi har en selvstændig 
initiativforpligtelse. Jeg regner bestemt med, at de har taget budskabet til 
sig«, siger Rønnow Simonsen. 
</p><p><b class="ext-link">OM LÆKKET</b><a class="embeddedlink" href="http://politiken.dk/oekonomi/virksomheder/ECE2551771/verdens-naeststoerste-bank-ransaget-sigtes-for-hvidvask/">Verdens næststørste bank ransaget: 
Sigtes for hvidvask</a></p><h3>
Pligt til at udveksle oplysninger 
</h3><p>
En konvention fra OECD og Europarådet siger, at en stat har pligt til spontant 
at udveksle oplysninger, hvis »staten har grund til at antage, at der kan 
ske tab af skatteprovenu i den anden kontraherende stat«. Frankrig har 
udvekslet HSBC-listen med en række stater, primært store lande og nabolande, 
men ingen af de nordiske lande har fået eller bedt om databasen. 
</p><p>
Projektlederen for de nordiske skattemyndigheders arbejdsgruppe mod 
international skatteunddragelse, der selv har arbejdet fra Frankrig og fulgt 
lækagesagen tæt, har i Politiken kritiseret de franske myndigheder: 
</p><p>
»Tro mig – nu har vi også lært af vores fejl; i fremtiden kommer vi ikke til 
at stole på, at andre lande følger deres pligt til af egen drift at sende 
den type oplysninger. I hvert fald ikke i forhold til Frankrig«, sagde 
Torsten Fensby. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2539723/skat-ignorerede-rige-danskeres-gemte-milliarder-i-schweiz-i-fire-aar/">Skat ignorerede rige danskeres 
gemte milliarder i Schweiz i fire år</a></p><p>
Efter at have læst redegørelsen føler hverken Enhedslisten eller Dansk 
Folkeparti sig overbevist om, at Skat har sikret sig mod 
gentagelsestilfælde. 
</p><p class=" bl-elem">
»Skat erkender at have dummet sig og prøver nu at få fat i listen. Men man 
skal også lære af historien og sikre sig mod en gentagelse, og derfor skal 
vi et spadestik dybere ned for at få forklaret, hvilke mekanismer der har 
slået fejl«, siger DF’s skatteordfører, Dennis Flydtkjær. 
</p>	
</div>
</div></body></html>
