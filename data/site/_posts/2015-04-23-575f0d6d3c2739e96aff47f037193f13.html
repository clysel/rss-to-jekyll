---
layout:     post
title: 	    "Yemen er en brik i Mellemøstens tvekamp "
post_author:	    
post_date:	    Thu, 23 Apr 2015 13:05:58 +0200
post_site:	    politiken.dk 
post_link:	    http://politiken.dk/debat/profiler/Marcus_Rubin/ECE2639251/yemen-er-en-brik-i-mellemoestens-tvekamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ofrene for Saudi-Arabiens krig i Yemen er lette at opgøre. Mindst 944 døde og 
3.487 sårede samt over 100.000, der er flygtet fra deres hjem. Et 
sundhedssystem på randen af kollaps – og millioner af uskyldige, som har 
mistet strømmen. 
</p><div class="art-quote article-box">
<p class="quote"/>
<blockquote>
<p class="quote-txt">
I deres real-politik har både Iran og Saudi-Arabien været langt mere 
pragmatiske og udogmatiske, end deres retorik og ideologi tilsiger 
</p>
</blockquote>
</div><p/><p>
Resultaterne af Saudi-Arabien og dets arabiske allieredes militære eventyr i 
det ludfattige naboland er til gengæld sværere at få øje på. 
</p><p>
Houthierne – den shiamuslimske bevægelse, som tog magten i Sana sidste efterår 
– er stadig ved magten og har ifølge iagttagere i området ikke mistet noget 
territorium. Den internationalt anerkendte præsident er stadig i eksil i 
Saudi-Arabien, og der er ikke umiddelbart nogen udsigt til, at han kan vende 
tilbage. 
</p><h3>
En ophobning af konflikter 
</h3><p>
Et mildt sagt magert resultat, og det var da også kun efter amerikansk pres på 
grund af faren for en humanitær katastrofe i Yemen, at Saudi-Arabien tirsdag 
aften erklærede, at det ville indstille bombardementerne. Indtil videre er 
det dog ikke sket – også i går var der flere bombeangreb på houthiernes 
stillinger. Endnu en forvirrende og meningsløs mellemøstlig krig, kunne man 
fristes til at mene. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2637762/yemens-praesident-takker-for-saudi-arabiske-bomber/">Yemens præsident takker for 
saudi-arabiske bomber</a></p><p>
Men i virkeligheden er krigen i Yemen – ganske som de øvrige konflikter, der 
flår Mellemøsten fra hinanden i disse år – ikke så meget en isoleret 
konflikt, som den er endnu et slag i den større regionale magtkamp mellem 
Iran og Saudi-Arabien. 
</p><p>
Bag retorikken, de religiøse stridigheder og den frygtindgydende brutalitet 
gemmer der sig nemlig i stort set samtlige regionens konflikter – med 
undtagelse af Israel-Palæstina – en helt klassisk kamp mellem de to lokale 
stormagter og deres allierede om, hvem der skal være overhund i området 
fremover. 
</p><h3>
Pragmatiske islamister 
</h3><p>
Som den amerikanske forsker og forfatter Thanassis Cambanis udtrykte det i 
tidsskriftet Foreign Policy, er striden mellem Iran og Saudi-Arabien »kernen 
i den regionale strid«. 
</p><p>
»Saudi-Arabien og dets allierede ønsker at skrue tiden tilbage og genskabe den 
struktur, der var før revolutionerne. Iran og dets støtter ønsker permanent 
at forandre magtbalancen i regionen«, lød det fra Cambanis, der også gjorde 
klart, at uanset hvem der vinder, er taberne lette at identificere: 
befolkningerne. 
</p><div class="art-quote article-box">
<p class="quote"/>
<blockquote>
<p class="quote-txt">
Præstestyret i Teheran går selvsagt også meget op i teologi og ser sig selv 
som spydspidsen i den islamiske revolution.
</p>
</blockquote>
</div><p/><p>
»Begge sider bliver ledet af svært gennemskuelige, hemmelighedsfulde, 
repressive og voldelige ledere. Og ingen af siderne er interesserede i at 
stå til ansvar for befolkningen, bedre regeringsførelse eller borgernes 
rettigheder«, som han udtrykte det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2639255.ece">Bomberne regner atter ned over 
Yemen</a></p><p>
Men hov – stop lige en halv, vil nogle observante sjæle måske sige. Hvad med 
den religiøse dimension – er det ikke en storstilet strid mellem sunni- og 
shiamuslimer? Både og. Både for det sunnimuslimske Saudi-Arabien og det 
shiamuslimske Iran spiller religionen klart en vigtig rolle i deres 
identitet. 
</p><h3>
Realpolitik vs. ideologi 
</h3><p>
Familien Saud har gennem generationer været allieret med den ultrakonservative 
wahabibevægelse og er uhyre stolte af, at de hellige byer Mekka og Medina 
ligger i landet. Præstestyret i Teheran går selvsagt også meget op i teologi 
og ser sig selv som spydspidsen i den islamiske revolution. 
</p><p>
Men én ting er Koranen og den religiøse verden. I deres realpolitik har både 
Iran og Saudi-Arabien været langt mere pragmatiske og udogmatiske, end deres 
retorik og officielle ideologi tilsiger. Saudi-Arabien støttede eksempelvis 
for få år siden just den shiamuslimske bevægelse i Yemen, som de nu har 
været i krig mod, og støtter for tiden massivt op om præsident Sisis 
sekulære styre i Egypten, der har indledt en klapjagt på Det Muslimske 
Broderskab og andre islamister. 
</p><p>
Iran på sin side har gennem årene gladelig samarbejdet med både kristne 
militser og sekter som Syriens præsident Bashar al-Assads alevier, der af de 
fleste shiamuslimer traditionelt betragtes som noget nær kættere. 
</p><h3>
Iran vinder frem 
</h3><p>
Metoden, de to stormagter bruger til at sprede deres indflydelse, er 
forskellig. Iran har specialiseret sig i at udnytte kaos, har systematisk 
opbygget og støttet militser og paramilitære styrker. Startende med 
Hizbollah i Libanon og videre til de shiamuslimske militser i Irak, Syrien 
og nu Yemen har præstestyret skabt et netværk af væbnede grupper i regionen. 
</p><div class="art-quote article-box">
<p class="quote"/>
<blockquote>
<p class="quote-txt">
Hvem der vinder magtkampen mellem de to mellemøstlige rivaler, er stadig 
uvist, men indtil videre er Iran klart foran på point
</p>
</blockquote>
</div><p/><p>
Fordelen ved at støtte militser er dels, at Iran derved skaber sine egne 
magtbaser i andre lande, dels, at det så at sige på den måde satser på flere 
heste samtidig. 
</p><p>
Saudi-Arabien og dets allierede i golfstaterne har primært brugt 
oliemilliarder til at vinde indflydelse, men er som med operationen i Yemen 
i stigende omfang også gået over til selvstændig militær intervention. Under 
det arabiske forår sendte Saudi-Arabien også tropper til Bahrain for at 
holde regimet ved magten. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2637990.ece">De arabiske lande vil oprette 
deres egen internationale styrke</a></p><p>
Hvem der vinder magtkampen mellem de to mellemøstlige rivaler, er stadig 
uvist, men indtil videre er Iran klart foran på point. Mens Saudi-Arabien og 
dets allierede er snublet fra krise til krise uden nogen større sejr eller 
strategisk vision indtil videre, har præstestyret i Teheran fået afgørende 
indflydelse i Irak, Syrien, Libanon og nu også Yemen. 
</p><p>
Sideløbende med dette er det oven i købet lykkedes Iran at forbedre forholdet 
til Vesten og indgå en rammeaftale om atomprogrammet, der kan føre til, at 
sanktionerne bliver ophævet. 
</p><p class=" bl-elem">
En imponerende diplomatisk balancegang, som Saudi-Arabien og dets allierede 
ikke har formået at forpurre. 
</p>	
</div>

</div></body></html>
