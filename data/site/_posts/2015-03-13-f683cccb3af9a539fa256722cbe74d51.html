---
layout:     post
title: 	    "Flertal vil give politi flere værktøjer i dopingsager"
post_author:	    
post_date:	    Fri, 13 Mar 2015 21:47:54 +0100
post_site:	    politiken.dk 
post_link:	    http://politiken.dk/sport/ECE2587222/flertal-vil-give-politi-flere-vaerktoejer-i-dopingsager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når politiet ønsker flere beføjelser i forsøget på at optrevle kriminelle 
dopingnetværk, er et flertal på Christiansborg villigt til at lytte. 
</p><p>
Det står klart, dagen efter at København Politi satte krogen i den største 
fangst af ulovlig doping her i landet på »ikke mindre end 1 ton«. Nu vil 
Dansk Folkeparti have justitsminister Mette Frederiksen (S) til at reagere 
på sagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2586525/som-paa-et-hospital-dopingfabrik-brugte-avanceret-udstyr/">Som på et hospital: 
Dopingfabrik brugte avanceret udstyr</a></p><p>
»Vi vil gerne give politiet flere redskaber på det her område. Derfor vil vi 
bede justitsministeren om at se på, hvordan man kan give politiet de rigtige 
værktøjer, så man kan sikre, at der bliver sat ind over for 
dopingkriminalitet«. 
</p><h3>
Politisk velvilje 
</h3><p>
Ledende politifolk efterlyste i gårsdagens Politiken en udvidelse af den 
’værktøjskasse’, som Folketinget stillede til rådighed, da politikerne 
udvidede strafferammen fra 2 til 6 år fra 1. januar 2014. 
</p><p>
Den værktøjskasse indholder blandt andet muligheden for at foretage aflytning 
af mistænktes telefoner. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis politiet beder om flere redskaber, synes jeg, at vi skal lytte 
konstruktivt til det, for det her er jo stoffer, som efter min mening næsten 
er værre end narko
</p>
<p class="sender">
Brian Mikkelsen, idrætsordfører (K) 
</p>
</blockquote>
</div><p>
Til gengæld kan politiet ikke foretage hemmelige ransagninger og opsætte 
videoovervågning i private hjem, som efterforskerne for eksempel kan i 
alvorlige narkosager.</p><p>
Politiken har forsøgt at få en kommentar fra justitsministeren, men det var i 
går ikke muligt at få hende i tale. 
</p><p>
Socialdemokraternes retsordfører, Trine Bramsen, vil dog gerne give politiet 
bedre redskaber til at bekæmpe dopingkriminaliteten i Danmark: 
</p><p>
»Grunden til, at man har kunnet komme det her netværk til livs, er jo netop 
den lovændring, som vi lavede sidste år, og som øger straffen for doping og 
giver nye redskaber. Men er der andre steder, politiet mener, at det kan 
give en effekt med nye redskaber, er det ikke Socialdemokraterne, der 
stiller sig i vejen for det«, siger hun. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/ECE2585439/danmarkshistoriens-stoerste-dopingsag-betjente-finder-over-et-ton-steroider/">Danmarkshistoriens største 
dopingsag: Betjente finder over et ton steroider</a></p><p>
Samme melding lyder fra Venstre, Konservative, SF og altså Dansk Folkeparti. 
</p><p>
»Vi har det typisk sådan, at hvis politiet efterspørger noget mere, er vi klar 
på at kigge på det. Vi må på alle mulige måder prøve at begrænse doping. Når 
det drejer sig om sager som denne, mener vi også, at det er godt, at de får 
de ekstra værktøjer«, siger idrætsordfører Anni Matthiesen (V). 
</p><h3>
»Sindssyge mængder«
</h3><p>
Undersøgelser har vist, at mere end 40.000 danskere har taget anabole 
steroider, selv om det ifølge myndighederne kan føre til alvorlige 
sundhedsproblemer som forstørret hjerte, leversvigt og 
personlighedsforstyrrelser. 
</p><p>
»Hvis politiet beder om flere redskaber, synes jeg, at vi skal lytte 
konstruktivt til det, for det her er jo stoffer, som efter min mening næsten 
er værre end narko. Helt almindelige mennesker bruger steroider intetanende 
og risikerer at blive invalideret for livstid«, siger idrætsordfører Brian 
Mikkelsen (K), der også er tidligere vicepræsident i Det Internationale 
Antidopingagentur (Wada). 
</p><p><b class="ext-link">SE GRAFIK</b><a class="embeddedlink" href="http://politiken.dk/sport/ECE2586454/grafik-15-bivirkninger-ved-brug-af-steroider/">15 bivirkninger ved brug af steroider</a></p><p>
Ifølge politiet var det rekordstore dopingfund formentlig tiltænkt helt 
almindelige borgere i Danmark og udlandet. 
</p><p>
Og netop det høje antal af aftagere til de forbudte stoffer er »vanvittig 
ulykkeligt«, mener Karina Lorentzen Dehnhardt, retsordfører for SF. 
</p><p class=" bl-elem">
»Det er nogle sindssyge mængder, politiet har taget, så der må være et 
kæmpestort marked for det. Det er et voldsomt problem. Og derfor må vi 
opruste på alle fronter«, siger hun. 
</p>	
</div>
</div></body></html>
