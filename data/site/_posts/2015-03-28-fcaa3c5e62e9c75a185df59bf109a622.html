---
layout:     post
title: 	    "Wozniacki: Vinden ødelagde min rytme"
post_author:	    
post_date:	    Sat, 28 Mar 2015 20:58:39 +0100
post_site:	    politiken.dk 
post_link:	    http://politiken.dk/sport/ECE2608762/wozniacki-vinden-oedelagde-min-rytme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Vinden gjorde det vanskeligt at spille god tennis, da Caroline Wozniacki 
lørdag slog esteren Kaia Kanepi ud af Miami Open med en sejr i tre sæt. Det 
siger den danske tennisdarling til wtatennis.com. 
</p><p>
»Der var meget vind ude på banen i dag, og det tror jeg også, at statistikken 
vil vise, fordi der var mange uprovokerede fejl. Det var svært at finde en 
rytme derude. Ved opkast til en serv fløj boldene alle steder hen. Jeg blev 
ved med at kæmpe og sige til mig selv, at det afgørende ikke var, hvordan 
jeg spillede, men at jeg vandt«, siger Caroline Wozniacki. 
</p><p><b class="ext-link">SEJR I TRE SÆT</b><a class="embeddedlink" href="http://politiken.dk/sport/tennis/ECE2608672/wozniacki-nedkaemper-ester-i-tre-saet/">Wozniacki nedkæmper ester</a></p><p>
Danskeren tabte første sæt 4-6, men hun kom suverænt tilbage i andet sæt, som 
hun vandt 6-1. Tredje sæt endte med Wozniacki-sejr på 6-3. 
</p><h3>
I god form
</h3><p>
Kampen varede mere end to timer på det åbne anlæg i Miami. Danskeren slår 
fast, at hun er i god fysisk form. 
</p><p>
»For mit spil er konditionen vigtig. Jeg føler mig i god form, og jeg kan være 
ude på banen i timevis. Desuden gav jeg publikum en lang kamp«, siger 
Caroline Wozniacki. 
</p><p>
Danskeren er fjerdeseedet i turneringen. 
</p><p class=" bl-elem">
/ritzau/ 
</p>	
</div>
</div></body></html>
