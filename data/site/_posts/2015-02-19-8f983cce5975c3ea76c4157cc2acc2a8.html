---
layout:     post
title: 	    "Dansk cykelboss fryder sig over top-10 facit og stærk offensiv"
post_author:	    
post_date:	    Thu, 19 Feb 2015 20:31:25 +0100
post_site:	    politiken.dk 
post_link:	    http://politiken.dk/sport/cykling/ECE2554866/dansk-cykelboss-fryder-sig-over-top-10-facit-og-staerk-offensiv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
At tålmodighed kan blive belønnet, oplevede den 25-årige italiener Davide 
Cimolai (Lampre-Merida) i dag et herligt bevis på i den 52. udgave af det 
italienske storløb Trofeo Laigueglia. 
</p><p>
Mens det er blevet til et par nationale mesterskaber på bane og en europæisk 
U23-titel i scratch, havde italieneren, siden han blev professionel i 2010, 
indtil i dag aldrig formået at vinde på landevejen. 
</p><p>
Imidlertid kunne Cimolai strække armene jublende i vejret efter de 192 km ved 
Middelshavskysten som den hurtigste blandt de 24 ryttere, der nåede samlet 
til mål i første gruppe. 
</p><h3>
Ottendeplads til Rasmus Guldhammer 
</h3><p>
På de næste pladser fulgte landsmanden Francesco Gavazzi (Southeast) og 
russeren Alexey Tjatjevitj (Katusha), mens Rasmus Guldhammer hentede en fin 
ottendeplads til det danske 2. divisionshold Cult Energy. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2529770/hektiske-uger-tour-wildcard-grimt-styrt-og-overraskende-triumf/">Hektiske uger: Tour-wildcard, 
grimt styrt og overraskende triumf</a></p><p>
Selv om sportschef Michael Skelds tropper altså endnu har den første sejr til 
gode, var de i den afsluttende fase absolut med til at præge det 
traditionsrige arrangement, der i 1990 og 1994 havde Rolf Sørensen som 
vinder. 
</p><p>
På den sidste og skrappeste af de små stigninger frem mod finalen, Capo Mele, 
der også kendes fra Milano-Sanremo, angreb tyskeren Linus Gerdemann sammen 
med italieneren Simone Stortoni (Androni-Giocattoli) og russeren Ilnur 
Zakarin (Katusha). 
</p><p>
Trioen kæmpede energisk, men forspringet blev aldrig særlig stort, og under 
anførsel af Lampre-Merida nåede forfølgerne op, da der manglede 1.500 meter. 
</p><h3>
Chefen kan næsten ikke vente på næste løb 
</h3><p>
Gerdemann holdt sig iførergruppen og kom i mål som nr. 15, mens landsmanden og 
holdkammeraten Fabian Wegmann sluttede i det næste felt på omkring 25 
ryttere som nr. 29 med et minus på 1.23 minut. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2554790/contador-og-co-i-fuld-kontrol-inden-barsk-kongeetape/">Contador og Co. i fuld kontrol 
inden barsk kongeetape</a></p><p>
»Jeg synes, at rytterne endnu engang dokumenterede, at vi kan begå os i det 
væsentligt skrappere selskab, som vi kommer ud for i år«, konstaterer 
Michael Skelde. 
</p><p>
»Der skulle ikke meget mere til, før Linus havde haft held med sit fremstød, 
og da det så ikke lykkedes, var Rasmus klar til spurten. Jeg kan næsten ikke 
vente på det næste løb«. 
</p><h3>
I aktion igen i werekenden i Frankrig 
</h3><p>
Det behøver Skelde nu heller ikke at gøre ret længe, for allerede i weekenden 
er Cult Energy atter til start, når det gældet det franske to dages løb Tour 
du Haut-Var. 
</p><p>
Alle det danske mandskabs ryttere fuldførte. Svenskeren Gustav Larsson, 
Michael Reihs, Troels Vinther, luxembourgeren Joel Zangerle og tyskeren 
Christian Mager sluttede i den næstsidste større gruppe 7.24 minutter efter 
Cimolai. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2553145/contador-slaar-froome-og-erobrer-foerertroejen-i-saesondebut/">Contador slår Froome og 
erobrer førertrøjen i sæsondebut</a></p><p>
På de franske landeveje stiller Cult Energy med seks af aktørerne fra Trofeo 
Laigueglia, mens Martin Mortensen og franskmanden Romain Lemarchand 
erstatter Zangerle og Mager. 
</p><h3>
Italiensk klatrer brækkede lårbenet 
</h3><p>
Allerede tidligt i dagens styrkeprøve udsattes den 34-årige italiener Emanuele 
Sella (Androni Giocattloi) for et voldsomt styrt, der sendte ham direkte på 
hospitalet. 
</p><p>
Her konstateredes det, at den lille klatrer har brækket det højre lårben og 
skal opereres i morgen. 
</p><p>
Sella høstede berømmelse under Giro d’Italia i 2008, da han vandt tre etaper, 
blev nr. 1 i bjergkonkurrencen og sluttede som nr. 8 sammenlagt. Glansen 
omkring disse bedrifter falmede dog gevaldigt, da han godt en måned senere 
fældedes ved en dopingtest udenfor konkurrence. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2551298/gigantduellen-mellem-contador-og-froome-skydes-i-gang-i-dag/">Gigantduellen mellem Contador 
og Froome skydes i gang i dag</a></p><p>
Italieneren indrømmede at have brugt EPO, samarbejdede med 
antidopingmyndighederne og slap derfor med et års karantæne. 
</p><p class=" bl-elem">
Nu venter der Sella en helt anden form for lang, ufrivillig pause. 
</p>	
</div>
</div></body></html>
