---
layout:     post
title: 	    "Verdens mest dedikerede fans græder og omstiller sig til en ny virkelighed"
post_author:	    
post_date:	    Thu, 26 Mar 2015 15:31:01 +0100
post_site:	    politiken.dk 
post_link:	    http://politiken.dk/kultur/musik/ECE2605194/verdens-mest-dedikerede-fans-graeder-og-omstiller-sig-til-en-ny-virkelighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Millioner af primært unge piger har brugt dagen i dag på at omstille sig til 
en ny virkelighed. 
</p><p>
Årsagen? 
</p><p>
At Zayn Malik, et medlem af boybandet One Direction, har meldt ud, at han ikke 
længere er en del af gruppen. 
</p><p>
Og nej, det er <i>ikke </i>en lille ting. 
</p><p>
»Man er One Direction-fan med hele kroppen, så det gør ondt, når ens idoler 
går i stykker«, siger musikanmelder ved Politiken Pernille Jensen. 
</p><p>
»Udefra set ligner det måske en sød hobby, men de her piger mener det 
alvorligt. Dedikationen er gigantisk, og især til gruppens koncerter kan man 
mærke den. Samtidig hører det jo med til hele boybandkulturen, at man som 
fan har sin egen personlige favorit i bandet. Her har Zayn Malik haft rollen 
som den lidt sky og mystiske fyr, der for det meste holdt sig i baggrunden, 
men som stadig har haft sit tro følge af fans, og det er helt forståeligt, 
at de her piger græder nu«. 
</p><p>
»Udefra set består One Direction jo af fem usårlige verdensstjerner. De er 
verdens største boyband, de ser altid glade ud, og set udefra er der aldrig 
grus i maskineriet. Derfor er det altid et uskyldstab, når et medlem 
forlader et succesfuldt boyband. Og den slags kan godt gøre lidt ondt, især 
hvis man ikke er så gammel«, siger Pernille Jensen. 
</p><h3>
Lød mærkelig i bussen 
</h3><div class="art-quote article-box">
<p class="quote"/>
<blockquote>
<p class="quote-txt">
One Direction fik boybandbølgen til at bruse op på ny. Det var måske de 
færreste voksne, der tænkte, at det ligefrem var nødvendigt, men det har jo 
vist sig, at der i høj grad var et nyt, ungt publikum klar til den nye 
generation af boybands
</p>
<p class="sender">
Pernille Jensen, musikanmelder 
</p>
</blockquote>
</div><p>
For 19-årige Narin Frausing Korkmaz, der, sammen med to jævnaldrende fans, 
står bag bandets danske fanside på Facebook, var nyheden om bruddet også et 
hårdt slag. </p><p>
»Jeg sad i en bus, da jeg så deres opdatering. Jeg fik virkelig en mavepumper, 
men jeg nåede ikke engang at læse det helt færdigt, for jeg skulle skynde 
mig at lægge det ud på siden, og så var jeg på telefonen. Jeg tror virkelig, 
jeg må have lydt mærkeligt i den bus«. 
</p><p><b class="ext-link">LÆS ANMELDELSE AF SENESTE ALBUM</b><a class="embeddedlink" href="http://politiken.dk/kultur/musik/cd-beat/ECE2469201/one-direction-album-er-som-t-langt-mid-tempo-helvede/">One 
Direction-album er som ét langt mid-tempo-helvede</a></p><p>
Den opdatering, hun skulle skynde sig at lægge ud på deres danske fan-side, 
har fået 14.000 likes og over 1.800 kommentarer - hvilket lyder af mange, 
men ikke er så bemærkelsesværdigt taget i betragtning af, at de tre pigers 
danske side er liket af lige knap 4 millioner mennesker. 
</p><p>
Det oprindelige opslag, hvor Zain Malik annoncerede sin beslutning, er 
kommenteret af næsten 186.000 fans. Piger, der skriver, at de græder, at de 
elsker ham, at de vil kravle i et hul og dø, at han skal komme tilbage, at 
de vil savne ham og så er der dem, der nøjes med at sige tak for årene, der 
er gået. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2094016/one-direction-fans-loeber-bank-over-ende/">One Direction-fans løber bank 
over ende</a></p><p>
På spørgsmålet om, hvad Zain Maliks udmelding af bandet kommer til at betyde, 
er der to svar, siger Narin Frausing Korkmaz. 
</p><p>
»Det ene er, hvordan de andre fire vil fortsætte med deres musik, og det tror 
jeg nok, at de skal finde ud af. Noget andet er, hvad det betyder for deres 
fans, som nu skal til at vænne sig til, at One Direction altså er fire og 
ikke de fem personer, de kender. Det skal folk lige omstille sig til«. 
</p><p class="art-ext-other">

</p><p/><p>
Musikanmelder Pernille Jensen forholder sig afventende i forhold til 
konsekvenserne af Maliks udtræden. 
</p><p>
»Umiddelbart er Zayn Malik ikke nogen central figur i gruppen. Det havde været 
noget helt andet, hvis det var Harry Styles, gruppens primære sanger og 
hjerteknuser, der var skredet. Spørgsmålet er måske snarere, om de andre har 
lyst til at fortsætte«. 
</p><h3>
1D gjorde det først 
</h3><p><i class=" bl-elem">Hvis det er begyndelsen til enden: Hvad er det så for et band, som vi siger 
farvel til? Hvad har de præsteret?</i></p><p>
»One Direction fik boybandbølgen til at bruse op på ny. Det var måske de 
færreste voksne, der tænkte, at det ligefrem var nødvendigt, men det har jo 
vist sig, at der i høj grad var et nyt, ungt publikum klar til den nye 
generation af boybands, og jeg synes faktisk, de har formået at bidrage med 
en forfriskende energi«. 
</p><p>
»Dengang, jeg selv var i målgruppen for boybands, var det de 
gennemkoreograferede sødmælksdrenge i Backstreet Boys, der var det helt 
store, og sammenlignet med dem, synes jeg, One Direction har haft et langt 
sjovere, mere afslappet og uhøjtideligt udtryk, der har gjort det noget mere 
underholdende at følge med i boybandland som voksen«, siger Pernille Jensen. 
</p><p>
»Ulempen er, at nu skal alle boybands være afslappede, uklippede og ligeglade 
med koreograferede dansetrin, hvilket bliver en kende trættende i længden, 
men altså, det var One Direction, der gjorde det først«. 
</p><p><b class="ext-link">LÆS FRA ARKIV</b><a class="embeddedlink" href="http://politiken.dk/kultur/musik/ECE2317366/hoejspaendt-one-direction-fan-jeg-har-ikke-sovet-saa-meget-i-nat/">Højspændt One Direction-fan: 
»Jeg har ikke sovet så meget i nat«</a></p><div class="art-quote article-box">
<p class="quote"/>
<blockquote>
<p class="quote-txt">
Jeg forlader bandet, fordi jeg vil være en normal 22-årig, som er i stand til 
at slappe af og have et privatliv uden for rampelyset
</p>
<p class="sender">
Zayn Malik 
</p>
</blockquote>
</div><p>
Han var med til at gøre det først, Zayn Malik, og nu blev han den første til 
at sige stop. Ifølge ham selv for at leve et mere normalt liv. </p><p>
»Mit liv med One Direction har været mere end jeg nogensinde kunne have 
forestillet mig. Men, efter fem år, føler jeg, at det er på tide, jeg 
forlader bandet. Jeg vil gerne undskylde over for vores fans, hvis de føler, 
at jeg skuffer nogen, men jeg bliver nødt til at gøre det, der føles rigtigt 
i mit hjerte«, lød det på Facebook. 
</p><h3>
Gennemfører turne 
</h3><p>
»Jeg forlader bandet, fordi jeg vil være en normal 22-årig, som er i stand til 
at slappe af og have et privatliv uden for rampelyset. Jeg ved, at jeg har 
fire venner for livstid i Louis, Liam, Harry og Niall. Jeg ved, at de vil 
fortsætte med at være verdens bedste band«. 
</p><p>
På Facebook forsikrer Niall, Liam, Harry og Louis, at de respekterer Zayn 
Maliks beslutning og at de fortsætter. Og for at sætte ekstra trumf på 
supplerer også Simon Cowell, der i sin tid var manden, som sammensatte 
bandet, med en garanti: 
</p><p>
»Fans kan trygt stole på, at Niall, Liam, Harry og Louis er utroligt optaget 
af bandets fremtid«. 
</p><p class=" bl-elem">
Foreløbigt gennemfører One Direction den planlagte verdensturne samt 
indspilningen af bandets femte album, som skal udkomme senere på året. 
</p>	
</div>
</div></body></html>
