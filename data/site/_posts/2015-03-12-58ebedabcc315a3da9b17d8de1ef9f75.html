---
layout:     post
title: 	    "B&O: »Det er ikke nok at lave verdens bedste produkter«"
post_author:	    
post_date:	    Thu, 12 Mar 2015 12:58:32 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2584287/bo-det-er-ikke-nok-at-lave-verdens-bedste-produkter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Radio- og tv-producenten Bang &amp; Olufsen nedlægger 125 fuldtidsstillinger 
som led i en større omstrukturering. 
</p><p>
I en meddelelse fra selskabet står der blandt andet, at omstruktureringen skal 
spare virksomheden for 100 millioner kroner om året. 
</p><div class="art-quote article-box">
<p class="quote"/>
<blockquote>
<p class="quote-txt">
Man må sige, at vi endnu ikke har sorte tal på bundlinjen. Det er ikke nok at 
lave verdens bedste produkter, man skal også tjene penge på det
</p>
<p class="sender">
Tue Mantoni, administrerende direktør 
</p>
</blockquote>
</div><p/><p>
»Vi leverer et resultat for tredje kvartal, hvor vi vokser med 19 procent, men 
man må sige, at vi endnu ikke har sorte tal på bundlinjen. Det er ikke nok 
at lave verdens bedste produkter, man skal også tjene penge på det. Derfor 
laver vi en tilpasning, som gør, at vi nedbringer omkostningsbasen med 100 
millioner kroner om året«, siger administrerende direktør i B&amp;O, 
Tue Mantoni. 
</p><p><b class="ext-link">PORTRÆT:</b><a class="embeddedlink" href="http://politiken.dk/oekonomi/virksomheder/ECE2521310/portraet-bo-direktoeren-der-ramte-muren/">B&amp;O-direktøren, der ramte muren</a></p><p>
De 125 arbejdspladser skæres først og fremmest fra AV-afdelingen, hvor der 
produceres tv og højttalere. 
</p><p>
På trods af den store omlægning, der anslås at koste selskabet mellem 15 og 20 
millioner kroner, fastholder Bang &amp; Olufsen stadig sine forventninger 
til året. 
</p><h3>
Problemer med underleverandører 
</h3><p>
Ifølge senioranalytiker i Sydbank, Søren Løntoft Hansen, kommer ændringerne 
blandt andet, fordi selskabet har haft problemer med at få nogle komponenter 
leveret til tiden af sine underleverandører. 
</p><p>
»B&amp;O har egentlig en meget attraktiv produktpalette, og 
efterspørgslen har været meget stor. Men de har ikke kunnet tjene penge på 
det på grund af leveringsproblemer«, siger han. 
</p><p>
Problemerne med at levere til tiden har især ramt BeoVision Avant-serien, der 
opnåede stor efterspørgsel sidste år. Det kunne mærkes på kvartalsregnskabet 
for andet kvartal, hvor omsætningen var faldet med 8 procent i forhold til 
året før. Sammen med højere produktionsomkostninger gav det et 
kvartalsunderskud på mellem 90 og 100 millioner kroner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2092164/bos-underskud-vokser-trods-kinesere-paa-storindkoeb/">B&amp;O's underskud vokser trods 
kinesere på storindkøb</a></p><p>
Det fik ledelesen til at iværksætte en undersøgelse for at finde ud af, hvor i 
koncernen, der kunne spares. For på trods af, at det lykkedes virksomheden 
at komme nogle af leveranceproblemerne til livs, har det stadig været svært 
at omdanne efterspørgslen til overskud. 
</p><p>
»Man kunne specielt se det i tredje kvartal, hvor omsætningen voksede med 19 
procent, men hvor de alligevel ikke tjente penge. Og så skal der jo ske 
noget«, siger Søren Løntoft Hansen. 
</p><h3>
Vil få fyreseddel inden måneden er omme 
</h3><p>
Bang &amp; Olufsen har lige omkring 2.000 medarbejdere på verdensbasis, heraf 
cirka 1.000 i Danmark. Hvordan afskedigelserne fordeles geografisk er endnu 
usikkert, men samlet set udgør de 125 altså en relativt stor del af 
stillingerne. 
</p><p>
Afskedigelserne vil ifølge den administrerende direktør finde sted allerede 
her i marts. Han understreger dog, at virksomheden stadig beskæftiger en hel 
del ansatte. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/oekommentarer/tageotkjaer/ECE2166913/tage-otkjaer-aarets-20-stoerste-nedture-i-dansk-erhvervsliv/">Tage Otkjær: Årets 20 største 
nedture i dansk erhvervsliv</a></p><p>
»Man skal huske, at vi er 1.000 ansatte i Struer, og vi har formået at vise, 
at vi kan lave nogle af verdens bedste produkter. Men man skal jo altså også 
tjene penge på det«, siger Tue Mantoni. 
</p><p class=" bl-elem">
Umiddelbart har markedet reageret positivt på meddelelsen, hvor Bang &amp; 
Olufsen-aktien i dag er steget med 5,5 procent. 
</p>	
</div>
</div></body></html>
