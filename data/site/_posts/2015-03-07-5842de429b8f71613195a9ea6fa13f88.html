---
layout:     post
title: 	    "V og DF skyder flygtninge-forslag ned: Regeringen kører borgerne over "
post_author:	    
post_date:	    Sat, 07 Mar 2015 14:07:24 +0100
post_site:	    politiken.dk 
post_link:	    http://politiken.dk/indland/politik/ECE2577621/v-og-df-skyder-flygtninge-forslag-ned-regeringen-koerer-borgerne-over/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et lovforslag fra regeringen om, at kommunerne kan skrotte lokalplaner for at 
kunne huse de mange flygtninge, og oven i købet kun skal give naboerne to 
ugers høringsfrist til at protestere, er for vidtgående.
</p><p>
Det siger Venstres integrationsordfører Martin Geertsen.
</p><p>
Landets kommuner har store problemer med i tide at finde boliger til det 
stigende antal flygtninge, der især kommer fra Syrien, og med lovforslaget 
vil klasseværelserne i en nedlagt skole i Ribe kunne forvandles til hjem for 
92 flygtninge på kun to uger.
</p><p>
»Jeg har stor respekt for, at kommunerne bokser med problemerne, men det er et 
skråplan at opbygge et parallelsystem i stedet for at følge de gængse 
systemer«, siger Martin Geertsen.
</p><p>
Lovforslaget kommer efter aftale med kommuneforeningen KL.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2577257/flygtninge-presses-ind-i-lokalsamfund/">Flygtninge presses ind i 
lokalsamfund</a></p><h3>
Naboer uden indflydelse
</h3><p>
Ifølge Politiken giver det både kommunerne mulighed for at skrotte lokalplaner 
- og dermed flytte flygtninge ind i bygninger til andre formål - og ret til 
uden tilladelse at bygge flygtningeboliger i bebyggede landzoner.
</p><p>
Som det er i dag, kræver den slags, at man ændrer lokalplanen. Her har de 
lokale borgere ret til at blive hørt i otte uger, og hele processen tager 
sædvanligvis et år.
</p><p>
Men i Miljøministeriets udkast har naboerne intet at skulle have sagt. Først 
efter Politikens henvendelse har ministeriet ændret i forslaget, så de 
lokale beboere nu har fået to ugers høringsret.
</p><p>
»Der skal pyntes gevaldigt på det forslag, hvis vi skal stemme for det. 
Problemerne bunder fra starten i regeringens alt for lempelige 
udlændingepolitik«, siger Martin Geertsen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2577263/nabo-til-nye-flygtninge-boliger-det-gaar-ud-over-huspriserne/">Nabo til nye 
flygtninge-boliger: Det går ud over huspriserne</a></p><p>
Dansk Folkeparti er heller ikke begejstret for forslaget og mener, at 
regeringen træder på borgerne med det nye lovforslag.
</p><p>
»I Dansk Folkeparti er vi meget kritiske overfor hele idéen. Hvorfor er det 
borgerne, der skal køres over, når det er regeringen, der ikke kan styre 
tilstrømningen til Danmark«, siger partiets udlændingeordfører Martin 
Henriksen og fortsætter:
</p><p class=" bl-elem">
»Vi opfordrer regeringen til at indkalde til forhandlinger med det formål at 
stramme asylpolitikken, så vi på den måde kan give kommunerne noget luft«.
</p>	
</div>
</div></body></html>
