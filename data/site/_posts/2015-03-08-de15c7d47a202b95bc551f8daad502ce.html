---
layout:     post
title: 	    "Ny trussel mod Femern-tidsplan: Tyske godkendelser kan forsinke milliardprojekt"
post_author:	    Christian Østergaard
post_date:	    Sun, 08 Mar 2015 11:00:11 +0000
post_site:	    ing.dk 
post_link:	    http://ing.dk/artikel/ny-trussel-mod-femern-tidsplan-tyske-godkendelser-kan-forsinke-milliardprojekt-174544
---
<html><body><div><section class="body"><p>Selv om danske politikere næsten enstemmigt vil vedtage anlægsloven til Femernforbindelsen i dette forår, er der stadig forhindringer, inden arbejdet på projektets fire største anlægskontrakter kan gå i gang til september.</p>
			<p>De tyske myndigheder og Femern A/S har indtil videre brugt halvandet år på at besvare 3.100 indsigelser fra utilfredse tyske borgere. Nu udpeger transportministeren den tyske godkendelsesproces som en af projektets helt store usikkerheder.</p>
			<p>»Der er to store usikkerheder i projektet stadigvæk, hvoraf den ene er de tyske miljøgodkendelser. Jeg følger meget med i andre megaprojekter i Tyskland og må konstatere, at miljøgodkendelserne har voldt myndighederne problemer,« siger transportminister Magnus Heu­nicke (S).</p>
			<p><figure class="plugin right zoomable"><img data-original-image="http://ing.dk/sites/ing/files/femern-miljoe-kort.png" src="http://ing.dk/sites/ing/files/styles/w1120_media_right/public/femern-miljoe-kort.png?itok=AQLs-wkA" alt=""/></figure></p>
			<p>Han udpegede i februar tre emner som potentielle usikkerheder for projektet. Ud over de tyske miljø­godkendelser drejede det sig om EU-støtten til projektet, som stadig er tvivlsom, og om den endelige projektpris, som ministeren har bedt Femern A/S forhandle ned til gengæld for længere tid at anlægge tunnelen i.</p>
			<p>Officielt skal tunnelen stå klar i 2021, men forsinkelser på flere år er på bordet, når Femern A/S forhandler med enterprenørerne. Nu peger flere parter på, at de tyske godkendelser kan forsinke projektet yderligere.</p>
			
			<h2>Dynd, fugle og turisme</h2>
			<p>Ministerens bekymring om miljø­godkendelserne skyldes bl.a., at  Femernforbindelsen har mødt massiv modstand syd for grænsen. Det er særligt miljøhensyn, der optager tyskerne i de 3.100 indsigelser, men også turistbranchen på Femern og i Lübeckbugten ser sig truet af tog- og biltrafikken fra en ny forbindelse.</p>
			<p>»Vores vigtigste bekymring er, hvordan dyndet fra udgravningen på havbunden vil fordele sig. Vores ekspert, som har set på undersøgelserne, mener, at undersøgelsesmetoden er problematisk,« siger Hendrik Kerlen, formand for ‘Aktionsbündnis gegen eine Feste Feh­marnbeltquerung’, der en af flere foreninger, der er dannet med det formål at bekæmpe forbindelsen.</p>
			
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure></p>
			<p><aside class="plugin right box">
			  Fokus på Femern</aside></p>
			<p><strong>25. februar</strong> fremsatte transportministeren lovforslag om den faste forbindelse over Femern Bælt, som skal vedtages inden sommerferien. Derefter skal forligskredsen godkende pris og tidsplan, EU skal tage stilling til støtte, og tyske myndigheder skal give byggetilladelse.</p>
			<p><strong>Den 17,6 km lange</strong> sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p><strong>I en række artikler</strong> op til den politiske vedtagelse forsøger Ingeniøren at give et overblik over, hvad der er op og ned i sagen om Femernforbindelsen. Følg med på <a href="http://ing.dk/fokus/femern-forbindelsen">ing.dk/fokus/femern-forbindelsen</a>.
			</p>
			<p>Ud over havmiljøet er fugletrækruten over byggepladserne og hensynet til turisterhvervet i området blandt foreningens indvendinger.</p>
			<p>»Øen Femern lever af turister. Hvis der bygges tre store, larmende byggepladser, forestiller jeg mig ikke, at man har lyst til at komme på ferie her,« siger han.</p>
			<p>Hendrik Kerlen vurderer, at projektet kun har ca. 10 pct. chance for at blive gennemført. Den forudsigelse skyldes, at der er flere instanser, der endnu kan nå at standse projektet, og at hans organisation er klar til at bringe sagen helt til EU-domstolen om nødvendigt.</p>
			
			<h2>To års forsinkelse er sandsynligt</h2>
			<p>Den dystre forudsigelse deles dog ikke af andre parter eller observatører af det milliarddyre tunnelprojekt, som i stedet peger på en udskydelse som konsekvens af klagerne. Udskydelser har ramt flere andre projekter i Tyskland; bl.a. er udvidelsen af A20-motorvejen et skrækeksempel for mange: Udvidelsen er udskudt op til to år på grund af en flagermuseart, som VVM- undersøgelsen havde overset.</p>
			<p>»Det må vi også regne med, at der vil ske på tysk side i dette projekt. Det skal nok lykkes nogen at finde en markmus, der ikke er beskrevet, navnlig på grund af jernbanen, der skal lægges om,« siger Flemming Meyer, medlem af landdagen i Kiel og formand for Sydslesvigsk Vælger­forening (SSW).</p>
			<p>Han vurderer på den baggrund, at projektet vil forsinkes yderligere to år. Også udgravningen af floden Elben og en ny underjordisk jernbanestation i Stuttgart har mødt så massiv kritik, at sagerne er endt i retten eller har medført politiske omvæltninger i delstaten. Netop den type problemer håber Femern A/S at forhindre gennem en VVM-undersøgelse på 10.000 sider, som ifølge selskabet selv er uhørt grundigt forberedt.</p>
			
			<p><aside class="plugin reference info_graphics"><a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/></a>
			  
			</aside></p>
			<p>Alligevel har den tyske godkendelsesmyndighed LBV Kiel modtaget omkring 3.100 indsigelser. Til sammenligning har man i den parallelle danske VVM-proces modtaget omkring 30 høringssvar.</p>
			<p>Femern A/S havde selv regnet med at skulle besvare i omegnen af 10.000 indsigelser på blot halvandet år. Den tid er næsten gået nu, men det betyder ikke, at man nærmer sig bunden af indsigelsesbunken, da svarene ifølge selskabet er uventet detaljerede. For ministeren er det væsentligste dog heller ikke, hvornår godkendelsen er klar.</p>
			<p>»Rædselsscenariet for mig er, hvis man får miljøgodkendelserne, men der derefter vil komme en retssag med opsættende virkning, der kræver nye miljøgodkendelser, som kan tage flere år undervejs i byggeriet. Det kan ske, hvis der ikke svares ordentligt på hvert enkelt høringssvar. Det ville være en katastrofe. Derfor må man virkelig være grundig i denne situation,« understreger Magnus Heunicke.</p>
		</section></div></body></html>
