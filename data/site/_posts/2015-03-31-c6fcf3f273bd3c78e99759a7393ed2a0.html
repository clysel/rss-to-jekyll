---
layout:     post
title: 	    "Nu kan du teste Microsofts kommende browser Project Spartan"
post_author:	    Martin Bernth
post_date:	    Tue, 31 Mar 2015 09:18:47 +0000
post_site:	    www.version2.dk 
post_link:	    http://www.version2.dk/artikel/nu-kan-du-teste-microsofts-kommende-browser-project-spartan-128563?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Microsoft frigiver den første testudgave af firmaets kommende browser, der endnu kun er kendt under arbejdstitlen ‘Project Spartan’ til testbrugere af Windows 10 preview’et. <a href="http://www.theverge.com/2015/3/30/8314935/microsoft-project-spartan-windows-10-preview-download">Det skriver The Verge.</a></p>

<p>Dermed bliver medlemmerne af <a href="https://insider.windows.com/">Windows Insider-programmet</a> de første i verden til at få en forsmag på afløseren til den udskældte Internet Explorer-browser, som langsomt vil blive udfaset, mens Project Spartan bliver Windows 10-brugernes indgang til internettet.</p>

<p>Den nye browser vil blandt andet have Microsofts medfølgende digitale assistent Cortana, som kan bidrage med ‘kontekstuelle forslag’ til brugeren samt vejr- og aktieinformationer. Den digitale assistent er dog begrænset til amerikanske brugere.</p>



<p>Internet Explorer dør dog ikke lige med det samme. Microsoft vil stadig holde liv i den gamle browser i Windows 10 - blandt andet af hensyn til større organisationer, der kan være bundet tungt op på applikationen.</p>
  </section>

      </div></body></html>
