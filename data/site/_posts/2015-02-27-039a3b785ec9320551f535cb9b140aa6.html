---
layout:     post
title: 	    "Terrorfrygt: Universitet aflyser forelæsning med Lars Vilks"
post_author:	    
post_date:	    Fri, 27 Feb 2015 19:18:47 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2566581/terrorfrygt-universitet-aflyser-forelaesning-med-lars-vilks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under <b>det værste angreb</b> 
på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og tre 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>
</div>
</div>
<p>
Egentlig skulle den svenske kunstner Lars Vilks have holdt en forelæsning på 
universitetet i Karlstad i Sverige. 
</p><p>
Men han har tegnet muslimernes profet Muhammed som en hund og er derfor i 
sigtekornet for islamister, der vil slå ham ihjel - sådan som det blev 
forsøgt under terrorangrebet i København den 14. februar. 
</p><p>
Så nu har universitetet aflyst den planlagte forelæsning af frygt for, at det 
kan gå galt. 
</p><p>
»Før arrangementer vurderer vi sikkerheden og i det her tilfælde er vi kommet 
frem til, at vi ikke kan garantere sikkerheden for studenter, personale og 
besøgende i forbindelse med forelæsningen«, meddeler universitetets 
sikkerhedsansvarlige, Jan Gambring. 
</p><p>
»Vi konsulterer for eksempel politiet og Säpo (det svenske politis 
efterretningstjeneste, red.) Og så afgør vi, om et arrangement 
sikkerhedsmæssigt kan gennemføres i vore lokaler«, hedder det. 
</p><p><b class="ext-link">PORTRÆT</b><a class="embeddedlink" href="http://politiken.dk/udland/ECE2547256/portraet-for-lars-vilks-er-attentaterne-en-del-af-kunsten/">For Lars Vilks er attentaterne en 
del af kunsten</a></p><p>
Lars Vilks undrer sig over universitetets beslutning. 
</p><p>
»Man taler om sikkerhedshensyn. Jeg ved, at det ikke er politiets opfattelse, 
men rektorens egne spekulationer. Ytringsfriheden bestemmes med andre ord af 
tilstrækkelig meget vold«, skriver han på sin hjemmeside. 
</p><h3>
Udenrigspolitisk Forening vil nu søge alternative mødelokaler 
</h3><p>
Lars Vilks skulle ifølge de nu aflyste planer have talt for et lokalt 
udenrigspolitisk forum den 17. marts om ytringsfriheden i kølvandet på 
terrorangrebet på det franske satiretidskrift Charlie Hebdos redaktion, hvor 
to algerisk-franske brødre i Muhammeds navn myrdede 12 mennesker. 
</p><div class="art-quote article-box">
<p class="quote"/>
<blockquote>
<p class="quote-txt">
Det er synd, at en statslig institution som universitetet ikke vover at 
forsvare ytringsfriheden.
</p>
<p class="sender">
Paula Holst 
</p>
</blockquote>
</div><p/><p>
Den statskundskabsstuderende Paula Holst fra Karlstads Udenrigspolitiske 
Forening er særdeles utilfreds med universitetets aflysning. 
</p><p>
»Det er synd, at en statslig institution som universitetet ikke vover at 
forsvare ytringsfriheden. Det budskab, vi fremfører, er at ekstremismen og 
terrorismen ikke må sejre«, siger hun til avisen Dagens Nyheter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2548019/lars-vilks-komit-usikkerhed-om-fremtidige-moeder/">Lars Vilks-komité: Usikkerhed 
om fremtidige møder</a></p><p>
Holst og hendes forening vil nu i samråd med det lokale politi og den 
mordtruede kunstner forsøge at finde et andet sted at gennemføre 
forelæsningen. 
</p><p class=" bl-elem">
»Politiet siger, at det kan gennemføres og at de vil indkalde 
ekstraforstærkning. Ud fra deres vurdering stoler vi på, at det er sikkert. 
Ellers ville vi ikke gennemføre det«, forklarer hun. 
</p>	
</div>
</div></body></html>
