---
layout:     post
title: 	    "Ny britisk kulturminister rasler med sablen overfor BBCs licensmidler"
post_author:	    
post_date:	    Tue, 12 May 2015 18:55:28 +0200
post_site:	    politiken.dk 
post_link:	    http://politiken.dk/kultur/filmogtv/ECE2666570/ny-britisk-kulturminister-rasler-med-sablen-overfor-bbcs-licensmidler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
'Top Gear', David Attenboroughs naturprogrammer, 'Downton Abbey', 'Doctor 
Who', 'EastEnders', 'The Fall'. 
</p><p>
Listen over BBC's populære tv-programmer er lang. Derfor er man helt inde at 
pille ved arvesølvet, når man nu diskuterer, hvorvidt BBC's licensordning 
skal moderniseres. 
</p><p>
Debatten kører i de <a href="http://www.theguardian.com/media/2015/may/11/john-whittingdale-bbc-licence-fee">britiske 
medier</a> efter udnævnelsen af den konservative John Whittingdale til 
kulturminister. Der bliver spekuleret i, om det er en katastrofal nyhed for 
BBC, da selvsamme Whittingdale har ledet det parlamentsudvalg, der for et 
par måneder siden i en 166 sider lang rapport satte spørgsmålstegn ved 
tv-stationens organisering, og ikke mindst licensens fremtidige 
berettigelse. 
</p><p><b class="ext-link">LÆS OGSÅ <a class="embeddedlink" href="http://politiken.dk/udland/fokus_int/britiskvalg/ECE2660505/alle-stemmer-talt-op-konservative-generobrer-magten-i-storbritannien/"/></b><a class="embeddedlink" href="http://politiken.dk/udland/fokus_int/britiskvalg/ECE2660505/alle-stemmer-talt-op-konservative-generobrer-magten-i-storbritannien/">Alle 
stemmer talt op: Konservative generobrer magten i Storbritannien</a></p><p>
Dengang udtalte John Whittingdale, at »BBC modtager næsten fire milliarder 
pund fra den britiske offentlighed, og derfor skal der stilles store 
spørgsmål til, hvordan de penge bliver skaffet til veje og brugt«. Og under 
overskrifter som 'Tvivl om BBC-licens efter John Whittingdales udnævnelse 
til kulturminister' frygter britiske kommentatorer nu, at BBC får 
sparekniven. 
</p><p>
I England skal der snart forhandles nyt medieforlig, og debatten går på public 
service-forpligtelse og BBC's arv sat over for et moderne mediemarked i 
udvilking mod streamingsabonnementer og fuld valgfrihed. 
</p><h3>
En bevægelse imod at justere licensen
</h3><p>
Mediejournalisten Lasse Jensen sidder i det danske public service-udvalg og 
mødte John Whittingdale sidste år, da han og en gruppe andre politikere var 
på studietur til København. Han fortæller, at Whittingdale i de seneste 
dages udtalelser om public service har sagt stort set det samme som i 
rapporten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/ECE2655096/dr-dramachef-naar-dramaboblen-brister-skal-hbo-bbc-og-dr-staa-tilbage/">DR-dramachef: Når dramaboblen 
brister, skal HBO, BBC og DR stå tilbage</a></p><p>
»Nu er han bare blevet minister og taler derfor med mere vægt. Men der synes, 
på tværs af politiske skel, at være en bevægelse imod en justering af 
licensen. Og ad åre måske en fjernelse af den. Men det er en langsigtet 
hensigtserklæring. Der kommer ikke til at ske noget afgørende nyt ved det 
kommende britiske medieforlig i 2017«, siger Lasse Jensen, der følger den 
britiske public service-debat nøje. 
</p><p><i class=" bl-elem">Men hvordan ser fremtiden ud for public service?</i></p><div class="art-quote article-box">
<p class="quote"/>
<blockquote>
<p class="quote-txt">
Nu er han bare blevet minister og taler derfor med mere vægt. Men der synes, 
på tværs af politiske skel, at være en bevægelse imod en justering af 
licensen. 
</p>
<p class="sender">
Lasse Jensen, mediejournalist 
</p>
</blockquote>
</div><p>
»Jeg svarer altid, at det aner jeg ikke, når jeg får det spørgsmål. Selv de 
største internationale eksperter tør ikke spå om, hvordan mediemarkedet ser 
ud om bare fem år. Det går så stærkt. Herhjemme kommer det an på et 
eventuelt politisk skifte, for vi har jo også de samme toner i Danmark med 
de markedsliberale overfor de kulturliberale. Vi kan kun forholde os til, 
hvad der står i medieforliget«. </p><p><i class=" bl-elem">Vil BBC kunne overleve på markedsvilkår? </i></p><p>
»På nogle områder laver de ubestridt de bedste udsendelser, de har stort set 
ingen konkurrence på naturudsendelserne, hvor deres eksterne salg er mange 
milliarder om året. Og så er de så heldige, at de taler engelsk i England og 
derfor kan nå bredt ud«. 
</p><p>
I både England og Danmark har de licensbetalte mediehuse meget stor dækning i 
befolkningen. Her skal 'dækning' forstås som den andel af befolkningen, der 
i løbet af en uge er i berøring med henholdsvis BBC og DR og for begge lande 
lyder de seneste tal på 96 procent. 
</p><h3>
Sårbare over for kritik 
</h3><p>
Ole Helmersen er lektor på CBS med speciale i moderne britisk politik. Han 
mener, at det vil være ganske alvorligt at pille ved BBC og public 
service-forpligtelsen. 
</p><p>
»Det vil betyde meget for rigtig mange mennesker. BBC er en vildt populær 
kanal og samtidig er licensbetalingen på 145 pund ganske beskeden i forhold 
til det væld af kanaler, radio og net, som englænderne får for pengene. 
Læser du bogen 'Armchair Nation' om BBC's kulturbærende rolle, så har BBC 
skabt virkelig mange store fælles oplevelser«, siger han. 
</p><p>
Englands-kenderen fortæller om en artikel, der omtalte BBC som den offentlige 
ydelse, som flest briter gør brug af, hvis man sammenligner med eksempelvis 
sundhedsvæsnet. 
</p><p>
»Risikoen ved at gøre BBC mere kommercielt er, at man ved, hvad man har, men 
ikke hvad man får. Der er selvfølgelige en betydelig påvirkning udefra fra 
folk som Rupert Murdoch, der har interesse i, at BBC bliver svækket, så han 
kan få yderlige dominans på mediemarkedet«, siger Ole Helmersen. 
</p><p>
Samtidig har BBC haft nogle uheldige sager de senere år, som gør dem sårbare 
for kritik og ikke mindst for planer om at skrue ned for licensen. 
</p><p class=" bl-elem">
»Der har både været sagen om den pædofile tv-stjerne Jimmy Savile og nogle 
sager om overordentlige høje lønninger og bonusser til BBC-chefer, og det 
giver jo BBC-kritikerne ammunition. Nu har vi så en ny konservativ regering 
i England, som sådan set godt kunne fjerne public service-ideen, hvis de 
ville. Men det tror jeg ikke vil ske. Whittingdale er ikke en hidsig fyr, 
der vil rykke et ideologisk korstog ud mod BBC hurtigt. Men licensen vil 
blive diskuteret frem til det næste medieforlig i 2017«, siger Ole 
Helmersen. 
</p>	
</div>

</div></body></html>
