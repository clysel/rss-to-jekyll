---
layout:     post
title: 	    "Danskere invaderer NHL-slutspillet"
post_author:	    
post_date:	    Mon, 13 Apr 2015 19:33:58 +0200
post_site:	    politiken.dk 
post_link:	    http://politiken.dk/sport/ishockey/ECE2624903/danskere-invaderer-nhl-slutspillet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Aldrig har så mange danskerhold fundet vej til NHL-slutspillet som i år, hvor 
skadede Mikkel Bødkers Arizona Coyotes er det eneste af de fem NHL-hold med 
danske stamspillere, som må gå på tidlig sommerferie. Tre gange tidligere 
har slutspillet haft deltagelse af tre danskerhold, men i år bliver antallet 
altså skruet en tak op. 
</p><p>
For Montreals Lars Eller bringer slutspillet gode minder frem, sidste år blev 
han slutspilstopscorer blandt holdets angribere, og den succes håber han at 
kunne bygge videre på i år. 
</p><p>
»Jeg går ind til slutspillet med den følelse, at jeg ved, at jeg kan spille 
mit bedste, når det er allervigtigst. Det er ligesom i golf, når du har 
slået et godt slag, så ved du, at du kan gøre det igen«, siger han. 
</p><p>
Den danske landsholdsangriber har haft en noget svingende sæson med en tung 
opstart på sæsonen, men på det seneste har han haft fremgang med point i fem 
af de sidste seks kampe op til grundspillets sidste runde lørdag. Natten til 
fredag dansk tid blev han matchvinder, da han afgjorde mod Detroit, og Lars 
Eller kan dermed sejle ind i slutspillet på lidt af en succesbølge. 
</p><p><b class="ext-link">Læs også </b><a class="embeddedlink" href="http://politiken.dk/sport/ishockey/ECE2622314/endnu-en-eller-debuterer-paa-landsholdet-som-maalscorer/">Endnu en Eller debuterer på 
landsholdet som målscorer</a></p><div class="art-fakta article-box">
<h4 class="">
Fakta </h4>
<h5>
Slutspillet </h5>
<div class="fakta-body" data-buildingblock="embedded_factboxlink">
<ul><li><b>16 hold </b>kvalificerer sig til Stanley Cup-slutspillet. De otte kommer fra 
fra øst, og otte kommer fra vest. </li><li><b>Slutspillet består </b>af fire runder, der hver afgøres i bedst 
af syv kampe. I de første tre runder er slutspillet opdelt i en østlig 
og en vestlig del.</li><li><b>Første runde: </b>Fire østlige og fire vestlige 
ottendedelsfinaler.</li><li><b>Anden runde: </b>To østlige og to vestlige kvartfinaler.</li><li><b>Tredje runde: </b>En østlig og en vestlig semifinale.</li><li class=" bl-elem"><b>Fjerde runde: </b>Finalen mellem øst og vest.</li></ul><p class=" bl-elem"/>
</div>
</div><p>
»Det er altid dejligt at have et godt rygstød med sig ind i slutspillet. Det 
er rarere at være opadgående end at være nedadgående, så jeg tager helt 
sikkert en god følelse med mig«, siger Lars Eller. </p><p>
Frederik Andersens Anaheim Ducks lå længe på førstepladsen i hele NHL, og 
inden sidste kamp før slutspillet er holdet på tredjepladsen. En af holdets 
svagheder er, at man er meget afhængig af de to topangribere Ryan Getzlaf og 
Corey Perry i førstekæden. Frederik Andersen håber på, at flere kan steppe 
op i slutspillet. 
</p><p>
»Vi har et bedre hold, end vi havde sidste år, vi har byttet os til gode folk 
på de rigtige pladser. Men vi skal have fire kæder, der kan spille«, siger 
Frederik Andersen. 
</p><h3>
Tilbage i form efter en skade 
</h3><p>
Den danske målmand var uheldig at komme til skade i begyndelsen af februar og 
var ude i næsten en måned, og det kostede på formen. 
</p><p>
»Det var lidt svært at komme tilbage, der har været nogle op- og ned-ture, men 
sådan er det jo, når man ikke spiller i en måneds tid. Men siden kampen i 
Boston(26. marts, red.), hvor jeg spillede en god kamp, har jeg fundet 
tilbage til mit niveau«, siger Frederik Andersen. 
</p><p><b class="ext-link">Læs også </b><a class="embeddedlink" href="http://politiken.dk/sport/ishockey/ECE2616118/baenket-dansk-nhl-keeper-vil-spille-hver-gang/">Bænket dansk NHL-keeper vil 
spille hver gang</a></p><p>
Han var en lang periode selvskreven førstemålmand, men efter skadespausen har 
han fået konkurrence af John Gibson på den plads. 
</p><p>
»Når man har været skadet, så kan man ikke forvente, at man bare kommer ind og 
spiller igen. Nogle af de rutinerede NHL-målmænd kan gøre det, de får nok 
lidt flere chancer end mig. Men når man som jeg bare har spillet 60-70 kampe 
i ligaen, så skal man selvfølgelig kæmpe lidt mere for det«, siger Frederik 
Andersen. 
</p><p>
Han ligner en førstemålmand i slutspillet. 
</p><p>
»Jeg forsøger ikke at tænke så meget over det, jeg spiller bare og gør, hvad 
jeg skal gøre. Det er ikke et valg, jeg skal træffe, jeg ved, hvad jeg skal 
gøre på isen, det er det eneste jeg kan gøre i kampe og til træning«, siger 
Frederik Andersen. 
</p><h3>
NHL-skader er som regel hemmelige 
</h3><p>
Hos New York Islanders har Frans Nielsen været småskadet i en længere periode, 
men som det er kutyme i NHL, kan han ikke fortælle noget om skaden. 
</p><p>
Det forventes, at han er med, når slutspillet indledes i den kommende uge. 
Frans Nielsen fik skaden i februar, men fortsatte med at spille, dog med 
begrænset spilletid i mange af kampene. De seneste to kampe op til lørdagens 
sidste grundspilskamp har Frans Nielsen siddet over. 
</p><div class="art-fakta article-box">
<h4 class="">
Sådan mødes de 16 hold</h4>
<div class="fakta-body" data-buildingblock="embedded_factboxlink">
<p><b>Eastern Conference</b></p><ul><li>Montreal Canadiens - Ottawa Senators</li><li>Tampa Bay Lighting - Detroit Red Wings</li><li>New York Rangers - Pittsburgh Penguins</li><li class=" bl-elem">Washington Capitals - New York Islanders</li></ul><p><b>Western Conference</b></p><ul class=" bl-elem"><li>St. Louis Blues - Minnesota Wild</li><li>Nashville Predators - Chicago Blackhawks</li><li>Anaheim Ducks - Winnipeg Jets</li><li class=" bl-elem">Vancouver Canucks - Calgary Flames</li></ul>
</div>
</div><p>
For Islanders-centeren venter en sjælden oplevelse. Trods det, at han var 
Danmarks første spiller i NHL og er i gang med sin niende NHL-sæson, er det 
blot anden gang, at Frans Nielsen kan skøjte ind til et NHL-slutspil. 
</p><p>
Omvendt er det for Jannik Hansen. Hans Vancouver Canucks var noget uvant ikke 
med i sidste års slutspil. Den danske wing glæder sig til at komme i gang 
med sit syvende slutspil på ni NHL-sæsoner. 
</p><p><b class="ext-link">Læs også</b><a class="embeddedlink" href="http://politiken.dk/sport/ishockey/ECE2617312/dansker-klub-paa-vej-mod-slutspil-med-malurt-i-baegeret/">Dansker-klub på vej mod 
slutspil med malurt i bægeret </a></p><p>
»Det er helt sikkert noget, jeg ser frem til. Det er det, vi går og træner for 
og spiller for i så mange måneder. Sidste år var en kæmpe bet«, siger Jannik 
Hansen. 
</p><p>
Han har i denne sæson især spillet i tredjekæden, ofte med unge og urutinerede 
spillere. Trods det har han produceret 32 point før sidste grundspilskamp, 
mere end 50 procent over, hvad han producerede i sidste sæson, da han ofte 
fik spilletid i de mere offensivt indstillede første- og andenkæder. 
</p><p>
»Vi havde en skidt sæson sidste år, hvor holdet spillede dårligt, og det 
betyder også, at spillerne spiller dårligere. I år kan man se, at spillerne 
er tilbage på deres normale niveauer. Vi har fået en hel del yngre spillere 
på holdet, som har givet holdet noget af ungdommens vildskab«, siger 
29-årige Jannik Hansen. 
</p><p class=" bl-elem">
Hos Chicago Blackhawks har Peter Regin chancen for at blive kaldt op fra 
klubbens udviklingshold, ligesom Nikolaj Ehlers kan komme i spil for 
Winnipeg, når hans juniorhold har spillet færdigt. 
</p>	
</div>

</div></body></html>
