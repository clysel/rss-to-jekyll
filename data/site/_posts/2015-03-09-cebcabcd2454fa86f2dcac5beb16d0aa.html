---
layout:     post
title: 	    "Welbeck og Arsenal sender United ud af FA Cuppen"
post_author:	    
post_date:	    Mon, 09 Mar 2015 22:57:50 +0100
post_site:	    politiken.dk 
post_link:	    http://politiken.dk/sport/fodbold/ECE2580492/welbeck-og-arsenal-sender-united-ud-af-fa-cuppen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For anden sæson i træk slutter sæsonen uden titler for Manchester United.
</p><p>
Det kan man roligt konkludere, efter at den engelske fodboldklub i aften røg 
ud af kvartfinalerne i FA Cuppen med et 1-2-nederlag hjemme til Arsenal.
</p><p>
Danny Welbeck, der i september skiftede fra Manchester United til Arsenal, 
førte kniven mod sin tidligere klub i almindelighed og mod United-manager 
Louis van Gaal i særdeleshed.
</p><p>
Hollænderen, der tiltrådte hos Manchester United før denne sæson, lod Danny 
Welbeck forlade klubben, og nu står Louis van Gaal altså tomhændet tilbage i 
sin første sæson i storklubben.
</p><p>
Manchester United er blot nummer fire i Premier League, og klubben er 10 point 
efter topholdet, Chelsea, der har spillet en kamp mindre.
</p><p>
Arsenal-forsvareren Nacho Monreal bragte gæsterne foran 1-0 efter 26 minutters 
spil af mandagens kamp på Old Trafford, da han profiterede af godt 
forarbejde af Alex Oxlade-Chamberlain.
</p><p>
Der gik dog blot tre minutter, før Wayne Rooney havde udlignet til 1-1 på et 
flyvende hovedstød efter oplæg fra Angel Di Maria.
</p><p>
Argentineren skulle senere få en uheldig hovedrolle.
</p><h3>
Angel Di Maria dummede sig og røg ud
</h3><p>
Efter cirka et kvarters spil af anden halvleg kom Danny Welbeck alene igennem 
efter et United-koks, og han rundede flot målmand David de Gea og scorede 
til 2-1.
</p><p>
Et kvarter før tid leverede de Gea det, der må være en af sæsonens bedste 
redninger i engelsk fodbold.
</p><p>
Arsenals Santi Cazorla troede utvivlsomt, at han havde passeret sin spanske 
landsmand, men David de Gea kastede sig ned og fik hånden på afslutningen.
</p><p>
Kort efter dummede Angel Di Maria sig og røg ud.
</p><p>
Efter at have indkasseret et gult kort tog argentineren fat i dommer Michael 
Oliver, og det var ingen god idé.
</p><p>
Marchordre til Angel Di Maria og et bjerg at bestige for Manchester United i 
kampens sidste kvarter.
</p><p>
Kampen sluttede med endnu en verdensklasseredning af David De Gea på et skud 
fra Alexis Sánchez.
</p><p>
Arsenal er det andet hold, der har spillet sig frem til semifinalerne i FA 
Cuppen.
</p><p class=" bl-elem">
Også Jores Okores klub, Aston Villa, er videre.
</p>	
</div>
</div></body></html>
