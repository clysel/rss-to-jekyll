---
layout:     post
title: 	    "København afviser opråb fra Aarhus: Vi tager ikke flere flygtninge"
post_author:	    
post_date:	    Mon, 23 Feb 2015 13:27:50 +0100
post_site:	    politiken.dk 
post_link:	    http://politiken.dk/indland/politik/ECE2558827/koebenhavn-afviser-opraab-fra-aarhus-vi-tager-ikke-flere-flygtninge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
København har rigeligt med udfordringer og kommer ikke til at tage flere 
flygtning frivilligt. 
</p><p>
Sådan lyder det fra et flertal i hovedstaden, efter at flere kommuner med 
Aarhus og Odense i spidsen har opfordret København til at droppe sin status 
som såkaldt nulkommune og hjælpe til med at huse og integrere de 12.000 
flygtninge, som skønnes at få opholdstilladelse i Danmark i år. 
</p><p>
»For det første er vi den kommune, der har sjetteflest flygtninge og 
efterkommere, og vi synes sådan set, det er rimeligt nok, at de kommuner, 
der allerede løfter, får en pause, og at der endelig kommer en fair 
fordeling af flygtninge i Danmark. Dernæst tror vi også på, at integrationen 
virker bedst, hvis man bor steder, hvor der ikke er særlig mange andre med 
samme baggrund som en selv, så man kan løfte integrationsopgaven«, siger 
politisk ordfører for Socialdemokraterne i København Lars Aslan Rasmussen. 
</p><h3>
Aalborg og Aarhus tager flest 
</h3><p>
København er ikke forpligtet til at tage en eneste flygtning, fordi 
Udlændingestyrelsen har givet byen status som nulkommune sammen med fem 
kommuner på den københavnske vestegn. 
</p><div class="art-fakta article-box">
<h4 class="">
Fakta</h4>
<h5>
Fordelingen af flygtninge i 2015</h5>
<div class="fakta-body" data-buildingblock="embedded_factboxlink">
<p>
Det anslås, at 12.000 flygtninge får opholdstilladelse i Danmark i 2015, og 
Udlændingestyrelsen har ud fra beregninger fordelt dem på landets 98 
kommuner:
</p><p><b>Disse kommuner skal i 2015 ikke modtage flygtninge:</b></p><ul><li>København</li><li>Brøndby</li><li>Albertslund</li><li>Høje-Taastrup</li><li>Ishøj</li><li class=" bl-elem">Vallensbæk</li></ul><p><b>Disse kommuner har fået fordelt flest flygtninge:</b></p><ul><li>Aalborg: 587</li><li>Aarhus: 516</li><li>Odense 335</li><li>Silkeborg 266</li><li class=" bl-elem">Esbjerg: 257</li></ul><p>
Udlændingestyrelsens fordeling er først endelig efter 1. april
</p><p class=" bl-elem"><i class=" bl-elem">Kilde: Udlændingestyrelsen</i></p>
</div>
</div><p>
Statussen er givet ud fra beregningsmodel, der skal sikre en bred fordeling af 
de flygtninge, der får opholdstilladelse i Danmark. Styrelsen tager blandt 
andet højde for, hvor mange flygtninge, indvandrere og familiesammenførte, 
der i forvejen er i de enkelte kommuner, og det er altså på den baggrund, at 
København går fri. </p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2474311/flygtningepresset-paa-kommunerne-tredobles-naeste-aar/">Flygtningepresset på 
kommunerne tredobles næste år</a></p><p>
Til sammenligning skal landets næststørste kommune, Aarhus, i år tage imod 516 
flygtninge, Aalborg skal tage 587, og Odense skal tage 335. 
</p><p>
Den skævhed får i dagens udgave af <a href="http://www.b.dk/nationalt/aarhus-til-koebenhavn-hjaelp-os-nu-med-flygtningene" target="_blank">Berlingske</a> 
netop Aarhus og Odense til at rette en skarp kritik af København for ikke at 
tage ansvar. 
</p><p>
»Det er en af verdens rigeste byer... Min opfordring til København er, at de 
her og nu frivilligt byder ind og siger, at de gerne vil være med til at 
løse opgaven« siger rådmand for sociale forhold og beskæftigelse i Aarhus 
Kommune Thomas Medom (SF) eksempelvis til avisen. 
</p><h3>
Borgmester er klar 
</h3><p>
Debatten kommer efter, at det i slutningen af sidste år kom frem, at antallet 
af flygtninge, der skal fordeles på kommunerne forventes at blive tredoblet 
til 12.000 i 2015 i forhold til sidste år, hvor forventningen blot var 
4.000. 
</p><p>
Københavns borgmester for beskæftigelse og integration, den radikale Anna Mee 
Allerslev, er faktisk klar til at tage opfordringen fra Aarhus og andre op. 
Allerede i november åbnede hun for at droppe hovedstadens status som 
nulkommune. 
</p><p>
Problemet er dog, at ingen andre partier på rådhuset er villige til at bakke 
hende op. For en uge siden behandlede Beskæftigelses- og 
Integrationsudvalget således Anna Mee Allerslevs forslag, og selv om der var 
flere modeller i spil, blev de alle nedstemt: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2505018/kl-flygtningeaftale-er-et-noedvendigt-skridt/">KL: Flygtningeaftale er 
et nødvendigt skridt</a></p><p>
»København har mange andre udfordringer, som man ikke har i for eksempel rige, 
nordsjællandske kommuner. Hele narkokriminaliteten ligger i København, vi 
har hjemløseproblematikken og en kæmpe overrepræsentation af psykisk syge. 
Så København hjælper Danmark med rigtig mange sociale problemer, og derfor 
er det helt fair, at vi er en nulkommune«, siger Socialdemokraternes Lars 
Aslan Rasmussen. 
</p><h3>
SF: Lad os få et retfærdigt system 
</h3><p>
SF's politiske leder i København, sundheds- og omsorgsborgmester Ninna 
Thomsen, supplerer: 
</p><p>
»For mig at se handler det ikke så meget om økonomi. Retfærdigheden går på, at 
vi fordeler på kryds og tværs i landet, så kommuner for eksempel nord for 
København eller i Jylland, der måske ikke har så mange flygtninge, får nogle 
flere, så man ikke koncentrere de grupper i de store byer«. 
</p><p>
»Det er et solidarisk princip, og jeg synes sådan set, at Aarhus og Odense 
burde holde sig for fine til at sige, at nu skal København også bøvle med 
det. Lad os i stedet få et retfærdigt system, hvor alle kommuner i Danmark 
bærer efter størrelse i forhold til integrationen. Så kan vi altid diskutere 
udligning og kroner og øre på et andet tidspunkt«, siger Ninna Thomsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2504729/flere-flygtninge-skal-dele-mindre-lejligheder/">Flere flygtninge skal 
dele mindre lejligheder</a></p><p>
SF påpeger samtidig, at hvis København skulle tage imod flere kvoteflygtninge, 
så ville det betyde, at ventetiden i den sociale henvisning for dem, der 
står akut uden bolig, ville stige. Den er lige nu 300 dage for folk under 25 
år og 200 dage for folk over 25 år. 
</p><h3>
EL giver lille åbning 
</h3><p>
Hos Borgerrepræsentationens næststørste parti, Enhedslisten, er man i 
udgangspunktet åbne for at tage flere flygtninge ind. Når partiet alligevel 
har siger nej, skyldes det ligesom for SF's vedkommende, at der lige nu er 
mangel på billige boliger i København: 
</p><p>
»Ø beklager, at den dårlige boligsituation i Københavns Kommune gør det svært 
for Københavns Kommune at gøre en større indsats for de ekstraordinært mange 
flygtninge, der netop nu har behov for hjælp. København mangler billige 
boliger. Ø er åbne for at Københavns Kommune overvejer at tage imod flere 
flygtninge såfremt det mod forventning ikke lykkes at placere flygtninge 
efter KL's model andre steder i landet, hvor mulighederne for indkvartering 
er bedre«, skriver partiet således i en <a href="http://subsite.kk.dk/PolitikOgIndflydelse/Moedemateriale/Beskaeftigelses-OgIntegrationsudvalget/16-02-2015/406da381-9ca4-4fbe-ae2d-43555873bfae/d247f92b-2d08-464d-b181-210c10b3cee5.aspx" target="_blank">protokolbemærkning</a> 
til det nedstemte forslag fra Anna Mee Allerslev. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2531281/roed-blok-vil-hjaelpe-asylansoegere-til-hurtigere-at-faa-job/">Rød blok vil hjælpe 
asylansøgere til hurtigere at få job</a></p><p>
Medlem for Beskæftigelses- og Integrationsudvalget for Enhedslisten, Ninna 
Hedeager Olsen, åbner samtidig for, at København skal kunne tage imod de 
flygtninge, der måtte have et særligt behov for at være i hovedstaden: 
</p><p>
»Vi vil gerne være med til at kigge på, hvordan vi kan få placeret dem, der 
har behov for at være i nærheden af Rigshospitalet og krigstraumecentret. 
Der kommer til at være nogen, der på en eller anden måde har et behov for at 
være i København, og dem vil vi rigtig gerne se, om vi kan få placeret«, 
siger hun. 
</p><p>
Landets kommuner har indtil 1. marts til at oplyse Udlændingestyrelsen om, 
hvorvidt de vil tage imod flere flygtninge end dem, de allerede har fået 
tildelt. Derefter vil styrelsen komme med et nyt bud på, hvordan 
flygtningene fordeles. 
</p><p class=" bl-elem">
Efter at Beskæftigelses- og Integrationsudvalget har dumpet Anna Mee 
Allerslevs forslag i København, skal kommunens økonomiudvalg i morgen tage 
stilling til det, og herefter går det videre til afstemning i 
Borgerrepræsentationen. 
</p>	
</div>
</div></body></html>
