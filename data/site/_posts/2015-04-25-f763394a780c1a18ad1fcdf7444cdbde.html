---
layout:     post
title: 	    "Det ved vi om jordskælvet i Nepal"
post_author:	    
post_date:	    Sat, 25 Apr 2015 16:07:11 +0200
post_site:	    politiken.dk 
post_link:	    http://politiken.dk/udland/ECE2643031/det-ved-vi-om-jordskaelvet-i-nepal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den seneste udmelding fra nepalesisk politi lyder, at 876 skulle have mistet 
livet, efter et jordskævl ramte landet i morges lokal tid. Dødstallet ændrer 
sig hele tiden, og der kommer konstant nye forlydender. 
</p><p>
På kortet her kan du se, hvor skælvet har ramt. Nedenunder kan du få et 
overblik over, hvad vi ved konsekvenserne. Vi opdaterer både kort og 
oplysninger løbende.
</p><p class="art-ext-other">

</p><p/><ul><li>Jordskælvet blev målt til 7,9 og er det kraftigste i Nepal siden 1934, hvor 
8.500 mennesker døde. </li><li>Det ramte klokken kvart i otte om morgenen med epicenter i distriktet Kaski 
omkring 80 kilometer fra distriktets hovedby Pokhara. </li><li>I Pokhara og Nepals hovedstad, Kathmandu, har jordskælvet ramt særligt hårdt 
og kostet mange døde. </li><li>Flere historiske bygninger, der er på Unescos liste over verdensarv, er 
styrtet sammen i Kathmandu. </li><li>Landets regering har erklæret undtagelstilstand i de ramte distrikter og bedt 
om international humanitær assistance.</li><li>På Mount Everest har jordskælvet skabt laviner, der indtil videre har kostet 
otte livet og såret 30. </li><li>Jordskælvet har også rystet det østlige Indien, hvor 20 skulle have mistet 
livet i distriktet Bihar, og det sydlige Tibet, hvor 10 skulle have 
mistet livet. Rystet har også kunne mærkes i dele af Bangladesh. . </li><li>125 danskere er registreret på den såkaldte danskerliste for Nepal, hvor man 
selv opgiver, om man er i landet. Der kan dog være tale om flere. Lars 
Gundersen, der er direktør i Kipling Travels og formand i Dansk 
Nepalesisk Selskab vurderer, at der kan være et par hundrede danskere i 
landet. Han fortæller til Politiken, at der endnu ikke er forlydende 
om, at danske rejsende skulle være ramt. </li><li>Jordskælvet forventes at kunne sætte flere efterskælv i gang.</li><li class=" bl-elem">Nepal har 30 millioner indbyggere og er meget fattigt.</li></ul><p/><p class=" bl-elem">
Kilder: Ritzau, Reuters, AP og BBC 
</p>	
</div>

</div></body></html>
