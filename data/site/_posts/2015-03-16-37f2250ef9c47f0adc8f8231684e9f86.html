---
layout:     post
title: 	    "Enhedslisten åbner for at stemme terrortiltag igennem"
post_author:	    
post_date:	    Mon, 16 Mar 2015 16:25:15 +0100
post_site:	    politiken.dk 
post_link:	    http://politiken.dk/indland/politik/ECE2589718/enhedslisten-aabner-for-at-stemme-terrortiltag-igennem/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det virker som om, højrefløjen er mere optaget af valgkamp end af at finde 
løsninger
</p>
<p class="sender">
Pernille Skipper (Enhedsl.) 
</p>
</blockquote>
</div><p>
Forhandlingerne om regeringens terrorpakke bliver misbrugt politisk af blå 
blok, og derfor kommer Enhedslisten nu regeringen til undsætning i de 
strandede forhandlinger.
</p><p>
Partiet oplyser, at man er klar til at stemme for et aktstykke, der vil give 
bedre beskyttelse af jøder og andre truede grupper og personer, når 
Folketingets Finansudvalg inden for kort tid skal tage stilling til, om man 
vil bevilge de penge, der er brug for.
</p><h3>
Flertal uden om blå blok
</h3><p>
SF har allerede tilkendegivet, at partiet støtter regeringens forslag, og der 
kan derfor tilsyneladende skabes et flertal uden blå blok bag de varslede 
tiltag for 2015, der koster i alt 130 millioner kroner.
</p><p>
»Jeg synes ikke denne sag skal misbruges politisk. At give myndighederne de 
nødvendige ressourcer til at beskytte udsatte minoriteter, burde vi alle 
kunne være enige om«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2584190/regeringen-klandres-for-at-give-halve-sandheder-om-spionovervaagning/">Regeringen klandres for at 
give halve sandheder om spionovervågning</a></p><p>
»Det virker som om, højrefløjen er mere optaget af valgkamp end af at finde 
løsninger«, siger Enhedslistens retsordfører, Pernille Skipper.
</p><h3>
Imod aflytningn uden retskendelse
</h3><p>
Enhedslistens opbakning er dog betinget af, at selve aktstykket ikke 
indeholder tiltag, der giver Forsvarets Efterretningstjeneste (FE) mulighed 
for at aflytte danskere i udlandet uden forudgående retskendelse.
</p><p>
Det er et af de tiltag, der er indeholdt i regeringens 12 forslag til en 
forhøjet terrorindsats i de kommende fire år, og som er forsøgt forhandlet 
hjem mellem de partier, der står bag politiforliget.
</p><p>
Det vil sige regeringen og SF, samt Venstre, Dansk Folkeparti og Konservative. 
Men altså ikke Enhedslisten.
</p><p>
I sidste uge strandede forhandlingerne.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2583780/k-efter-sammenbrud-mette-frederiksen-svigter-joederne-og-politiet/">K efter sammenbrud: Mette 
Frederiksen svigter jøderne og politiet</a></p><p>
Blå blok kritiserede regeringen for ikke at anvise, hvor pengene - samlet knap 
en milliard kroner - skal komme fra. Omvendt har regeringen beskyldt de 
borgerlige for ikke at bide til bolle, når nu man er enig om indholdet af 
det øgede beredskab.
</p><p>
Det er derfor, justitsminister Mette Frederiksen (S) er gået direkte til 
finansudvalget for at bede om penge, så det øgede beredskab siden 
attentaterne i København, der kostede to civile livet i februar, kan 
opretholdes i 2015.
</p><p>
I finansudvalget er de enkelte partier tvunget til at stemme enten for eller 
imod det såkaldte aktstykke, hun nu beder om at få stemt igennem. Et 
aktstykke er en ministers ønske om at få flere penge, som ikke er en del af 
finansloven.
</p><h3>
Øger presset
</h3><p>
Med Enhedslistens udmelding er blå blok ikke længere afgørende under den 
kommende afstemning, og Enhedslisten forsøger at udstille, at blå blok 
sidder på hænderne i forhandlingerne.
</p><p>
Enhedslisten er klar til at stemme for aktstykket for at opretholde 
sikkerheden for det jødiske mindretal og sikre, at politiet kan fortsætte 
det almindelige politiarbejde i det indeværende år.
</p><p>
»Nu skal vi jo lige se aktstykkets konkrete udformning, men at afsætte midler 
til beskyttelse af jøder og andre minoriteter og personer«, støtter 
Enhedslisten selvfølgelig.
</p><p>
»Er der øvrige elementer i regeringens forslag, kigger vi selvfølgelig på det, 
og skulle justitsministeren finde på at invitere på en kop kaffe, møder vi 
selvfølgelig op«.
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2583206.ece">Venstre har to krav til 
terrorpakke.</a></p><p class=" bl-elem">
»Det er hamrende vigtigt, at vi får tiltag i gang, der kan skabe tryghed for 
minoriteter og religiøse udøvere i vores samfund«, siger Skipper.
</p>	
</div>
</div></body></html>
