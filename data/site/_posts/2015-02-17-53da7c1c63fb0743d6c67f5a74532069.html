---
layout:     post
title: 	    "Studerende afslører sikkerhedsfejl i WhatsApp"
post_author:	    Rasmus Ekberg Villumsen
post_date:	    Tue, 17 Feb 2015 09:40:19 +0000
post_site:	    www.version2.dk 
post_link:	    http://www.version2.dk/artikel/studerende-afsloerer-sikkerhedsfejl-i-whatsapp-77308?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>En sikkerhedsfejl i WhatsApp gør, at alle kan følge en brugers statusbeskeder, profilbilleder, private indstillinger og offline/online status, påstår en hollandsk studerende - det skriver <a href="http://www.theregister.co.uk/2015/02/16/whatsapp_security_slip_up_concept_privacy/">theregister.co.uk.</a></p>

<p>Den hollandske universitetsstuderende, hvis navn er Maikel Zweerink, har offentliggjort WhatsSpy Public for at illustrere sikkerhedsfejlen i WhatsApp.</p>

<p>Ved brug af WhatsSpy Public bliver det ifølge Maikel Zweerink meget nemmere at stalke en person, der bruger WhatsApp på sin mobil.</p>



<p>Ifølge Maikel Zweerink er offentliggørelsen af WhatsSpy Public ment som en øjenåbner for WhatsApp, som skal sætte dem i gang, og ikke som et hjælperedskab til potentielle stalkere.</p>

<p>»WhatsSpy Public er en webapplikation, der sporer enhver bevægelse på hvem som helst, du ønsker at følge. Denne applikation er lavet som en demonstration af, at WhatsApp er i stykker med hensyn til privatlivets fred,« <a href="https://gitlab.maikel.pro/maikeldus/WhatsSpy-Public/wikis/home">skriver han</a> og forklarer hans bevæggrunde for at gøre opmærksom på problemet på denne måde.</p>

<p>»Jeg kunne have skrevet det i en blog - at de private indstillinger er i stykker - men så ville folk ikke forstå den indflydelse, det faktisk har.«</p>



<p>Folk, der benytter det nye stalking-redskab, behøver ikke selv være brugere af WhatsApp.</p>

<p>Det er ikke første gang, at WhatsApp har problemer med privatlivsindstillingerne. I slutningen af januar gjorde en fejl, at alle brugernes profilbilleder var til offentlig skue, selvom der i indstillingerne var slået 'kun kontakter' til.</p>
  </section></div></body></html>
