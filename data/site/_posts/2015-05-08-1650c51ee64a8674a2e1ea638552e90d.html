---
layout:     post
title: 	    "Rekonstruktion: Det ved vi nu om terrorangrebet på synagogen i København"
post_author:	    
post_date:	    Fri, 08 May 2015 20:41:53 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2661277/rekonstruktion-det-ved-vi-nu-om-terrorangrebet-paa-synagogen-i-koebenhavn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Hvad skete der egentlig den nat i februar, hvor Omar Abdel Hamid el-Hussein 
skød og dræbte en vagtmand og sårede to politibetjente ved den jødiske 
synagoge i Krystalgade? Det ved vi nu mere om, da Rigspolitiet har afleveret 
den samlede evaluering af politiets indsats ved terrorangrebene 14. og 15. 
februar. 
</p><p><b>Lørdag 14. februar: </b></p><p><b>Klokken 15.33 </b>affyrer den 22-årig dansk-palæstinenser Omar Abdel Hamid 
el-Hussein det første skud ved debatmødet ’Kunst, blasfemi og 
ytringsfrihed’, arrangeret af Lars Vilks Komiteen, på Krudttønden på 
Østerbro. Skuddet dræber den 55-årige filminstruktør Finn Nørgaard, der er 
deltager i debatmødet. Umiddelbart efter begynder Omar Abdel Hamid 
el-Hussein at skyde med en maskinpistol ind gennem glasdøren til caféen, 
hvorefter han flygter til fods. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/NET-krystalgade-ter_934974a.png" alt="" border="0"/><span class="caption"><span class="f-img-caption">Illustration: 
</span>Morten Fogde</span></span></p><p><b>Klokken 17.24</b> kontakter Mosaisk Trossamfund telefonisk sin kontakt i 
PET, hvor man henleder opmærksomheden på et konfirmationsarrangement klokken 
19.00 ved synagogen i Krystalgade i det indre København. Klokken 18.42 
kontakter PET Københavns Politi og anbefaler, at der bliver udstationeret 
fast bevogtning på stedet hurtigst muligt. 
</p><p><b>Klokken 19.22</b> bliver der etableret fast politibevogtning ved synagogen. 
Også en frivillig jødisk vagt, 37-årige Dan Uzan, bliver posteret ved 
indgangen til synagogen. Der er dog ingen afspærringer, og folk kan frit gå 
gennem gaden, som på en hvilket som helst anden lørdag aften. 
</p><p>
Selve synagogen er lukket, men i et menighedshus, der ligger bag synagogen, 
afholder en familie Bat Mitzvah, som er den jødiske konfirmation for piger. 
Omkring 80 mennesker er forsamlet ved en 12-årig piges konfirmation, og Dan 
Uzan skal kontrollere, at kun inviterede får adgang ind gennem den sikrede 
adgangssluse. 
</p><p>
Københavns Politi har over en længere periode ført tilsyn med synagogen på 
niveau 5 (højeste niveau) på anbefaling fra PET. I tidsrummet fra cirka 
klokken 19.00 og frem bliver der, ud over den faste bevogtning, udført et 
tæt tilsyn ved synagogen. 
</p><p>
Grunden, som synagogen er beliggende på, er cirka 50 meter lang og vender ud 
mod Krystalgade. Langs hele grunden er der et cirka 3 meter højt gitterhegn. 
</p><p>
Både Dan Uzan og de to udstationerede betjente, som er iført skudsikre veste 
og bevæbnet med MP 5-maskinpistoler, står ude på gaden, foran hegnet til 
synagogen. 
</p><p>
Porten til synagogen fra Krystalgade er en gitterport og er udformet som en 
sluse med to porte, som man skal passere for at komme ind på grunden. 
Portene i slusen skal passeres enkeltvis, således at den ene skal lukke, 
førend den anden åbner. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/NET-krystalgade-ter_934978a.png" alt="" border="0"/><span class="caption"><span class="f-img-caption">Illustration: 
</span>Morten Fogde</span></span></p><p>
Den første patrulje på stedet, i Rigspolitiets redegørelse angivet som 
Patrulje T12 (2 polititjenestemænd), udfører aftenen igennem fast bevogtning 
på fortovet umiddelbart til venstre for gangslusen til synagogen. 
</p><p>
Opgaven var, ifølge redegørelsen, at være synlig tryghedsskabende 
tilstedeværelse samt at sikre, at uvedkommende ikke trængte ind i synagogen. 
</p><p><b>Søndag 15. februar</b>: 
</p><p>
Kort før gerningsmandens ankomst, klokken 00.35, bliver de to betjente i 
Patrulje T12 afløst af en anden patrulje (Patrulje T6, ligeledes bestående 
af 2 polititjenestemænd). 
</p><p>
Ifølge Rigspolitiets redegørelse viser overvågningsbåndene i Krystalgade 
følgende: 
</p><p><b>Klokken 00.40 </b>kommer Omar Abdel Hamid el-Hussein til syne fra Peder 
Hvidtfeldts Stræde og går til højre ad Krystalgade i retning mod synagogen. 
Han går ud og stiller sig på vejen. Omar Abdel Hamid el-Hussein trækker ind 
på fortovet og går helt hen til facaden af bygningen på den nordlige side af 
Krystalgade. En patruljebil observerer gerningsmanden, som de vurderer som 
beruset, idet han gik usikkert og let slingrende. Han tager fat i et 
vejskilt på hjørnet af Krystalgade og Peder Hvidtfeldts Stræde og bøjer sig 
forover med ansigtet i retning mod Peder Hvidtfeldts Stræde. Det virker som 
om, at han skal kaste op. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/NET-krystalgade-ter_934979a.png" alt="" border="0"/><span class="caption"><span class="f-img-caption">Illustration: 
</span>Morten Fogde</span></span></p><p>
Omar Abdel Hamid el-Hussein går efter to personer, der netop har passeret ham, 
i retning mod synagogen. Patruljebilen forsvinder ud af videoovervågningen. 
Vagten Dan Uzan ses midt i slusen og går ud på Krystalgade. 
</p><p>
Klokken 00:41 har de to gående personer, som går foran Omar Abdel Hamid 
el-Hussein, passeret de to politibetjente, der står på fortovet til venstre 
for slusen ind mod synagogen. Begge betjente har deres maskinpistoler foran 
sig, hængende løst i bæreremmen. En anden civil vagt end Dan Uzan går ind i 
slusen til synagogens grund. 
</p><p>
Omar Abdel Hamid el-Hussein går nu direkte over mod Dan Uzan ved portåbningen 
ind til synagogen. Gerningsmanden er iført en hættetrøje med hætten oppe og 
muligvis en kasket. Han bærer en lille taske, som hænger skråt over venstre 
skulder og ned i højre side. Da han er omkring én meter fra Dan Uzan, løfter 
han armen, og der ses lysglimt på videoovervågningen, som formodes at stamme 
fra et skud. Dan Uzan falder om på jorden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/NET-krystalgade-ter_934981a.png" alt="" border="0"/><span class="caption"><span class="f-img-caption">Illustration: 
</span>Morten Fogde</span></span></p><p>
Gerningsmanden peger derefter med armen mod de to bevogtende betjente, som 
står nogle meter fra ham. Der ses lysglimt, og de to betjente falder begge 
bagover eller løber nogle skridt tilbage og lander på fortovet. Begge 
betjente bliver ramt. Den ene i armen og den anden i foden. 
</p><p>
Der ses yderligere to lysglimt fra gerningsmanden, der stadig peger på 
betjentene. Gerningsmanden afgiver i alt seks skud med to forskellige 
pistoler, henholdsvis kaliber 7,65 og 9 millimeter. Gerningsmanden har en 
pistol i hver hånd. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/NET-krystalgade-ter_934982a.png" alt="" border="0"/><span class="caption"><span class="f-img-caption">Illustration: 
</span>Morten Fogde</span></span></p><p>
Videooptagelsen viser videre, at magasinet bliver slået ud af den ene 
politimands maskinpistol, da han rammer fortovet. Den ene politimand afgiver 
et skud, der dog ikke rammer gerningsmanden. Den anden politimand afgiver 
ingen skud. 
</p><p>
Umiddelbart efter vender Omar Abdel Hamid el-Hussein sig og løber mod øst ad 
Krystalgade. Han drejer mod nord ad Peder Hvidtfeldts Stræde og forsvinder. 
Ifølge Politikens kilder flygter gerningsmanden blandt andet via 
Gyldenløvesgade og Turesensgade mod Mjølnerparken. 
</p><p>
Den ene af betjentene har rejst sig og løber nogle få skridt mod Fiolstræde, 
vender sig, tager fatning om sit våben og løber efter gerningsmanden. Den 
anden vagt, som befandt sig inde i slusen under skyderiet, ligger ned, men 
bevæger sig. Begge betjente, der altså er ramt af skud, går over til Dan 
Uzan, som ligger skuddræbt på jorden. 
</p><p>
En lang række andre patruljer er på dette tidspunkt i nærheden. Rigspolitiets 
redegørelse viser, at Patrulje T12 (2 polititjenestemænd), som altså kort 
forinden var blevet afløst af Patrulje T6, befinder sig længere nede i 
Krystalgade ved Fiolstræde under skududvekslingen. En anden patrulje, 
Patrulje T2 (2 polititjenestemænd), befinder sig på tidspunktet for 
skyderiet på hjørnet af Nørregade og Nørre Voldgade. 
</p><p>
Derudover er yderligere to tryghedsskabende patruljer i området på 
gerningstidspunktet. Den ene (T1) befinder sig ved Nørreport Station. Den 
anden (T5) befinder sig ved Rådhuspladsen ved Frederiksberggade. 
</p><p>
I alt befinder 16 såkaldte reaktionspatruljer på 2 betjente sig i hele 
området, da skyderiet ved synagogen sker. Samt 4 reaktionspatruljer på 3 
betjente, heraf 2 fra Københavns Vestegns Politi. 
</p><p>
Straks efter angrebet evakuerer politiet Nørreport Station. Et større område i 
det indre København bliver afspærret. Borgere advares mod at gå ud af deres 
lejligheder. Svært bevæbnede betjente, helikoptere og hundepatruljer bliver 
sat ind. 
</p><p>
I de næste timer foregår en omfattende menneskejagt på gerningsmanden i 
København. 
</p><p>
Cirka klokken 04.50 observeres Omar Abdel Hamid el-Hussein i nærheden af 
Nørrebro Station, få hundrede meter fra Mjølnerparken. To betjente, der 
kører i en mørk varevognslignende bil, følger efter gerningsmanden. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00934/NET-krystalgade-ter_934983a.png" alt="" border="0"/><span class="caption"><span class="f-img-caption">Illustration: 
</span>Morten Fogde</span></span></p><p class=" bl-elem">
Ud for Svanevej 1 råber de ham an. Han trækker to pistoler og skyder straks 
fra hoften mod betjentene. Våbnene viser sig senere at være identiske med de 
to pistoler, han har brugt ved attentatet mod den jødiske synagoge i 
Krystalgade. Han når at affyre to skud, hvoraf det ene rammer ratstammen i 
politiets køretøj. De to betjente besvarer ilden med henholdsvis et 
automatvåben og et håndvåben. De affyrer omkring 30 skud mod manden. Et 
eller flere af skuddene dræber Omar Abdel Hamid el-Hussein. 
</p>	
</div>

</div></body></html>
