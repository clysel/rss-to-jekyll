---
layout:     post
title: 	    "Andenpilot researchede på selvmordsmetoder og cockpitdøre inden flystyrt"
post_author:	    
post_date:	    Thu, 02 Apr 2015 17:10:42 +0200
post_site:	    politiken.dk 
post_link:	    http://politiken.dk/udland/ECE2615238/andenpilot-researchede-paa-selvmordsmetoder-og-cockpitdoere-inden-flystyrt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Andenpiloten, AL, der mistænkes for bevidst at styre Germanwings-flyet mod en 
bjergside den 24. marts, søgte angiveligt efter oplysninger på internettet 
om selvmordsmetoder og cockpitdøres sikkerhed inden flystyrtet. 
</p><p>
Det viser en gennemgang af en computer, som tysk politi har konfiskeret fra 
pilotens hjem, oplyser en tysk anklagemyndighed ifølge Reuters. 
</p><p>
I dagene op til flystyrtet har han angiveligt foretaget søgninger på »måder at 
begå selvmord« og »cockpitdøre og deres sikkerhedsforanstaltninger«, skriver 
nyhedsbureauet. 
</p><p>
Det tyske politi har tidligere oplyst, at man under en ransagning af 
andenpilotens hjem har fundet iturevne lægeattester og henvisninger til 
yderligere lægebehandling. En af henvisningerne var angiveligt til den 
tirsdag, flyet styrtede ned. 
</p><p><b class="ext-link">TYSK POLITI:</b><a class="embeddedlink" href="http://politiken.dk/udland/int_europa/ECE2606571/andenpilot-skjulte-sygdom-paa-selve-dagen-for-flykatastrofe/">Andenpilot skjulte sygdom på selve 
dagen for flykatastrofe</a></p><p>
Politiet arbejder således ud fra en teori om, at andenpiloten har 
hemmeligholdt sygdomme over for sin arbejdsgiver. 
</p><p><b>Anden sorte boks er fundet </b></p><p>
Andenpiloten, der var styrmand på flyet, der tirsdag i sidste uge styrtede ned 
i De Franske Alper, blev mistænkt for at styrte flyet med vilje, efter at en 
af flyets sorte bokse blev fundet. På den sorte boks var der lydoptagelser, 
som en såkaldt voice recorder, der registrerer samtalerne i cockpittet, 
havde optaget. 
</p><p>
Ifølge lydoptagelserne tyder det på, at flyets kaptajn forlod cockpittet for 
at gå på toilettet, hvorefter andenpiloten, AL, låste ham ude. 
</p><p><b class="ext-link">LYDOPTAGELSER</b><a class="embeddedlink" href="http://politiken.dk/udland/int_europa/ECE2608885/desperat-kaptajns-sidste-ord-inden-flystyrt-aabn-den-skide-doer/">Desperat kaptajns sidste ord inden 
flystyrt: Åbn den skide dør</a></p><p>
Herefter styrede han angiveligt manuelt flyet mod bjergsiden. Da kaptajnen og 
kabinepersonalet efterfølgende hamrede løs på døren, svarede andenpiloten 
ikke. Det eneste, man kunne høre på lydoptagelserne, var hans rolige 
åndedræt. 
</p><p>
I dag oplyste anklagemyndigheden i den franske by Marseille, at den anden af 
flyets to sorte bokse er blevet fundet, og den forventes at kunne give flere 
oplysninger om flystyrtet. 
</p><p><b>150 mennesker døde i flystyrt</b></p><p>
Germanwings-flyet var tirsdag den 24. marts på vej fra Barcelona i Spanien til 
Düsseldorf i Tyskland. Klokken 10.30 - en halv time efter det lettede - 
begyndte det at tabe højde. 11 minutter senere styrtede flyet ned og blev 
knust mod en bjergside i De Franske Alper. 
</p><p><b class="ext-link">OVERBLIK</b><a class="embeddedlink" href="http://politiken.dk/Explainers/ECE2612298/syv-doegn-efter-det-ved-vi-om-flystyrtet-i-de-franske-alper/">Syv døgn efter: Det ved vi om flystyrtet 
i De Franske Alper</a></p><p>
Der var 144 passagerer og seks besætningsmedlemmer om bord på flyet. Samtlige 
150 mennesker døde i ulykken. 
</p><p class=" bl-elem">
Der er endnu ikke lavet en fuldkommen liste over, hvilke lande de i alt 150 
omkomne kommer fra, men der var mindst 15 forskellige nationalitet om bord 
på flyet. Langt de fleste ofre er fra Tyskland og Spanien, men der er også 
en dansker blandt de døde. 
</p>	
</div>

</div></body></html>
