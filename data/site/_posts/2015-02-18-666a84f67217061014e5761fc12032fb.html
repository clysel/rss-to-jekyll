---
layout:     post
title: 	    "Maskiningeniøruddannelsen er da også for kvinder"
post_author:	    15300
post_date:	    Wed, 18 Feb 2015 10:36:21 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/maskiningenioeruddannelsen-er-da-ogsaa-kvinder-2767
---
<html><body><div><section class="body"><p><figure class="plugin full"><img src="http://karriere.jobfinder.dk/sites/karriere/files/styles/article_inline/public/etf_artikeltop.png?itok=ojFU8XsJ" alt=""/></figure></p>
			<p>22-årige Sara Nyholm hører til blandt sjældenhederne. I hvert fald der hvor hun færdes til daglig. Den unge kvinde er nemlig en blandt ganske få på maskiningeniøruddannelsen på VIA University College i Horsens. Faktisk er her kun én anden kvinde. Resten er mænd.</p>
			<p>Men for Sara Nyholm, der altid har drømt om at blive ingeniør, er det ikke dårlig ting. Tværtimod. Hun trives i et studiemiljø, hvor mændene er i overtal, og mange af dem har nået en alder, hvor de har både kone og tre børn.</p>
			
			<p><figure class="plugin right zoomable"><img data-original-image="http://karriere.jobfinder.dk/sites/karriere/files/file-page1.jpg" src="http://karriere.jobfinder.dk/sites/karriere/files/styles/w1120_media_right/public/file-page1.jpg?itok=4LNEifMs" alt=""/></figure></p>
			<p>»Jeg tror, at vi får et mere personligt forhold til hinanden, fordi folk er et mere seriøst sted i livet, og både det personlige og seriøse passer mig godt. Jeg er her for at lære,« siger hun.</p>
			<p>Sara Nyholm er valgt som det nyeste ansigt i Engineer the future-kampagnen, der kører under sloganet ‘Ingeniører forandrer verden,’ fordi hun i sin praktik har beregnet, hvordan vi får vindmøllevinger transporteret hen til vindmøllerne. En opgave, der som kampagnen understreger, er vigtig, hvis ikke ønsket om bæredygtig energi skal blive ved snakken.</p>
			<h2>Se mulighederne: Der er masser af dem</h2>
			<p>For Sara Nyholm er det vigtigt at være med i kampagnen, fordi det forhåbentlig kan få andre unge - især kvinder - til at se mulighederne i maskiningeniøruddannelsen.</p>
			<p>»Det er en af de ældste og mest populære ingeniøruddannelser, fordi den er så bred, at den næsten kan bruges til alt, hvad du kunne tænke dig at lave inden for ingeniørfaget,« siger hun, og fortsætter:</p>
			<p>»Vær åben og søg mulighederne i faget, inden du vælger det fra eller til.«</p>
			<p>Selv har hun altid drømt om at designe biler, og tidligere havde hun planer om rejse til enten Tyskland eller USA for at studere dér, hvor bilindustrien er.</p>
			<p>Nu hælder hun mest til at blive i Danmark og læse en kandidat inden for materialeteknologi, når hun er færdig som maskiningeniør.</p>
			<p>»Det handler også om design. Jeg kunne godt tænke mig at forske i at lave nye materialer, som for eksempel kan modstå høj spænding. Materialeteknolog er også lidt mere piget end metal- og stålfagene,« siger hun.</p>
			<p>VIA’s ingeniøruddannelser er centreret i Horsens, men du kan også læse til ingeniør i Herning eller Aarhus. VIA holder Åbent Hus på uddannelserne i Horsens d. 24. februar, i Herning d. 24. februar og i Aarhus d. 26. februar. VIA tilbyder syv forskellige ingeniøruddannelser på dansk og engelsk. Læs mere <a href="http://www.via.dk/uddannelser">her.</a></p>
		</section></div></body></html>
