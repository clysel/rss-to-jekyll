---
layout:     post
title: 	    "Thorning: Vi skal ikke bidrage til en solidarisk fordeling af flygtninge i Europa"
post_author:	    
post_date:	    Thu, 23 Apr 2015 12:19:14 +0200
post_site:	    politiken.dk 
post_link:	    http://politiken.dk/indland/politik/ECE2639204/thorning-vi-skal-ikke-bidrage-til-en-solidarisk-fordeling-af-flygtninge-i-europa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmark kommer både finansielt og med mandskab til at bidrage til en styrkelse 
af EU's grænsekontrol, men vil ikke deltage i en mere solidarisk fordeling 
af asylberettigede flygtninge i Europa. 
</p><p>
Det fastslår statsminister Helle Thorning-Schmidt (S) forud for et hastekaldt 
topmøde i Bruxelles senere i dag. 
</p><p>
»Danmark er ude af den fælles asylpolitik, og vi kommer ikke til at bidrage 
til en anderledes fordeling. I øvrigt tror jeg ikke at appetitten er så 
voldsom stor. Det betyder, at nogle lande skal tage mange flere flygtninge, 
end de tager i dag, men Danmark kommer ikke under nogen omstændigheder til 
at bidrage til det«, siger hun. 
</p><h3>
Opbakning til 10-punktsplan 
</h3><p>
På EU-topmødet skal de europæiske stats- og regeringsledere forsøge at nå til 
enighed om en plan, der kan tage hånd om den massive flygtningekrise, som 
weekendens ulykke på Middelhavet, hvor godt 800 mistede livet, mindede 
Europa om. 
</p><p>
På forhånd har EU's kommissær for migration, indre anliggende og borgerskab, 
græske Dimitris Avramopoulos, fremlagt 10 punkter, som både skal imødegå 
flygtningestrømmen i Afrika, den livsfarlige situation i Middelhavet og 
sikre behandlingen af migranternes asylsager, når de ankommer til Italien 
eller et andet sydeuropæisk land. 
</p><p><b class="ext-link">OVERBLIK </b><a class="embeddedlink" href="http://politiken.dk/udland/ECE2638842/her-er-10-punkter-der-skal-redde-migranter-fra-at-drukne-i-middelhavet/">Her er 10 punkter, der skal redde 
migranter fra at drukne i Middelhavet</a></p><p>
Danmark er klar til at støtte hele planen, omend vores forbehold afskærer os 
fra at bidrage til flere af tiltagene. 
</p><p>
»Det er en meget alvorlig situation vi har i Middelhavet, og derfor er jeg 
også glad for at EU-landene både i starten af ugen og også i dag sætter sig 
sammen og drøfter, hvordan vi kan komme videre«, siger Helle 
Thorning-Schmidt. 
</p><h3>
Flere penge til grænsekontrol 
</h3><div class="art-quote article-box">
<p class="quote"/>
<blockquote>
<p class="quote-txt">
Vi skal huske på at hovedårsagen til, at der er så mange mennesker, der 
flygter, er, at de afrikanske lande ikke yder tilstrækkelig beskyttelse til 
deres egne borgere.
</p>
<p class="sender">
Helle Thorning-Schmidt (S) 
</p>
</blockquote>
</div><p>
Blandt forslagene fra EU-kommissionen er blandt andet en udvidelse af EU's 
grænsekontrollerende operation, Triton, der tager sig af patruljeringen i 
Middelhavet. EU-kommissionen lægger op til, at projektet får tilført flere 
penge, samt at der sættes flere skibe i havet, og at deres arbejdsradius 
udvides, så de kan samle flere migranter op. </p><p>
Tidligere har Italien haft succes med et projekt, hvor man patruljerede helt 
tæt på Nordafrikas kyst. Projektet reddede i 2013 150.000 bådeflygtninge. 
</p><p>
Flere EU-lande - herunder Danmark - er dog skeptiske overfor at kopiere den 
model, fordi man frygter, at det vil lokke endnu flere flygtninge på den 
farefulde færd over Middelhavet, hvis de ved, at EU sørger for at samle dem 
op på åbent hav, hvis de forliser. 
</p><p>
Alligevel forventer Thorning, at der vil være europæisk opbakning til et øget 
bidrag til Triton-operationen. 
</p><h3>
Til kamp mod menneskesmuglere 
</h3><p>
Et andet centralt punkt, som stats- og regeringscheferne i dag skal diskutere, 
er indsatsen mod menneskesmuglere. Som Politiken i dag kan berette, 
overvejer EU's ledere at sætte militært ind overfor det kriminelle netværk, 
som står bag flugterne over Middelhavet. Der lægges samtidig op til et 
systematisk arbejde med at opspore, indfange og ødelægge menneskesmuglernes 
skibe. 
</p><p><b class="ext-link">TOPMØDE </b><a class="embeddedlink" href="http://politiken.dk/udland/ECE2638909/topmoede-eus-ledere-overvejer-militaer-aktion-i-middelhavet/">EU's ledere overvejer militær aktion 
i Middelhavet</a></p><p>
Danmark kan på grund af sit forsvarsforbehold ikke bidrage til det punkt, men 
ikke desto mindre fremhæver Helle Thorning-Schmidt den del, som et af de 
vigtigste tiltag: 
</p><p>
»Vi skal have fanget de her menneskesmuglere. Det er nogle utrolig kyniske 
mennesker, som først lænser nogle stakkels flygtningene for penge og 
derefter sætter dem ud i faldefærdige både. Derfor skal vi gøre alt, hvad vi 
kan for at fange menneskesmuglerne, stille dem til regnskab for deres 
forbrydelser, og hvis det kan lade sig gøre, ødelægge deres transportmidler, 
bådene«, siger hun. 
</p><h3>
Danmark skal bidrage med registrering 
</h3><p>
Der, hvor Danmark kommer til at spille den største rolle, er i registreringen 
af de mange flygtninge, der klarer turen over Middelhavet, vurderer 
statsministeren. Det italienske og græske asylssystem er ved at bukke under, 
og Danmark er blandt de lande, der bidrage med ekspertise: 
</p><p>
»Alle skal have taget fingeraftryk, så vi ved, hvem de er. Det vil også 
betyde, at dem, der ikke flygter fra krig og er individuelt forfulgte, og 
som jo i virkeligheden skal sendes hjem til der, hvor de kommer fra, kan 
blive det. Derfor er en registrering så utrolig vigtig«, siger Thorning. 
</p><p>
Af de mere kontroversielle forslag fra EU-kommissionen er en akut omfordeling 
af asylansøgerne. Idéen er at lette det enorme tryk på især Italien og 
Grækenland, men det vil Danmark - der i øvrigt også står uden for EU's 
fælles asylpolitik - ikke være med til. 
</p><p><i class=" bl-elem">Helle Thorning-Schmidt, ville det ikke være mere rimeligt med en solidarisk 
omfordeling. Der er nogle lande, der tager en uforholdsmæssig stor del af 
byrden?</i></p><p>
»Danmark er jo et af de lande, der påtager sig et stort ansvar for det, der 
sker rund omkring i verden. Og noget af det jeg også vil opfordre mine 
kolleger til er at de også kommer op på at bidrage med 0,7 pct. af deres bnp 
til udviklingsbistand, for noget af det, vi har allermest brug, er at de 
afrikanske lande får mere stabile rammer om deres befolkninger. Man kan 
hjælpe meget mere i nærområderne, og hvis alle europæiske lande bidrog med 
0,7 pct, så kunne vi i fællesskab gøre langt mere i nærområderne«. 
</p><h3>
Bøde økonomisk og mandskabsmæssigt bidrag 
</h3><p><i class=" bl-elem">Bliver det danske bidrag til de her tiltag i form af økonomi eller i form 
af mandskab?</i></p><div class="art-quote article-box">
<p class="quote"/>
<blockquote>
<p class="quote-txt">
Man vælger at videreføre en forfejlet politik, som man har set tidligere har 
fejlet. Man støtter Tritonoperationen, som ikke fokuserer på redning, og 
dermed kan vi ikke undgå, at lignende situationer, som i søndags, vil ske 
igen
</p>
<p class="sender">
Nikolaj Villumsen (EL) 
</p>
</blockquote>
</div><p>
»Det kan være begge dele. Vi er allerede involveret med mandskab. Vi har 
politifolk, som er udsendt allerede, og som hjælper konkret med at få 
registreret de mennesker, der kommer til Europa. Det er helt utrolig 
vigtigt, at de bliver registreret, for det er grundlaget for, at man enten 
kan give dem asyl eller at de skal sendes tilbage til de lande, de kommer 
fra«. </p><p>
»Udover det, skal vi også skabe nogle aftaler med de afrikanske lande. Vi skal 
huske på at hovedårsagen til, at der er så mange mennesker, der flygter, er, 
at de afrikanske lande ikke yder tilstrækkelig beskyttelse til deres egne 
borgere. Derfor skal vi tale med Den Afrikanske Union om, hvordan de kan 
forbedre forholdende, og vi skal tale med de enkelte lande om, hvordan de i 
højere grad kan bevogte deres egne grænser. 
</p><p><b class="ext-link">SOCIALDEMOKRATERNE I EU </b><a class="embeddedlink" href="http://politiken.dk/indland/politik/ECE2639152/socialdemokraterne-i-eu-send-straks-flere-rednings-skibe/">Send straks flere 
rednings-skibe </a></p><p><i class=" bl-elem">Lægger den her regering mere vægt på at de her flygtninge skal reddes frem 
for at de sydeuropæiske kyster skal bevogtes? </i></p><p>
»Vi lægger allermest vægt på, at de her stakkels, stakkels mennesker slet ikke 
skal ud i de her både. Det skal være sådan, at vi får bekæmpet 
menneskesmuglerne. Det er nogle utrolig kyniske mennesker. De skal bekæmpes, 
deres netværk skal bekæmpes. Der ud over skal vi hjælpe i nærområderne. Det 
vil sige at der skal op rettes bedre muligheder for, at flygtninge rent 
faktisk kan blive i nærområderne. Vores prioritet nummer et er, at disse 
stakkels mennesker slet ikke skal bevæge sig ud på lange rejser igennem 
Afrika og ud på den farefulde færd i faldefærdige både«. 
</p><h3>
Intet dansk ansvar 
</h3><p><i class=" bl-elem">Har Danmark et medansvar for situationen i Libyen?</i></p><p>
»Nej, det synes jeg bestemt ikke, vi har. I det hele taget synes jeg der er 
alt for meget fokus på at Europa skulle bære hele ansvaret for den 
situation. Vi skal huske på at det her først og fremmest er et ansvar for de 
afrikanske lande. Det er dem, der er ansvarlige for at sikre ordentlige 
forhold for deres egne borgere. Det fritager os ikke fra et moralske ansvar, 
og vi skal selvfølgelig også redde de mennesker, der er i havsnød. Men 
dybets set synes jeg ikke, at hele Europa skal påtage sig ansvaret for den 
her forfærdelige situation«. 
</p><p><i class=" bl-elem">Den danske regering har tidligere accepteret den nuværende Tritonoperation 
på trods af, at der var ganske mange advarsler om at ting, som det, vi ser 
de her dage, kunne komme til at ske. Har den danske regering et medansvar 
for hvad der sker i middelhavet lige nu?</i></p><p>
»Nej det synes jeg er helt forkert art sige. Danmark har aktivt støttet 
Tritonoperationen. Danmark støtter med udviklingsbistand. Danmark støtter i 
nærområderne, og vi kommer efter mødet i dag til at støtte yderligere i 
Tritonoperationen. Dem, der har ansvaret for den her situation, er de 
kyniske menneskesmuglere. Det er den ufred, der hersker i mange afrikanske 
lande, og jeg synes ganske enkelt, det er forkert at sige, at det her skulle 
være Europas ansvar, at mennesker bevæger sig ud på Middelhavet. Det ændrer 
ikke ved, at vi har et ansvar for at hjælpe mennesker, men ansvaret må ligge 
i de afrikanske lande«, siger Helle Thorning-Schmidt. 
</p><p><i class=" bl-elem">[Artiklen fortsætter under grafikken]</i></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00929/Afrika-kort--deskto_929674a.gif" alt="" border="0"/></span></p><h3>
Opbakning fra Venstre 
</h3><p>
Hos Venstre bakker man op om regeringens linje. Partiet mener, at Danmark skal 
bidrag til redningsaktioner, hvis EU beder os om det, og at vi skal deltage 
aktivt i kampen mod menneskesmuglere: 
</p><p>
»Det er vigtigt, at vi går ind og har en indsats overfor menneskesmuglerne, 
som jo har en kynisk og grusom tilgang til det her og bevidst spekulerer i 
menneskers død for at sikre deres levevej«, siger EU- og udviklingsordfører 
Jakob Ellemann-Jensen. 
</p><p>
»Danmark skal selvfølgelig være klar til at bidrage til løsningen af de 
opgaver i det omfang, vi kan.Det handler jo både om at redde mennesker, som 
er ved at drukne. Det handler om at bekæmpe menneskesmuglere med alle 
tænkelige midler. Det handler om at øge hjælpen i nærområderne og dermed 
mindske antallet af mennesker, der våger sig ud på denne farefulde færd. Og 
så handler det også om at bistå de italienske myndigheder, som er ved at 
blive væltet fuldstændig omkuld af de mange asylbehandlinger, de skal 
foretage«. 
</p><h3>
DF efterlyser australsk model 
</h3><p>
En smule anderledes er holdningen hos Dansk Folkeparti. Her ser man gerne, at 
EU i højere grad lader sig inspirere af Australien. Her indgik man sidste år 
en aftale med Cambodja, der betyder, at australierne mod en betaling på 
omkring 275 milloner kroner kan sende afviste bådflygtninge, som man har 
opsnappet og anbragt i særlige lejre i Stillehavet til Cambodja. 
</p><p>
»Jeg synes, australierne gør det rigtige. Det viser, at de har nedsat antallet 
af asylanter med 90 procent, og der er ikke nogen, der drukner mere. Det er 
det, der er det helt afgørende. Hvis folk sætter sig op i en sådan båd og 
ved, at de måske bliver samlet op af et flådefartøj et eller andet sted, og 
så er de faktisk i Europa. Det er det, der er problemet, og det er noget af 
det, som jeg synes, at EU-landene i det oplæg, der ligger, slet ikke har 
adresseret. De tænker mere på fordeling, og det vil betyde katastrofe – også 
for Danmark«. 
</p><p>
Helle Thorning-Schmidt afviser imidlertid, at den australske model kan 
kopieres. 
</p><p>
»Man skal huske på, at den australske model kan kun lade sig gøre, fordi 
Australien har et land, som de samarbejder med, hvor de kan sende flygtninge 
tilbage til. De samarbejder med Indonesien. Det er deres naboland, de har 
gode relationer til dem. Vi har jo en situation i Libyen, hvor der reelt 
ikke er en stat, hvor der ikke er ordnede forhold. Og derfor har vi ikke 
muligheder for at få samme tilbagesendelsesaftale til Libyen, som Australien 
har med i forhold til Indonesien. Så de to situationer kan ikke 
sammenlignes«, siger hun. 
</p><p><b class="ext-link">LÆS REKONSTRUKTION </b><a class="embeddedlink" href="http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/">Alt der kunne gå galt, 
gik galt, da 800 druknede i Middelhavet lørdag nat</a></p><p>
På trods af at statsministeren overordnet set fornemmer fuld opbakning fra de 
andre partier, så kalder Enhedslistens udenrigsordfører, Nikolaj Villumsen, 
den danske strategi »tragisk«. 
</p><p>
»Man vælger at videreføre en forfejlet politik, som man har set tidligere har 
fejlet. Man støtter Tritonoperationen, som ikke fokuserer på redning, og 
dermed kan vi ikke undgå, at lignende situationer, som i søndags, vil ske 
igen«, siger han. 
</p><p>
Ifølge den Internationale Organisation for Migration (IOM) er der i år 
omkommet 1.750 bådflygtninge i. Det 30 gange så mange som i samme periode 
sidste år, og det frygtes, at tallet kan nå helt op på 30.000 inden 2015 er 
omme. 
</p><p class=" bl-elem">
Til sammenligning omkom 3.279 flygtninge i drukneulykker sidste år. 
</p>	
</div>

</div></body></html>
