---
layout:     post
title: 	    "Corydon under pres efter øget Dong-værdi"
post_author:	    
post_date:	    Wed, 25 Mar 2015 08:44:30 +0100
post_site:	    politiken.dk 
post_link:	    http://politiken.dk/indland/politik/ECE2602922/corydon-under-pres-efter-oeget-dong-vaerdi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Både fra højre og venstre side i Folketinget er der forundring over, at 
værdien af Dong på få måneder steg fra 31,5 milliarder til over 50 
milliarder efter, at regeringen sidste år havde solgt Dong-aktier til den 
amerikanske investeringsbank Goldman Sachs. 
</p><p>
Værdistigningen skyldtes, at Dong bare tre måneder efter salget fik mulighed 
for at oprette tre havvindmølleparker med fuld støtte fra Storbritannien. 
</p><div class="art-fakta article-box">
<h4 class="">
Slideshow</h4>
<h5>
Forstå, hvorfor Dong blev solgt for billigt</h5>
<div class="fakta-body" data-buildingblock="embedded_factboxlink">
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00923/_KO-Dong-Thumbs-Up-_923373w.jpg" alt="" border="0"/></span></p><p>
På tre måneder voksede DONG's værdi med 21 milliarder kroner, men uden at 
danskerne fik fornøjelse af værdiforøgelsen på knap 40 procent. 
</p><p class=" bl-elem">
Forstå baggrunden på ni slides <a href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/" target="_blank">her</a>. </p>
</div>
</div><p/><p>
»Jeres oplysninger viser med al tydelighed, at Goldman Sachs fik aktierne alt 
for billigt og det havde været meget klogere, hvis staten havde indskudt den 
kapital, der åbenbart var nødvendig for at sikre Dongs udvikling. Den lave 
rente staten kan låne til er langt langt under den rente Goldman Sachs 
påregner at kunne få for deres investering i Dong«, lyder det fra 
Enhedslistens finansordfører Frank Aaen. 
</p><p><b class="ext-link">NYHED </b><a class="embeddedlink" href="http://politiken.dk/oekonomi/dkoekonomi/ECE2602770/danmark-oversaa-milliardgevinst-ved-dong-salg-til-goldman-sachs/">Danmark overså milliardgevinst ved 
Dong-salg til Goldman Sachs</a></p><p>
Han var sidste år en af de hårdeste kritikkere af salget og bombarderede 
dengang finansminister Bjarne Corydon med spørgsmål om salget. Og 
finansministeren kan godt forberede sig på en ny byge spørgsmål fra Aaen, 
der nu kalder Corydon i endnu et samråd om sagen. 
</p><p>
Han vil blandt andet have oplyst, om den mulige værdi af støtte til 
havvindmølleparker i Storbritannien var indregnet i overvejelser om salg af 
aktier i Dong. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00923/corydon_dong_1500x1_923449y.jpg" alt="" border="0"/><span class="caption"><span class="f-img-caption">Undring. 
</span>Partier undrer sig over nye oplysninger om Dongs værdi kort efter aktiesalg, som finansminister, Bjarne Corydon (S) stod i spidsen for. - Foto: Miriam Dalsgaard</span></span></p><p>
»Der er tydeligvis ikke bare tale om en dårlig proces, men decideret dårligt 
købmandskab«, mener Frank Aaen. 
</p><div class="art-quote article-box">
<p class="quote"/>
<blockquote>
<p class="quote-txt">
Der er tydeligvis ikke bare tale om en dårlig proces, men decideret dårligt 
købmandskab
</p>
<p class="sender">
Frank Aaen 
</p>
</blockquote>
</div><p/><p>
Også den konservative finansordfører, Mike Legarth, vil have nye svar fra 
finansministeren efter afsløringen af værdistigningen af Dong. 
</p><p>
»Disse oplysninger er helt nye for mig. Jeg går ud fra, at finansministeren 
kan svare på, om dette har været taget med i prisfastsættelsen af DONG. Alt 
andet vil være unaturligt«, der mener, at man må kunne kræve, at 
Finansudvalget skal kunne træffe beslutninger - eksemplevis om salg af 
Dong-aktier - »på et fuldt oplyst grundlag«. 
</p><h3>
Corydon: Vi solgte ikke for billigt 
</h3><p>
Finansminister Corydon har ikke ønsket at stille op til et interview. I en 
skriftlig kommentar til Politiken forklarer han, at »det fortsat er min 
vurdering, at værdiansættelsen af Dong Energy i forbindelse med 
kapitaltilførslen var rimelig og repræsenterede den aktuelle markedsværdi af 
Dong Energy«. 
</p><p>
»Havde Dong Energy inden forhandlingerne om kapitaludvidelsen haft sikkerhed 
for, at selskabet ville få tildelt støttekontrakterne, må det formodes at 
have haft en positiv indvirkning på vurderingen af den fremtidige 
værdiskabelse i selskabet«, fortsætter han og tilføjer: 
</p><p>
»Jeg kan klart afvise, at salget af Dong-aktierne skulle være sket for 
billigt. Prisen indeholdt forventninger til den fremtidige indtjening 
sammenvejet med risikoen for, at fremtidige projekter ikke blev til noget«. 
</p><h3>
Venstre: Corydons ansvar 
</h3><p>
Salget af Dong-aktier blev sidste år dråben, der fik SF til at forlade 
regeringen efter intern kritik af salget. Partiets finansordfører, Jonas 
Dahl, mener, at der må være størst mulig åbenhed i Finansudvalget forud for 
den slags salg. 
</p><p>
»Vi lægger til grund, at finansministeren har truffet den bedst mulige 
beslutning og fået den bedste aftale. Skulle det modsatte vise sig, så er 
det en anden sag«, siger han. 
</p><p>
Venstres finansordfører, Peter Christensen, bakkede også op om salget af 
Dong-aktierne, men han henviser i en skriftlig kommentar til, at »Venstre 
har ikke været involveret i forhandlingerne med de forskellige investorer 
som led i kapitaludvidelsen, herunder prisfastsættelsen, da dette er 
Finansministerens opgave«. 
</p><p>
»Vi lægger til grund, at vi har valgt det samlet set bedste bud, som 
finansministeren har oplyst forligskredsen og Folketinget om«, tilføjer han. 
</p><h3>
Thulesen: Nogen har haft oplysninger 
</h3><p>
Dansk Folkeparti støttede i starten aktiesalget, men skiftede mening i 
forløbet, og partiets leder, Kristian Thulesen Dahl, vil ikke slippe salget 
og forløbet i Finansudvalget, som han finder principielt problematisk. 
</p><p>
»Det her viser nogle af grundene til, at det har været så svært at få 
oplysningerne frem. Nogen har haft oplysninger og viden, som ville gøre det 
sværere at forklare, hvorfor man gjorde, som man gjorde, og derfor holder 
man kortene tæt til kroppen«. 
</p><p class=" bl-elem">
»Disse nye ting gør det nødvendigt for Finansudvalget at træde i karakter over 
for ministeriet og kræve oplysningerne frem. Det kunne vi ikke få et flertal 
bag tidligere, men det må være muligt nu. Der kan ikke være nogen, der har 
interesse i at holde hånden over ministeriet, hvis man ikke har lagt tingene 
på bordet«, siger DF’s leder. 
</p>	
</div>
</div></body></html>
