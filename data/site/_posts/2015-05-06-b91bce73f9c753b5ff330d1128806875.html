---
layout:     post
title: 	    "Politiforbundet: Vi var klar til et terrorangreb"
post_author:	    
post_date:	    Wed, 06 May 2015 20:57:32 +0200
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2658339/politiforbundet-vi-var-klar-til-et-terrorangreb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og seks betjente såret under <b>det værste 
angreb</b> på dansk jord i nyere tid. 
</p>
<p>
Lørdag 14. februar 2015 klokken 15.33 angreb gerningsmanden et møde om <b>ytringsfrihed</b>, 
der foregik i kulturhuset Krudttønden på Østerbro. En bliver dræbt og fire 
betjente såret. 
</p>
<p>
Natten til søndag cirka klokken 00.45 slår terroristen til mod <b>synagogen</b> 
i Krystalgade. En frivillig vagt myrdes og to politifolk såres. 
</p>
<p>
Nogle timer senere dræbes han under en <b>skudveksling</b> med politiet 
på Svanevej ved Nørrebro Station. 
</p>

</div>
</div>
<p>
Justitsminister Mette Frederiksens (S) kritik af politiets ageren under 
terrorattentaterne i København i midten af februar gør ikke det store 
indtryk på Claus Oxfeldt, der er formand for Politiforbundet.
</p><p>
»Jeg holder fast i det, jeg har sagt hele tiden, nemlig at der har været tale 
om rigtig godt politiarbejde«, siger Oxfeldt til Ritzau.
</p><p>
Ifølge en redegørelse fra Rigspolitiet gik der næsten fire timer fra angrebet 
mod Krudttønden på Østerbro, til politiet etablerede fast bevogtning ved 
synagogen i Krystalgade.
</p><p>
»Det er selvsagt ikke tilfredsstillende. Det kan ikke forklares«, siger 
justitsministeren.
</p><p><b class="ext-link">LÆS ARTIKEL </b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved 
terrorangreb havde flere mangler</a></p><p>
Men sådan ser Claus Oxfeldt ikke på det.
</p><p>
»Personligt har jeg lidt svært ved at forstå det. Lars Vilks (svensk kunster, 
der var til stede på Krudttønden, red.) har jo ikke noget med det jødiske 
mindretal i Danmark at gøre. Jeg synes, det er svært at lave koblingen«, 
siger Claus Oxfeldt.
</p><p>
Han mener i det hele taget, at politiet var klar til at håndtere et 
terrorangreb.
</p><p>
»Jeg synes, vi var klar. Det er forkert at sige, at det kom bag på os. Jeg 
synes, man var forberedt, så godt som man kunne være«, siger Oxfeldt.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2658265/justitsminister-om-terrorangreb-vi-blev-misinformeret-af-pet/">Justitsminister om terrorangreb: 
Vi blev misinformeret af PET </a></p><p>
Af Rigspolitiets redegørelse fremgår det, at en af de to betjente, der natten 
til 15. februar holdt vagt ved synagogen i Krystalgade, havde begge hænder 
placeret i sine jakkelommer i sekunderne før, at Omar El-Hussein med koldt 
blod henrettede den jødiske vagt Dan Uzan.
</p><p>
Ikke desto mindre holder Claus Oxfeldt fast i sin ros af betjentene.
</p><p class=" bl-elem">
»Der bliver skudt efter Omar El-Hussein ved Krudttønden, og der bliver skudt 
efter ham ved synagogen. Politiet når at reagere begge steder. Det, synes 
jeg, er professionelt. Det er for nemt at kloge sig på noget bagefter«, 
mener formanden.
</p>	
</div>

</div></body></html>
