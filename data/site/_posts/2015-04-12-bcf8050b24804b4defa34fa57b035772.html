---
layout:     post
title: 	    "OB sparkede virakken om Emil Larsen til hjørne - og nedrykningsstregen på afstand"
post_author:	    
post_date:	    Sun, 12 Apr 2015 16:18:52 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2625079/ob-sparkede-virakken-om-emil-larsen-til-hjoerne---og-nedrykningsstregen-paa-afstand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
FC Nordsjælland gik i eftermiddag på banen i Farum Park for at holde sig inde 
i kampen om den Europa League-givende tredjeplads, de for tiden kæmper med 
Brøndby og Randers om. 
</p><p>
I den anden ende af tabellen skulle gæsterne fra OB rejse sig efter i sidste 
uge at have tilbudt FC Vestsjælland en finger i nedrykningskampen med et 
skuffende 1-2 nederlag i Slagelse. 
</p><p>
Fynboerne kunne i første omgang glæde sig over at gå på banen uden buhråb fra 
deres medrejsende fans. 
</p><p>
Mandagens antihelt Emil Larsen var efter sine fankontroverser henvist til 
bænken, men skulle få sine fans stemmer at høre senere i kampen. 
</p><h3>
OB startede bedst
</h3><p>
Første egentlige chance - i en intens start på et vanligt vindblæst Farum Park 
- tilfaldt gæsterne, da Martin Spelmann efter et godt OB-opspil på 
højrekanten sparkede snert forbi FCN-keeper David Jensens mål. 
</p><p>
OB var i det hele taget det farligste hold i kampens begyndelse. Efter et 
kvarters spil mente Martin Spelmann, at han blev snydt for et straffespark, 
og kort efter headede fynboerne endnu en god chance i sidenettet. 
</p><p>
Kort inden udgangen på kampens første halve time kom OB's Rasmus Falk tæt på 
et af årets bedste mål, da han måtte se et imponerende langskud fra 25 meter 
gå snert forbi Nordsjælland-målet. 
</p><p>
Og blot minuttet efter slap det nordsjællandske held så op; efter en skarp 
kontra kunne første halvlegs største oplevelse, en evigt livlig Martin 
Spelmann, sikre gæsterne en velfortjent 1-0-føring. 
</p><h3>
FCN kom bedre med
</h3><p>
Når der en sjælden gang imellem skete noget hos hjemmeholdet, var det som 
regel med Joshua John som ophavsmand til løjerne. 
</p><p>
Og det var også John, der stod bag Nordsjællands første rigtig store chance, 
da han efter 35 minutter driblede sig vej til et indlæg fra sin venstrekant, 
som Uffe Bech dog headede forbi. 
</p><p>
Det blev starten på en periode med nordsjællandsk dominans, men chancer blev 
det ikke til, og OB kunne gå til pause foran 1-0. 
</p><p>
Anden halvleg fortsatte som første sluttede: Med et kontrollerende 
Nordsjælland-hold i førersædet, men uden de store chancer som resultat. 
</p><p>
I stedet var det igen OB, der viste sig farlige, da Rasmus Falk efter godt en 
times spil måtte nedlægges i feltet efter endnu en OB-kontra. 
</p><p>
Igen forblev dommerens fløjte dog tavs. 
</p><p>
Derfra begyndte FC Nordsjælland at få hul igennem til de farlige situationer, 
og med 20 minutter igen var det kun to stærke redninger fra OB's Mads 
Toppel, der holdt gæsterne i front - efter et fornemt nordsjællandsk opspil 
nåede Uffe Bech og Gudjon Baldvinsson frem til afslutninger. 
</p><h3>
»Emil Larsen olé«
</h3><p>
Kort efter fik OB-fansene lov at lufte buh-råbene, da Emil Larsen med et 
kvarter igen kom på banen. 
</p><p>
En halvfjendsk velkomst blev efterfølgende erstattet af hyldestsang, men 
ironien var bestemt til at spore hos de medrejsende fans, da »Emil Larsen 
olé« begyndte at lyde fra det blå-hvide gæsteafsnit. 
</p><p>
Kort før tid blev der dog stille blandt OB-fansene, da Nordsjælland med Uffe 
Bech som afslutter fik omsat spilovertag til mål og udlignet til 1-1. 
</p><p>
En stilling, der kun levede et kort liv. 
</p><p>
Allerede minuttet efter burde Nordsjælland have gjort det til 2-1 med en kæmpe 
chance, men i stedet blev det OB, der trak sidste stik, da Martin Spelmann 
hamrede bolden i mål til 2-1. 
</p><p>
Med det resultat lægger OB god afstand til FC Vestsjælland, og med ni point 
ned til nedrykningsstregen ser de stribede ud til at redde sig endnu en 
superligasæson. 
</p><p class=" bl-elem">
Til gengæld må de ærgre sig i Farum. Efter at Randers spillede 1-1 i går, 
havde FCN en gylden mulighed for at overtage bonzepladsen, men den missede 
Farum-holdet altså og er fortsat to point efter kronjyderne. 
</p>	
</div>

</div></body></html>
