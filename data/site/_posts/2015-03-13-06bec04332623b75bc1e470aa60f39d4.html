---
layout:     post
title: 	    "Protestgruppe vil have MØ til at aflyse koncert i Israel"
post_author:	    
post_date:	    Fri, 13 Mar 2015 10:13:01 +0100
post_site:	    politiken.dk 
post_link:	    http://politiken.dk/kultur/musik/ECE2585561/protestgruppe-vil-have-moe-til-at-aflyse-koncert-i-israel/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun er kendt som den fletningesvingende og energiske popsangerinde, der med 
rebelsk attitude brænder igennem på scenen. 26-årige Karen Marie Ørsted fra 
Fyn - kendt som MØ - har på lyntid skabt sig en stor karriere med masser af 
anmelderros og fans, flotte salgstal og læssevis af priser. 
</p><p>
Men på hendes Facebook-side vrimler det nu med kritiske kommentarer. 
</p><p>
»Farvel, Mø. Du er en dygtig kunstner, men det er ikke nok. Viden, indsigt, 
empati og mod til at stå op mod undertrykkelse i stedet for at glæde sig til 
at støtte undertrykkerne. Hvor skuffende! Shame on you«, skriver Lilli 
Rasmussen. 
</p><p>
For MØ er kommet i modvind. Efter hun annoncerede, at hun skal give koncert i 
Tel Aviv i Israel 8. maj, er kritikken haglet ned over hende. En stor flok 
af hendes fans vil ikke acceptere, at sangerinden, der støtter 
menneskerettighedsforkæmpere som Pussy Riot og tidligere i blandt andet 
dokumentaren <a target="_blank" href="https://www.youtube.com/watch?v=deOkw-Vb1GY">'Nyt 
blod: MØ'</a> har fortalt, at hun som venstreorienteret har været en 
del af det antiracistiske miljø og demonstreret mod DF, nu optræder i 
Israel. 
</p><p><b class="ext-link">LÆS INTERVIEW MED MØ</b><a class="embeddedlink" href="http://politiken.dk/magasinet/interview/ECE2231690/hvorfor-er-der-ingen-piger-der-laver-punk/">»Hvorfor er der 
ingen piger, der laver punk?«</a></p><p>
Blandt andet skriver Maria Mawla på MØs <a target="_blank" href="https://www.facebook.com/events/1555455548055074/">Facebook-side</a>: </p><p>
»Endnu en person, der sætter penge over menneskeliv! At se passivt til, mens 
terrorstaten israel fortsætter, er ligeså slemt som at være bødlen selv! 
Skam dig et grimt menneske du er«. 
</p><p>
Andre poster en strøm af nyheder om israelske overgreb på palæstinensere. I 
alt 262 kommentarer affødte koncertannonceringen, og langt størstedelen var 
angreb på MØs beslutning om at optræde i Israel. 
</p><p><b class="ext-link">GAFFAPRISEN </b><a class="embeddedlink" href="http://politiken.dk/kultur/musik/ECE2475095/gaffaprisen-moe-skovler-igen-priser-til-sig/">MØ skovler igen priser til sig</a></p><p>
Nu har kritikerne startet en <a target="_blank" href="https://www.facebook.com/events/1429101787382784/">protestgruppe</a> 
med titlen 'MØ, Boykot Apartheid - Aflys din koncert i Israel 8. maj', og 
indtil videre har 4.187 personer støttet på de knap to døgn, den har 
eksisteret. En underskriftindsamling har fået 1.728 støtter, der beder 
sangerinden aflyse koncerten i Tel Aviv og »vise sympati med de mange 
palæstinensiske børn, der sidder i israelske fængsler uden at have set deres 
familier i flere år«. 
</p><h3>
Svar til kritikerne 
</h3><p>
MØ gav ikke kritikerne gensvar før i går, hvor hun postede et længere indlæg 
om, hvorfor hun har besluttet at optræde, og hvorfor det ikke skal opfattes 
som en blåstempling af Israels politik over for palæstinensere. 
</p><p>
»Ikke for at undskylde, men fordi kritikken selvfølgelig påvirker mig«, skrev 
hun. 
</p><p>
I indlægget skriver hun blandt andet: »At jeg spiller en koncert i Israel 
betyder ikke, at jeg lukker øjnene for virkeligheden. Jeg spiller i Tel Aviv 
den 8. maj fordi jeg mener, dialog er vejen frem«. 
</p><div class="art-quote article-box">
<p class="quote"/>
<blockquote>
<p class="quote-txt">
At jeg spiller en koncert i Israel betyder ikke, at jeg lukker øjnene for 
virkeligheden. Jeg spiller i Tel Aviv den 8. maj fordi jeg mener, dialog er 
vejen frem
</p>
<p class="sender">
MØ 
</p>
</blockquote>
</div><p/><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/ECE2436862/moe-faar-taesk-for-amerikansk-tv-optraeden/">Mø får tæsk for amerikansk 
tv-optræden</a></p><p>
Sangerinden runder af med at forklare, at hun vil donere hele overskuddet fra 
koncert i Tel Aviv til Heartbeat FM, som er en israelsk-palæstinensisk 
sammenslutning af unge kunstnere, der gennem musikken samarbejder for at 
styrke dialog. 
</p><p>
»Sammen gør Heartbeats unge musikere en stor indsats for at bygge broer på 
tværs af nationale og kulturelle grænser. De kæmper imod intolerance og 
racisme. Det er vigtigt. Mennesker er mennesker. One Love. MØ«, lyder det. 
</p><h3>
Nice spin 
</h3><p>
Men det formilder ikke alle kritikerne. Godt nok har næsten 10.000 liket 
hendes forklaring, men blandt de <a target="_blank" href="https://www.facebook.com/MOMOMOYOUTH/posts/940062359357351">575, 
der har skrevet kommentarer, er der både ros og ris</a>. 
</p><p>
»Nice spin, dialog my ass! ganske usmageligt«, skriver Jannie Mikkelsen, mens 
en bruger, der kalder sig Jenso DerGør Ting skriver: »Der er sku langt fra 
den pige der spillede musik med et politisk budskab på bolsjefabrikken i 
gamle dage! Trist at se hvordan penge kan forandre en til det værre! Tag dog 
ansvar og udnyt den stemme du har fået, til at gøre en forskel!«. 
</p><p>
Men der er også opbakning til MØs ræsonnement. For eksempel skriver Gustav 
Emil Bresler: »Mø, du har større boller end de fleste! Synd at det ikke er 
alle, der har forstået, at verden ikke er sort og hvid. Du har fat i den 
lange ende!«. 
</p><p>
MØs koncert 8. maj har også fået organiserede politiske stemmer til at røre på 
sig. Danmarks Socialdemokratiske Ungdom, DSU, udsendte onsdag en 
støtteerklæring til sangerinden. 
</p><p>
»Mø har fået sin helt egen scene. Brug nu den scene til at tale om fred og lyt 
ikke til de ukonstruktive aktivister langt ude på venstrefløjen. Det bedste, 
der kunne ske for besættelsesmagten, er, hvis vi bliver væk og lader dem 
være i fred. Tro det eller ej, men der er faktisk tusinder og atter tusinder 
af israelere der ønsker fred. Tal, syng og provokér Israels højrefløj«, 
lyder det fra forbundets formand Alexander Grandt Petersen. 
</p><p>
Og hvad siger de i Israel? Ja, det virker mest af alt som om, de bare glæder 
sig til at få besøg. 
</p><p>
Som Daniel Carmeli, der har postet dette selvportræt med kommentaren »'Waiting 
:-)'«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00920/m__billede_920422y.jpg" alt="" border="0"/></span></p><p class=" bl-elem">
Politiken har forsøgt at få en kommentar fra MØ, men hun henviser til sin 
forklaring på Facebook. 
</p>	
</div>
</div></body></html>
