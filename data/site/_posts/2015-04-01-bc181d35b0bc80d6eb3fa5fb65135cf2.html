---
layout:     post
title: 	    "Ny Surface dukker op med et års forsinkelse"
post_author:	    
post_date:	    Wed, 01 Apr 2015 17:12:50 +0200
post_site:	    politiken.dk 
post_link:	    http://politiken.dk/forbrugogliv/digitalt/forbrugerelektronik/ECE2612874/ny-surface-dukker-op-med-et-aars-forsinkelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Surface Pro 3 blev lanceret sidste år, var der mange der undrede sig over, 
at der ikke fulgte en lettere version med. De to tidligere Surface-modeller 
kom i par, med en forbrugerversion og en dyrere professionel version. 
</p><p>
Med næsten et års forsinkelse er forbrugerversionen af Surface Pro 3 
imidlertid dukket op nu. Den bærer naturligvis navnet Surface 3. 
</p><p><b>Første version blev skrottet<br/></b>Der er tale om en slankere, billigere og lettere version af Surface Pro 3, 
der ellers er den første store succes, Microsoft har haft, når det gælder 
tablets. Men den helt store forskel på Surface 3 og dens forgængere er, at 
den kan køre en fuld version af Windows. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2516484/apple-barsler-med-pennestyret-og-ekstrastor-ipad/">Apple barsler med pennestyret 
og ekstrastor iPad</a></p><p>
Surface og Surface 2 blev ofte omtalt med efternavnet ‘RT’, hvilket hentydede 
til den skrabede version af Windows, de kørte med. Problemet med denne var, 
er den ikke kunne installere normale Windows-programmer på den, med mindre 
de kom fra Microsoft selv eller via Microsofts app store. 
</p><p>
Det var grund nok til, at mange ikke lod sig overbevise om 
Surface-tablet’ernes værdi. Flere medier har rapporteret om, hvordan 
Microsoft egentlig havde en skrabet Surface klar til lancering sammen med 
Surface Pro 3, men at de trak den i sidste øjeblik. Angiveligt kun få dage 
før lanceringen. 
</p><p><b>Klar til Windows 10<br/></b>I stedet har firmaet altså ventet, indtil de kunne præsentere en 
forbrugerversion af Surface, der kunne køre Windows 8.1 - og som kan 
opgraderes til Windows 10, når denne lander senere på året. 
</p><p>
Indvendigt er Surface 3 da heller ikke så kraftig som sin professionelle 
storebror. Indmaden svarer lidt til en skrabet laptop eller en af Googles 
Chromebooks. 
</p><p>
Men selvom man ikke skal forvente at lave professionel videoredigering eller 
musikindspilning på Surface, kan den dog sagtens klare de fleste almindelige 
menneskers behov. Et års forbrug af Microsofts kontorpakke Office følger for 
eksempel med. I den forbindelse skal man dog være opmærksom på, at man skal 
købe klikke-på-tastaturet ved siden af. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/digitalt/forbrugerelektronik/ECE2377920/politiken-tester-surface-pro-3-tablet-kan-naesten-erstatte-din-laptop/">Politiken tester: Surface Pro 
3-tablet kan næsten erstatte din laptop</a></p><p>
Til gengæld kan man skrive med en pen på Surface 3-skærmen, der er på 10,8 
tommer. Opløsningen er ikke helt lige så høj som på storebroderen, men dog 
alligevel I lidt mere end HD, 1920 x 1280 pixels. 
</p><p class=" bl-elem">
Surface 3 kan købes fra 7. maj og starter ved 4.699 kroner, hvilket er ca. 
1.500 kroner billigere end Pro-udgaven. 
</p>	
</div>

</div></body></html>
