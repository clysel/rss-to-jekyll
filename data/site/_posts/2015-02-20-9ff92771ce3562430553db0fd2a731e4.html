---
layout:     post
title: 	    "Apple reparerer udskældte Macbooks efter mere end tre års brokkerier"
post_author:	    Martin Bernth
post_date:	    Fri, 20 Feb 2015 08:40:09 +0000
post_site:	    www.version2.dk 
post_link:	    http://www.version2.dk/artikel/apple-reparerer-udskaeldte-macbooks-efter-mere-end-tre-aars-brokkerier-81692?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Efter mere end tre års brok frem og tilbag kommer Apple nu endelig de kunder i møde, som siden 2011 har måttet døje med problemer med videoafspilning på visse Macbook Pro-computere.</p>

<p>Apple tilbyder nu kvit og frit at reparere de defekte computere, og dække omkostningerne for de kunde, som i mellemtiden selv har fået foretaget en reparation. <a href="http://arstechnica.com/apple/2015/02/apple-launches-repair-program-for-longstanding-2011-macbook-pro-gpu-problems/">Det skriver Ars Technica.</a></p>

<p>Skænderiet om de defekte computere er for længst trukket ud over de relevante computeres garantiperiode og har konkret drejet sig om maskiner solgt fra februar 2011 til december 2013. Siden dengang har brugere oplevet problemer med at afspille video og uventede genstarter og sidste år endte <a href="http://arstechnica.com/apple/2014/10/class-action-suit-alleges-2011-apple-macbook-pros-were-defective/">skænderiet ud i en retssag.</a></p>

<p>Alle kunder med det problem kan frem til februar 2016 indlevere sin computer hos Apple selv eller hos certifcerede reperatører og kvit og frit få foretaget en reparation, men må dog finde sig i at undvære deres computer så længe.</p>
  </section></div></body></html>
