---
layout:     post
title: 	    "Borgmester: Betjent er fyret efter drab på sort mand"
post_author:	    
post_date:	    Wed, 08 Apr 2015 19:55:35 +0200
post_site:	    politiken.dk 
post_link:	    http://politiken.dk/udland/ECE2620506/borgmester-betjent-er-fyret-efter-drab-paa-sort-mand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En hvid betjent i den amerikanske delstat South Carolina er blevet fyret efter 
drabet på en sort mand, som angiveligt forsøgte at flygte fra betjenten.
</p><p>
Det oplyser borgmesteren i North Charleston, Keith Summey.
</p><p>
»I skal vide, at betjenten er blevet fyret«, siger Summey på en 
pressekonference, hvor han flere gange bliver afbrudt af råb.
</p><p>
Betjenten blev tirsdag tiltalt for drab.
</p><p>
Onsdag har store folkemængder været samlet i South Carolina i protest over 
drabet.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/int_usa/ECE2620261/eksperter-video-giver-amerikansk-racediskussion-nyt-perspektiv/">Eksperter: Video giver 
amerikansk racediskussion nyt perspektiv</a></p><p>
En video offentliggjort af The New York Times viser offeret - en 50-årig sort 
mand - forsøge at løbe væk fra betjenten.
</p><p>
Episoden udspillede sig lørdag 4. april, da den 50-årige blev stoppet for at 
have en defekt baglygte på sin bil, skriver lokale medier ifølge Reuters.
</p><p>
Videoen blev tilsyneladende optaget af en tilfældigt forbipasserende mand, og 
det er efter at have set filmen, at myndighederne har valgt at rejse tiltale.
</p><p>
På videoen ser det ud til, at den flygtende mand ikke er bevæbnet. Den 
33-årige betjent affyrede sin pistol otte gange, hvorefter offeret faldt til 
jorden.
</p><p>
Politiet i USA er det seneste år blevet skarpt kritiseret i kølvandet på flere 
sager, hvor betjente har dræbt sorte borgere med tjenestepistolen.
</p><p class=" bl-elem">
Da en 18-årig sort teenager sidste efterår blev skudt og dræbt i St. Louis af 
en politibetjent, udløste det massive protester over hele USA og en større 
debat om racisme og politidrab.
</p>	
</div>

</div></body></html>
