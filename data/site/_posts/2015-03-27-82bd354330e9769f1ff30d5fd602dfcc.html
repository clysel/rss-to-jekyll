---
layout:     post
title: 	    "HA-medlem dømt som bagmand i hash-sag"
post_author:	    
post_date:	    Fri, 27 Mar 2015 22:03:31 +0100
post_site:	    politiken.dk 
post_link:	    http://politiken.dk/indland/ECE2607980/ha-medlem-doemt-som-bagmand-i-hash-sag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det her er et justitsmord. Det er en politisk dom«. 
</p><p>
Ubehaget stod tommetykt i lokalet i byretten i København, da retsformanden 
havde afsagt dommen i den sidste af seks sager mod 76 tiltalte i det, som er 
kaldt danmarkshistoriens største hash-sag. 
</p><p>
Mændene på anklagebænken blev idømt fængselsstraffe fra et år og op til fem år 
og seks måneder, da retten fandt det bevist, at de har medvirket til 
organiseret hashhandel i Pusher Street og deltaget i den samlede drift af en 
af boderne, kaldet bod 13. 
</p><p>
Det 48-årige medlem af Hells Angels, som er kendt under øgenavnet Badass, blev 
af retten tillagt en bestemmende og styrende rolle i bod 13, og den kendte 
ham skyldig i at have medvirket til et salg af 266 kilo hashprodukter, 
hvilket angiveligt har indbragt ham et udbytte på 2,7 millioner kroner. 
</p><div class="art-fakta article-box">
<h4 class=""/><p>samlet straf</p><p>fakta </p>
<div class="fakta-body" data-buildingblock="embedded_factboxlink">
<p><b>Den samlede udmålte</b> straf i Pusher Street-sagerne er 187 år og 3 måneder.</p><p><b>Der er rejst </b>krav om konfiskering </p><p>af lidt over 35 millioner kroner.</p><p><b>Samtlige 76 tiltalte </b>er dømt. </p><p>Cirka 30 personer er løsladt. </p><p class=" bl-elem"><b>Det samlede kvantum </b>hashprodukter, der er dømt for i sagerne, andrager næsten 15.000 kilo.</p>
</div>
</div><p/><p>
Han blev idømt en fængselsstraf på tre år og seks måneder, og den 48-årige fik 
desuden konfiskeret sin Harley Davidson-motorcykel samt nøglerne. 
</p><p>
»Han er dømt som bagmand«, sagde anklageren Trine Outzing Sorgenfri efter 
dommen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2601945/13-faar-faengselsstraf-for-hashsalg-paa-christiania/">13 får fængselsstraf for 
hashsalg på Christiania</a></p><p>
Afgørelserne over de ti mænd er de hårdeste, som er afsagt i de seks sager, 
der har kørt i byretten siden sidste efterår, og de udløste vrede udbrud fra 
både de tiltalte og de godt 30 tilhørere i det stopfyldte retslokale. 
</p><p>
»Jeg troede, at det her skulle være en politisk uafhængig domstol«, råbte den 
48-årige. 
</p><h3>
76 dømte personer 
</h3><p>
Sagerne mod de 76 nu dømte personer bygger i al væsentlighed på videoptagelser 
og observationer af de tiltalte, som hemmelige politiagenter har foretaget 
gennem en periode på mange måneder fra november 2012 og frem til 13. marts 
2013, hvor Københavns Politi i en storstilet aktion slog til mod godt 150 
adresser på Christiania og i resten af København. 
</p><p>
Politiagenterne har endvidere foretaget undercoverkøb i hashboderne i Pusher 
Street, og efterforskerne har benyttet sig af telefonaflytninger og 
teleoplysninger. 
</p><p>
Politiet har skønnet, at de fleste involverede boder i sagerne har haft et 
dagligt gennemsnitligt salg på et kilo hash. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2605497.ece">Yderligere 15 personer idømmes 
fængsel for organiseret hashandel.</a></p><p>
De fleste af de 76 dømte i hashsagerne er i overvejende grad dømt på de 
observationer, som agenterne har gjort om deres færden og tilknytning til 
boderne, men sagen mod det 48-årige HA-medlem adskiller sig ved, at han 
stort set ikke er blevet observeret i Pusher Street. 
</p><p>
Derimod lagde retten vægt på en række aflyttede og livlige telefonsamtaler, 
som sagens 32-årige hoved-pusher, som fik en fængselsdom på fem år og seks 
måneder, førte med sin kæreste. Her fortæller han blandt andet, at den 
48-årige har ansat en ny mand i boden. 
</p><p>
»For jeg sagde jo til (<i>den 48-årige, red.</i>), vi skal ikke have 
en eller anden AK’er ned til mig, som ligner en AK’er ... som har tatooer 
over det hele«. 
</p><p>
Senere i samtalen giver den 32-årige hoved-pusher udtryk for, at den 48-årige 
»er den sprødeste rocker, jeg nogensinde har mødt«. 
</p><p>
Centralt i sagen står også en orange regnskabsbog, som for den periode, som 
regnskabet omfatter, viser en samlet omsætning på 4.271.425 kroner, som 
ifølge byretten svarer til en daglig gennemsnitlig omsætning på 79.100 
kroner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2603494.ece">Yderligere 12 mænd idømmes 
fængsel i hashsag.</a></p><p>
Retten har lagt regnskabsoplysningerne sammen med den 32-åriges oplysninger i 
en telefonsamtale med sin kæreste om, at man en fredag »lavede 80 lapper i 
overskud«. 
</p><h3>
Fortsat varetægtsfængsling 
</h3><p>
Syv af de ti dømte fik forlænget varetægtsfængslingen frem til en eventuel 
ankesag. En af de tiltalte, som blev idømt to år og seks måneders fængsel, 
blev ikke løsladt, selv om andre dømte i nogle af de andre sager er blevet 
løsladt fra varetægtsfængsling med hårdere sammenlignelige straffe. 
</p><p>
Det fandt mandens forsvarer, Berit Ernst, kritisabelt. 
</p><p>
»Der er efter min opfattelse ikke noget, der gør, at min klient skal håndteres 
anderledes end de andre«, sagde hun. 
</p><p>
Anklageren, Trine Outzing Sorgenfri, var tilfreds. 
</p><p>
»I den seneste uge har vi fået nogle domme, som ligger meget tæt på den 
tiltale, vi har rejst, så vi kan kun være yderst tilfredse med forløbet«, 
sagde hun. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/fasttrack/article2603494.ece">Yderligere 12 mænd idømmes 
fængsel i hashsag.</a></p>	
</div>
</div></body></html>
