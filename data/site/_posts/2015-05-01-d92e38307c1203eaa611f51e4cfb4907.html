---
layout:     post
title: 	    "Østergaard: Godt Thorning husker, at nyt dagpengesystem ikke må koste mere"
post_author:	    
post_date:	    Fri, 01 May 2015 09:11:46 +0200
post_site:	    politiken.dk 
post_link:	    http://politiken.dk/indland/politik/ECE2651179/oestergaard-godt-thorning-husker-at-nyt-dagpengesystem-ikke-maa-koste-mere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De radikale er klar til en diskussion om dagpengene, men det bliver ikke før 
dagpengekommissionen kommer med sine anbefalinger til september. 
</p><p>
Sådan lyder reaktionen fra økonomi- og indenrigsminister Morten Østergaard (R) 
oven på Socialdemokraternes dagpengemelding. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2650987/thorning-lancerer-dagpengeudspil-med-indroemmelser/">Thorning lancerer 
dagpengeudspil med indrømmelser</a></p><p>
»Vi skal have et nyt og forbedret dagpengesystem, der bidrager til, at flere 
kommer i arbejde. Jeg lytter altid til gode idéer og ser frem til 
drøftelserne, når regeringen har modtaget dagpengekommissionens 
anbefalinger«, skriver han på Facebook og tilføjer så: 
</p><p>
»Men i øvrigt fint at statsministeren gentager, at et nyt system ikke må blive 
dyrere«. 
</p><h3>
Kortere ansættelser skal betale sig 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg synes, det er tankevækkende, at denne melding kommer aftenen, før hun skal 
ud at holde 1. maj-taler. Det lugter jo langt væk af valgkamp
</p>
<p class="sender">
Kristian Thulesen Dahl (DF), partiformand 
</p>
</blockquote>
</div><p>
I en mail til den socialdemokratiske folketingsgruppe skrev statsminister 
Helle Thorning-Schmidt (S) i går, at hun ønsker en nytænkning af 
genoptjeningsreglerne for dagpenge, så lønmodtagere får incitament til at 
tage kortere ansættelser. </p><p>
Budskabet gentager hun i dag i sine 1. maj-taler. 
</p><p><b class="ext-link">THORNING i 1. MAJ-TALE: </b><a class="embeddedlink" href="http://politiken.dk/indland/politik/ECE2651155/thorning-i-1-maj-tale-der-kommer-ikke-et-fikst-og-faerdig-dagpengeforslag/">Der kommer ikke et fikst 
og færdig dagpengeforslag</a></p><p>
Et af de partier, der har efterlyst netop en ændring af 
genoptjeningsprincippet, er Dansk Folkeparti. Siden formand Kristian 
Thulesen Dahl indså, at den reform af dagpengesystemet, som det selv stod 
fadder til, var for hård, har han blandt andet plæderet for forkortelse af 
genoptjeningsperioden. 
</p><p>
Alligevel er Thulesen Dahl ikke synderligt begejstret for Helle 
Thorning-Schmidts udmelding: 
</p><h3>
Lugter af valgkamp 
</h3><p>
»Jeg synes, det er tankevækkende, at denne melding kommer, aftenen før hun 
skal ud at holde 1. maj-taler. Det lugter jo langt væk af valgkamp«, siger 
han. 
</p><p>
»Vi har igennem de sidste tre år talt for ændringer i dagpengereformen. Så 
sent som i efteråret, da vi lavede forslag til finansloven for i år, 
foreslog vi en halvering af genoptjeningskravet fra et helt til et halvt år. 
Så der har været flertal for det, hvis Socialdemokratiet ville. Men det har 
regeringen ikke villet. Derfor er der ikke blevet ændret noget. Derfor 
lugter det jo meget af valgkamp, når hun i stedet for at tage forslaget i 
Folketinget lancerer det i en 1. maj-tale«. 
</p><p><b class="ext-link">HARALD BØRSTING </b><a class="embeddedlink" href="http://politiken.dk/indland/politik/ECE2651168/boersting-stem-paa-roed-blok-hvis-du-vil-have-nye-dagpengeregler/">Stem på rød blok, hvis du 
vil have nye dagpengeregler</a></p><p>
Kristian Thulesen Dahl bider samtidig ligesom Morten Østergaard mærke i, at 
Thorning understreger, at et nyt dagpengesystem ikke må koste flere penge, 
end det gør i dag. 
</p><p>
»Hvis man forbedrer vilkårene for nogen i dagpengesystemet, men samtidig 
siger, at det ikke samlet må koste mere, hvor er det så, at pengene skal 
komme fra? Det, synes jeg, Thorning skylder et svar på«, siger DF-formanden 
og fortsætter: 
</p><p>
»Hun er meget hurtig til at forlange af os andre, at der er finansiering, men 
så må hun også selv forklare, hvor i dagpengesystemet der skal tages penge 
til de forbedringer, hun taler for«. 
</p><h3>
Burde have handlet tidligere 
</h3><p><i class=" bl-elem">Men er det ikke fair nok, at hun kommer med meldingen nu, hvor vi er tæt på 
et valg? Hidtil har hun holdt sig fra det af respekt for 
regeringsgrundlaget, men i et valg står alle partier jo frie. </i></p><p>
»Jo, hun må jo gøre, hvad hun vil. Men det er klart, at hvis man skal vurdere 
vigtigheden af det her for hende, så kan man sige, at hvis det her var meget 
vigtigt for hende, så har hun i hvert fald haft muligheden for som 
regeringschef at gennemføre det. Og når hun ikke har gjort det, så kan man 
godt få fornemmelsen af, at det måske ikke har været vigtigere«. 
</p><p>
»Men hun må selvfølgelig gå på valg med, hvad hun vil«, siger Kristian 
Thulesen Dahl. 
</p><h3>
V ser positivt på LO-forslag 
</h3><div class="art-quote article-box">
<p class="quote"/>
<blockquote>
<p class="quote-txt">
Hun understreger samtidig, at det ikke må koste flere penge. Med andre ord er 
hun meget tæt på en erkendelse af, at den dagpengereform, der blev lavet i 
sin tid var både rigtig og nødvendig
</p>
<p class="sender">
Hans Andersen (V), arbejdsmarkedsordfører 
</p>
</blockquote>
</div><p>
Helle Thorning-Schmidt siger i sin 1. maj-tale i dag, at hun går efter en bred 
aftale om dagpengene. Det betyder, at også Venstre skal lokkes til truget. 
</p><p>
Her har formand Lars Løkke Rasmussen så sent som i sidste måned i 
DR-programmet 'Vi ses hos Clement' luftet tanker i stil med dem, Thorning nu 
præsenterer. 
</p><p><b class="ext-link">OVERBLIK </b><a class="embeddedlink" href="http://politiken.dk/indland/politik/ECE2648268/overblik-her-taler-toppolitikerne-1-maj/">Her taler toppolitikerne 1. maj</a></p><p>
Arbejdsmarkedsordfører Hans Andersen (V) bekræfter, at man er klar til at 
»modernisere« dagpengesystemet. 
</p><p>
»Vi synes sådan set, at det forslag, LO og FTF har stillet om, at vi skal 
sikre, at der et incitament til at tage job af kortere varighed, lyder som 
en spændende tanke, som vi skal have afdækket«, siger han. 
</p><p>
»Vi skal jo sikre, at færrest mulige er i dagpengesystemet, og der handler det 
om, at det også er attraktivt at tage job af kortere varighed«. 
</p><h3>
En »rigtig og nødvendig« dagpengereform 
</h3><p>
Statsministerens dagpenge-åbning giver Hans Andersen dog ikke meget for: 
</p><p>
»Det er jo en presset statsminister, der nu her 1. maj føler, at hun er nødt 
til at sige noget om dagpengene, for indtil i dag har hun gentaget, at 
dagpengekommissionen skal have ro til sit arbejde. Men det løfte holder så 
ikke længere«, siger han. 
</p><p>
»Hun understreger samtidig, at det ikke må koste flere penge. Med andre ord er 
hun meget tæt på en erkendelse af, at den dagpengereform, der blev lavet i 
sin tid, var både rigtig og nødvendig«. 
</p><p class=" bl-elem">
Helle Thorning-Schmidt er i dag rundt i landet til 1. maj-arrangementer i både 
Jylland, på Fyn og på Sjælland. 
</p>	
</div>

</div></body></html>
