---
layout:     post
title: 	    "Litteraturredaktør om forfatterkritik: Jeg troede, det var en ondsindet spøg"
post_author:	    
post_date:	    Tue, 12 May 2015 06:47:55 +0200
post_site:	    politiken.dk 
post_link:	    http://politiken.dk/kultur/ECE2665246/litteraturredaktoer-om-forfatterkritik-jeg-troede-det-var-en-ondsindet-spoeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da jeg læste Mette Høegs indlæg i Weekendavisen fra i fredags om, at dansk 
litteratur lider under kvindelige forfatteres dominans, tænkte jeg, at det 
måtte være en ondsindet spøg. 
</p><p>
En medieperformance af en eller anden art skrevet under et til lejligheden 
opdigtet dæknavn. Høegs indlæg er et af de mest kvindefjendske indlæg om 
dansk litteratur jeg nogensinde har læst. 
</p><p>
Men Høeg findes, hun er Fulbright Scholar på Berkely University i Californien 
og har en Ph.D. fra Københavns Universitet, og hun mener altså, at dansk 
litteratur lider under vægten af ’selvoptagede’, ’irrelevante’, 
’selvforelskede’ , ’stræbsomme’ kvinder, der ’performer’ litteratur. 
</p><p>
Det er langt ude og uden hold i virkeligheden. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/boger/ECE2664197/forfattere-skaelder-ud-efter-personangreb-i-weekendavisen/">Forfattere skælder ud efter 
personangreb i Weekendavisen</a></p><p>
Mens Kim Leine, Yahya Hassan, Harald Voetmann, Theis Ørntoft, Bjørn Rasmussen, 
Kaspar Colling Nielsen, Bent Vinn Nielsen, Jens Smærup Sørensen, afdøde 
Klaus Rifbjerg, og masser af andre danske forfattere af hankøn fejrer 
triumfer hos læsere og kritikere, har Weekendavisen omdannet sin mest 
prominente plads til affyringsrampe for en klyngebombe, der rammer i flæng 
blandt kvindelige forfattere. 
</p><div class="art-quote article-box">
<p class="quote"/>
<blockquote>
<p class="quote-txt">
Det er langt ude og uden hold i virkeligheden. 
</p>
</blockquote>
</div><p>
Man må eksempelvis forstå på Høeg, der åbenbart insisterer på en helt 
antilitterær læsning, at Maja Lee Langvads adoptionskritiske vidnesbyrd ’Hun 
er vred’ er helt irrelevant. At Josefine Klougarts forfatterskab er komplet 
uinteressant. Og at Asta Olivia Nordenhoft ikke er kompetent til at 
undervise på forfatterskolen. </p><h3>
Dronepilot mod levende mål 
</h3><p>
Den sidste betragtning er formuleret på følgende groft insinuerende facon, som 
i øvrigt helt ser bortset fra at (verdens)litteraturen i høj grad er skrevet 
af forfattere, der har været, hvad fagfolk formentlig ville kalde ’psykisk 
ude af balance’: 
</p><p>
»Har man været indlagt på psykiatrisk afdeling eller medicineret, anses det 
som ekstra kvalificerende og adlende (som det blandt andet fremgår af rektor 
for Forfatterskolen Pablo Llambias' sammenligning af eget medicinforbrug med 
eleven Asta Oliva Nordenhofs i den selvbiografiske Monte Lema. Nordenhof er 
i øvrigt sidenhen blevet ansat som fast underviser på skolen)«. 
</p><div class="art-quote article-box">
<p class="quote"/>
<blockquote>
<p class="quote-txt">
... og så undlod jeg at komme ind på homofobien og alt det andet, hold da helt 
op.
</p>
</blockquote>
</div><p>
Man må også forstå på Mette Høeg, at rigtig mange kvindelige forfattere sådan 
set kun har fået succes fordi de agerer seksualobjekter: </p><p>
»Det spiller sandsynligvis ind, at både de højest positionerede kvinder og 
mænd, der besidder beslutningskraften på de litterære institutioner, får 
noget ud af at favorisere kvinderne: De kvindelige får brænde til deres 
feministiske bål, mens de mandlige får udvidet kontaktfladen til 
forfatteraspirerende, beundrende og kønsmodne piger«. 
</p><p>
Så fik vi lige den beskyldning med, og så undlod jeg at komme ind på 
homofobien og alt det andet, hold da helt op. 
</p><p class=" bl-elem">
For mig minder Mette Høeg om en af de dronepiloter, som fra computere på den 
anden side af jorden, forsøger at ramme levende mål med voldsom ildkraft 
uden smålig skelen til almindelig ret og rimelighed. 
</p>	
</div>

</div></body></html>
