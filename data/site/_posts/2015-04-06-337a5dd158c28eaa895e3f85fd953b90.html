---
layout:     post
title: 	    "Interview: Boligpriserne går op - men er det overhovedet godt?"
post_author:	    
post_date:	    Mon, 06 Apr 2015 13:44:56 +0200
post_site:	    politiken.dk 
post_link:	    http://politiken.dk/oekonomi/bolig/ECE2615586/interview-boligpriserne-gaar-op---men-er-det-overhovedet-godt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Priserne er steget med 50 procent. Boligerne koster i dag tre gange så meget 
som for 20 år siden. Størst har prisstigningerne været i hovedstadsområdet, 
men også på Sjælland, i Sydjylland og i Nordjylland koster det to en halv 
gange så meget at købe bolig som i 1992. 
</p><p>
Efter nogle år med stilstand efter det store sammenbrud i 2008 er 
boligpriserne på vej op. Det har Nationalbanken til at advare mod nye 
boligbobler, mens regeringen glæder sig over de stigende boligpriser, som 
sætter gang i økonomien. 
</p><p>
Og det er da i høj grad også politikerne, som skal alt efter temperament skal 
have en stor del af æren eller skylden for boligprisernes himmelflugt de 
seneste 20 år. 
</p><h3>
Politik har bestemt prisstigning 
</h3><p>
Regningen betales først og fremmest af nye boligkøbere, der har svært ved at 
betale de høje priser, og ældre, der slås med stigende grundskyld. 
</p><p>
»De politisk bestemte ting er en væsentlig årsag til, at boligpriserne er 
steget«, siger professor på CBS Jesper Rangvid. 
</p><p>
»Men der er også andre forhold, der har spillet ind. Vigtigst er det, at 
renten er faldet meget siden 1992«. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/IND_huspriser_CN_15_925824y.jpg" alt="" border="0"/></span></p><p>
Jesper Rangvid stod i spidsen for det udvalg, som sidste år fremlagde en 
rapport om årsagerne til, at det gik så galt i nullerne, og Politiken har 
bedt ham om at forklare, hvad der er op og ned i debatten om boligpriserne. 
</p><p><i class=" bl-elem">Er stigende boligpriser godt eller skidt?</i></p><p>
»Hvis boligpriserne stiger med inflationen, er det fint. Det, vi som økonomer 
ikke kan lide, er, hvis priserne stiger meget hurtigt eller falder meget 
hurtigt. Vi kan godt lide stabilitet«. 
</p><p><i class=" bl-elem">Nationalbankens direktør advarer mod de høje boligpriser, mens 
statsministeren for nylig i Folketingssalen glædede sig over dem. Hvem skal 
vi tro på?</i></p><p>
»De har begge et mål om at skabe en sund økonomi med fremgang i velstand og 
velfærd. Når det er sagt, er det fair at sige, at Nationalbankens opgave er 
at holde øje med den finansielle stabilitet i Danmark. Det er ikke 
Nationalbankens opgave at sikre økonomisk vækst. Derfor skæver 
Nationalbankens direktør lidt mere til stabiliteten end statsministeren«. 
</p><p><i class=" bl-elem">Han advarer også mod en ny boligboble. Hvad er en boligboble?</i></p><p>
»Det er, når priserne er højere, end vi kan forklare med de fundamentale 
økonomiske forhold som rente, folks indkomst og låneformer. I 2006 kunne vi 
se, at boligpriserne var langt over det, man kunne forklare. Folk tjente 
mere ved at ligge i deres seng i deres hus end ved at gå på arbejde, fordi 
boligpriserne steg så meget, og de regnede med, at det ville nok fortsætte, 
og så købte de højere priser, end de havde råd til«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2607162/risikoraad-de-roede-lamper-blinker-paa-boligmarkedet/">Risikoråd: De røde lamper 
blinker på boligmarkedet</a></p><p><i class=" bl-elem">Er en boligboble skadelig?</i></p><p>
»Ja, den største skade sker, når boligboblen springer. Da boblen sprang i 
2008-2009, faldt priserne med 30-40 procent. Det var meget store tab for 
nogle familier, men det får også konsekvenser for samfundet, fordi det får 
folk til at holde igen med forbruget, og det går ud over samfundsøkonomien«. 
</p><p><i class=" bl-elem">Har vi en boligboble i dag?</i></p><p>
»Hvis man ser på prisen på det gennemsnitlige hus på landsplan, har vi absolut 
ikke en boligboble. Ser vi på Københavnsområdet og Århus, er boligpriserne 
steget, og de er steget klart mere på ejerlejligheder end på parcelhuse. Men 
som priserne er nu, er de ikke væsentligt over det, man må forvente, fordi 
renten er så lav«. 
</p><h3>
Politisk bakgear mangler 
</h3><p>
»Jeg kan ikke fuldstændigt afvise, at der er en boble på ejerlejligheder i 
København. Den er helt klart ikke så stor som i 2006, men der er et 
faresignal. Renten kan dårligt blive lavere, og spørgsmålet er, hvad der 
sker, når den stiger. Hvis det sker stille og roligt, er der ikke grund til 
bekymring. Men hvis renten pludselig stiger, vil boligpriserne falde, folk 
vil skære ned på deres forbrug, og virksomhederne holde op med at investere. 
Det vil skabe arbejdsløshed og negativ økonomisk spiral. Det kan jeg godt 
være bekymret for«. 
</p><p><i class=" bl-elem">Er der brug for at gribe ind nu?</i></p><p>
»Nej, jeg mener ikke, at der er brug for et decideret indgreb mod 
boligpriserne«. 
</p><p><i class=" bl-elem">Men hvis man vil forberede sig på at gribe ind, hvad skal man så gøre?</i></p><p>
»Man skal ændre boligskatterne. Jeg er klar tilhænger af, at boligskatterne 
går op og ned med priserne. Jeg synes, det er ærgerligt, at man fra politisk 
side har låst sig fast på ikke at røre ved boligskatterne frem til 2020«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2593244/nationalbankens-direktoer-gaar-til-angreb-paa-skaev-boligbeskatning/">Nationalbankens direktør går 
til angreb på skæv boligbeskatning </a></p><p><i class=" bl-elem">Hvorfor?</i></p><p>
»Økonomer kan godt lide stabilitet. Hvis boligskatterne havde været højere i 
2006, så ville folk ikke have købt så dyre boliger. Det lægger en dæmper på 
priserne. Og når priserne omvendt falder, vil skatten falde, og så vil 
priserne ikke falde så meget«. 
</p><p><i class=" bl-elem">Grundskylden er fordoblet siden 2003, og Danmark har de næsthøjeste 
boligskatter i Europa. Hvorfor er det ikke nok?</i></p><p>
»Jeg siger ikke, at boligskatterne skal være højere. Det er ikke vigtigt, at 
boligskatterne stiger. Det vigtige er, at når boligpriserne stiger, stiger 
skatterne også«. 
</p><p><i class=" bl-elem">Boligskatterne er jo samlet steget meget. Hvorfor har det ikke været godt 
nok?</i></p><p>
»Fordi de ikke er steget nok. Hvis ejendomsværdiskatten havde fulgt priserne, 
var de steget endnu mere«. 
</p><h3>
Pensionist-løsning skal gøres bred 
</h3><p><i class=" bl-elem">Glemmer I økonomer ikke nogen gange, at der er helt almindelige mennesker 
som en typograf med et beskedent hus i Brønshøj, der betaler 50.000 kr. om 
året i boligskatter. Han kan dårligt betale mere i grundskyld?</i></p><p>
»Det kan sagtens være, at grundskylden skal sættes ned, når 
ejendomsværdiskatten stiger. Det afgørende er, at det hele stiger med 
priserne. Så siger typografen, at han ikke kan betale, og det problem må vi 
løse. Det kan vi gøre ved at sige, at noget af det, han skal betale i 
ejendomsværdiskat eller grundskyld, bliver udskudt til den dag, han sælger. 
Hvor stor en del er et politisk valg. Det system har vi for pensionister. 
Det skal vi have bredt ud til alle«. 
</p><p><i class=" bl-elem">Politikerne har med deres beslutninger været med til at presse 
boligpriserne op. Kunne man ikke få dem ned igen ved at gå tilbage til 
20-årige lån og afskaffe de afdragsfrie?</i></p><p>
»Det kunne man godt, men det giver kun en éngangseffekt. Hvis man går fra 30- 
til 20-årige lån, vil priserne falde markant – bonk – og derefter udvikle 
sig igen«. 
</p><p><i class=" bl-elem">Skal man afskaffe de afdragsfrie lån?</i></p><p class=" bl-elem">
»Jeg kender ingen økonomer, der mener, at man skal afskaffe dem. Det er fint, 
at folk har mulighed for at afdrage på anden gæld eller spare op, men der er 
for mange af dem. Vi har indført begrænsninger på, hvor mange afdragsfrie 
lån, det enkelte institut må tilbyde. Nationalbankdirektøren synes, at vi 
skal sætte grænser, så den enkelte maksimalt kan låne 60 procent af 
ejendommens værdi afdragsfrit. Jeg synes, vi skal lade det, vi har indført, 
virke. Men det er heller ikke så mærkeligt. Det var vores udvalg, der 
foreslog det«. 
</p>	
</div>

</div></body></html>
