---
layout:     post
title: 	    "Bangladesh hænger islamistleder for krigsforbrydelser"
post_author:	    
post_date:	    Sat, 11 Apr 2015 20:39:26 +0200
post_site:	    politiken.dk 
post_link:	    http://politiken.dk/udland/ECE2624504/bangladesh-haenger-islamistleder-for-krigsforbrydelser/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den islamitiske oppositionsleder Muhammad Kamaruzzaman er blevet hængt i et 
fængsel i Bangladesh.
</p><p>
Den 63-årige leder af partiet Jamaat-e-Islami blev i 2013 dømt til døden for 
krigsforbrydelser begået under krigen i 1971, da Bangladesh løsrev sig fra 
Pakistan.
</p><p>
Henrettelsen af Kamaruzzaman, som var nummer tre i det islamistiske partis 
hierarki, ventes at udløse vrede blandt hans tilhængere, der har opfordret 
til generalstrejke.
</p><h3>
Enker vidnede under retssag
</h3><p>
En domstol har fundet ham skyldig i at have et medansvar for massakren på 
mindst 120 ubevæbnede bønder under krigen for 44 år siden. Islamisterne 
ønskede, at fastholde Bangladesh som en del af Pakistan, mens andre dele af 
landet kæmpede for løsrivelse.
</p><p>
Tre af de kvinder, der mistede deres mænd under de blodige begivenheder, 
vidnede mod Kamaruzzaman under retssagen i 2013.
</p><p>
EU, USA og flere menneskerettighedsorganisationer havde bedt Bangladesh om 
ikke at gennemføre henrettelsen.
</p><p>
FN mener, at retssagen mod islamistlederen ikke levede op til internationale 
standarder for en retfærdig retssag.
</p><h3>
Tre millioner omkommet i konflikt
</h3><p>
Efter henrettelsen, der fandt sted klokken 18.30 dansk tid, lød der 
fordømmelser fra Jamaat-e-Islami.
</p><p>
Partiet kritiserer »regeringens forudbestemte mord på forfatter, 
journalist og islamisk lærd« Kamaruzzaman, og partiledelsen 
opfordrer til generalstrejke mandag.
</p><p>
Det er ikke første gang, partiet oplever et højtstående medlem blive hængt for 
forbrydelser begået i forbindelse med krigen i 1971.
</p><p>
I 2013 blev Abdul Quader Molla, som var nummer fire i partiet, også dømt 
skyldig og hængt.
</p><p class=" bl-elem">
Konflikten i Bangladesh i 1971 er en af de blodigste i historien med omkring 
tre millioner døde.
</p>	
</div>

</div></body></html>
