---
layout:     post
title: 	    "Buenos Aires: 30 procent af prisen betales under bordet"
post_author:	    
post_date:	    Wed, 11 Mar 2015 21:33:13 +0100
post_site:	    politiken.dk 
post_link:	    http://politiken.dk/oekonomi/bolig/ECE2582566/buenos-aires-30-procent-af-prisen-betales-under-bordet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Ved du, at det argentinske boligmarked er for viderekomne?«. 
</p><p>
Den venlige ejendomsmægler spørger af oprigtig interesse. En argentiner kender 
betingelserne for at købe bolig i Buenos Aires, men en udlænding gør bedst i 
at søge professionel hjælp, for der gælder helt særlige regler for køb og 
salg af fast ejendom i den argentinske hovedstad. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/bolig/ECE2582016/hoeje-boligpriser-i-koebenhavn-saa-skulle-du-bare-se-new-york-stockholm-og-oslo/">Høje boligpriser i København? Så 
skulle du bare se New York, Stockholm og Oslo</a></p><div class="art-fakta article-box">
<h4 class="">
serie</h4>
<h5>
Det delte land - og den skæve verden</h5>
<div class="fakta-body" data-buildingblock="embedded_factboxlink">
<p>
Boligfesten er i gang i København og andre store byer. Imens står huspriserne 
i stampe ude på landet, og mange flytter væk. Men ikke alle har givet op. 
Politiken undersøger ugen igennem det skæve Danmark med udgangspunkt i 
København - og Odsherred, der mod alle odds har skabt en positiv udvikling i 
det nordvestlige hjørne af Sjælland. 
</p><p class=" bl-elem">
I dag udvider vi perspektivet og aflægger besøg i seks af verdens storbyer. 
</p>
</div>
</div><p>Set fra Argentinas side er det glædeligt, at boligmarkedet har fundet 
et nogenlunde stabilt leje, her 14 år efter at landet gik i 
betalingsstandsning og oplevede en komplet kaotisk periode. 
</p><p>
Skoven af ’Til salg’-skilte var dengang overvældende, for en masse fortvivlede 
mennesker havde akut brug for penge og var tvunget til at sælge deres hjem 
billigt. Mange udlændinge eller argentinere med penge i udlandet benyttede 
sig af den situation med spekulation for øje. 
</p><p>
Sådan er det ikke længere. Landet har det bedre, og boligpriserne er siden 
steget betydeligt. Men det er stadig en udfordring at være boligsøgende i 
Latinamerikas smukkeste hovedstad, ikke mindst fordi den næste økonomiske 
krise altid ligger lige rundt om hjørnet. 
</p><h3>
Lukket land for middelklassen 
</h3><p>
I Argentina angives boligpriser altid i dollars, som er den eneste stabile 
valuta i landet. Der er nemlig to vekselkurser, når det gælder den 
argentinske peso. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Boligmarkedet er svært for middelklassen. Jeg har søgt og søgt, men får nej hver gang. Bankerne er simpelthen ikke interesseret i at yde boliglån </p>

<p class="sender">
</p><p class=" bl-elem">Marco Salinas, langturschauffør</p> 

</blockquote>
</div><p>Officielt får man for tiden 8,5 pesos for en dollar, men på det sorte 
marked betales der 13 pesos per dollar, og prisen er stigende, fordi der er 
knaphed på dollars i landet. Der er ikke engang noget særlig fordækt over 
det sorte marked, for den parallelle dollar veksles overalt på gaden, 
ligesom boligmarkedet opererer med den. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2581426/manhattan-luksuslejligheder-skyder-op-som-tomme-glassoejler/">Manhattan: Luksuslejligheder 
skyder op som tomme glassøjler </a></p><p>
I Buenos Aires er mobiliteten på boligmarkedet ikke stor, for det er så godt 
som umuligt at få et boliglån i banken, medmindre man kender nogen, der 
kender nogen, eller tilhører den pengestærke elite. 
</p><p>
48-årige Marco Salinas er langturschauffør og har i mange år boet i en 
lejlighed på 40 kvadratmeter sammen med sin kone og tre børn. Hans største 
ønske er at købe en lidt større lejlighed, og hvis han sælger den, han bor 
i, har han 80 procent af prisen på den nye lejlighed. 
</p><p class="art-ext article-box">

</p><p>Både han og hans kone har desuden en stabil indkomst. Alligevel vil banken 
ikke låne ham de sidste 20 procent. 
</p><p>
»Boligmarkedet er svært for middelklassen. Jeg har søgt og søgt, men får nej 
hver gang. Sådan er det også gået alle dem, jeg kender. Bankerne er ikke 
interesseret i at yde boliglån, og det er svært for os at spare op«, siger 
han. 
</p><p>
Ejendomsmægler Jorge Andrade fra ejendomsmæglerfirmaet Ofasa bekræfter, at 
bankerne oftest afviser udlån til en bolig. Boliger skal betales kontant. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/bolig/ECE2581091/paa-boligjagt-i-hongkong-og-beijing-20-millioner-kroner-bare-paa-beloebet-tak/">Hongkong: 20 millioner kroner. 
Bare på beløbet, tak! </a></p><p>
»Det gør det svært for almindelige mennesker at købe, og derfor er 
lejemarkedet i Buenos Aires meget stort«, siger han. 
</p><p>
For nybyggeri er den mest almindelige model en udbetaling på 40 procent i 
dollars og derpå de sidste 60 procent i 12 månedlige kvoter, således at 
boligen er fuldt betalt, når den er indflytningsklar. 
</p><p>
Men så er der lige en sidste ting, forklarer Andrade, der virkelig gerne vil 
være sikker på, at journalisten har forstået det hele, også det, som han 
kalder »den mørke side af markedet«. 
</p><p class=" bl-elem">
»Du skal altid lægge ekstra 30 procent oven i den officielle pris på en bolig. 
Det er de penge, du betaler under bordet«. 
</p>	
</div>
</div></body></html>
