---
layout:     post
title: 	    "Thorning-Schmidt skal forsvare kanelsnegle og integration i spørgetime "
post_author:	    
post_date:	    Tue, 24 Mar 2015 10:44:36 +0100
post_site:	    politiken.dk 
post_link:	    http://politiken.dk/indland/politik/ECE2601856/thorning-schmidt-skal-forsvare-kanelsnegle-og-integration-i-spoergetime/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Andelen af kanel i snegle. Antallet af voksne i daginstitutioner. Antallet af 
indvandrere i arbejde. Antallet af vækstinitiativer fra regeringen. 
</p><p>
Sådan vil nogle af overskrifterne med stor sandsynlighed lyde for dagens 
spørgetime i folketingssalen med statsminister Helle Thorning-Schmidt (S). 
</p><p>
Her vil partiledere fra de forskellige partier uden for regeringen vanen tro 
stille spørgsmål til statsministeren. Et godt bud er også, at partilederne, 
mens statsministeren har ordet, vil slå lidt ud med armene, måske endda 
ryste lidt på hovedet, for så, når det bliver deres tur igen at konstatere, 
at statsministeren ikke svarede på deres spørgsmål. 
</p><p>
Politiken har forhørt sig hos de forskellige partier, hvilke emner, deres 
udspørger - i de fleste tilfælde partiformanden - vil kredse omkring. 
</p><h3>
Kanelrazzia og integration 
</h3><p>
Fra Liberal Alliance vil partiformand Anders Samuelsen efter planen gå i kødet 
på statsministeren for at få hende til at forhold sig til kanelsnegle. Det 
er nemlig kommet frem, at Fødevarestyrelsen for tiden laver såkaldte 
kanel-razziaer i 300 bagerbutikker i landet for at sikre, at en 
EU-forordning bliver overholdt. Kanel i store mængder kan nemlig være 
skadelig for leveren, hvorfor EU har lavet begrænsninger for andelen af 
kanel. Men kanel-razziaer er spild af penge, mener Samuelsen. 
</p><p>
Fra de konservative og SF er det blandt andet regeringens integrationspakke 
fra sidste uge, der vil blive boret i. 
</p><p><b class="ext-link">21 INTEGRATIONSPAKKER SENERE </b><a class="embeddedlink" href="http://politiken.dk/indland/politik/ECE2593363/21-integrationspakker-senere-tre-store-problemer-stopper-fremgangen/">Tre store problemer 
stopper fremgangen</a></p><p>
Ifølge SF fylder regeringens ønske om at få nyankomne i såkaldte nyttejob for 
deres ydelser for meget. Men partiformand Pia Olsen Dyhr vil også grille 
statsministeren på, hvornår regeringen kommer med de vækstinitiativer, den 
skulle barsle med. Og endelig vil Politikens forside fra i mandags om, hvor 
lidt voksenkontakt børn har i daginstitutioner, også være omdrejningspunkt. 
</p><h3>
Normeringer i institutioner 
</h3><p>
Daginstitutioner vil efter planen også være omdrejningspunkter for 
Enhedslisten og Liberal Alliance. 
</p><p>
Netop normeringer i daginstitutioner udgør et ømt punkt for regeringen, da de 
fire daværende oppositionspartier, Enhedslisten, SF, Radikale Venstre og 
Socialdemokraterne, i 2011 enedes om en såkaldt folketingsberetning, der 
slog til lyd for minimumsnormeringer på daginstitutionsområdet. 
</p><p><b class="ext-link">EKSPERTER </b><a class="embeddedlink" href="http://politiken.dk/forbrugogliv/livsstil/familieliv/ECE2599554/eksperter-daginstitutioner-haemmer-boerns-udvikling/">Daginstitutioner hæmmer børns udvikling</a></p><p>
Politisk leder og eneste folketingsmedlem for Alternativet Uffe Elbæk har 
valgt at gå alternativt til værks. Han har på facebook bedt sine sine 
følgere komme med forslag til, hvad de synes, han skal spørge 
statsministeren om. 
</p><h3>
Alternativet vil bare have mere tid 
</h3><p>
Det er der kommet en række forslag ud af. En enkelt er mere udformet som en 
opfordring end et spørgsmål til statsmininisteren. 
</p><p>
»Bed hende om at vente et par måneder med at udskrive valg, så Alternativet 
får endnu bedre fæste i befolkningen og dermed endnu mere opbakning og 
dermed flere stemmer«. 
</p><p><b class="ext-link">ELBÆK OG CO. </b><a class="embeddedlink" href="http://politiken.dk/indland/politik/ECE2585777/jeg-siger-dig-det-kommer-til-at-blive-ret-interessant/">»Jeg siger dig, det kommer til 
at blive ret interessant«</a></p><p class=" bl-elem">
Om Elbæk vil følge opfordringen, er uvist, men i spørgetimen, der begynder kl 
13, får vi svaret. 
</p>	
</div>
</div></body></html>
