---
layout:     post
title: 	    "Tre ting du skal vide om Kinas nye storbank"
post_author:	    
post_date:	    Sun, 29 Mar 2015 07:32:57 +0200
post_site:	    politiken.dk 
post_link:	    http://politiken.dk/oekonomi/gloekonomi/ECE2608847/tre-ting-du-skal-vide-om-kinas-nye-storbank/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><i class=" bl-elem">Hvad går banken ud på?</i></p><p>
Kina vil oprette en udviklingsbank, der især skal støtte projekter med 
infrastruktur i Asien. Banken kommer til at hedde Asian Infrastructure 
Investment Bank (AIIB) og bliver en af de helt store spillere, når det 
første lån efter planen gives i 2017.
</p><p>
Til sammenligning har Den Internationale Valutafond IMF i dag udlån for 75,3 
milliarder dollars. Verdensbanken har udlån for 65,6 milliarder dollars mens 
Asian Development Bank har udlån for 21 milliarder dollars. Og så er der den 
nye Asian Infrastructure Investment Bank, som får en startkapital på mindst 
50 milliarder dollars men måske helt op mod 100 milliarder. 
</p><p><i class=" bl-elem">Hvem støtter banken?</i></p><p>
Det var i 2013 under et besøg i Indonesien, at Kinas præsident Xi Jinping 
offentliggjorde planerne om at etablere en investeringsbank. Men det tager 
tid at oprette så stor en finansiel institution. Det er først i 2017, at man 
regner med, at banken kan give sit første lån. 
</p><p>
Banken får efter alt at dømme hovedsæde i Beijing. Men det er ikke kun en 
kinesisk bank. En stor del af de ansatte og bankens ledelse vil være 
udlændinge, og andre lande kan også investere i banken og dermed få 
indflydelse på dens politik og hvilke projekter, der skal støttes. 
</p><p>
Ifølge den kinesiske regering er over 30 lande på vej til at ansøge om at 
deltage i banken eller har allerede gjort det. Ud over Danmark er det blandt 
andre også Australien, Brasilien, Frankrig, Georgien, Holland, Indonesien, 
Italien, Luxemburg, Rusland, Schweiz, Storbrittannien, Sydkorea,Tyrkiet, 
Tyskland og Østrig.
</p><p><i class=" bl-elem">Hvad er problemet?
</i></p><p>
Regeringen i Beijing har massive problemer med menneskerettighederne. Kina har 
i årtier lavet investeringer, der på flere fronter har skubbet landet i 
retning af omfattende miljøkatastrofer. Kina er et af de mest korrupte lande 
i verden. Og den kinesiske etpartistat støtter regimer som for eksempel 
Nordkorea. 
</p><p>
Derfor er kritikerne bekymrede for, hvilke slags projekter den kinesiske bank 
vil støtte og om investeringsbanken blot bliver et udenrigspolitisk redskab, 
som Beijing kan bruge for at skabe indflydelse i Asien. 
</p><p>
En anden bekymring er, om kontrakterne kun skal gå til kinesiske virksomheder. 
Og de enkelte projekter bliver ukorrupte, tager humanitære hensyn og 
generelt er bæredygtige. 
</p><p class=" bl-elem">
Mange af landene - blandt andre Danmark - argumenterer for, at man bedst 
påvirker banken ved at gå sammen med kineserne og påvirke banken indefra. 
</p>	
</div>
</div></body></html>
