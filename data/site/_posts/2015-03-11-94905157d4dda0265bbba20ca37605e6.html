---
layout:     post
title: 	    "Sportsdøgnet: OL rykker en lille bitte smule tættere på Danmark"
post_author:	    
post_date:	    Wed, 11 Mar 2015 10:28:45 +0100
post_site:	    politiken.dk 
post_link:	    http://politiken.dk/sport/ECE2582420/sportsdoegnet-ol-rykker-en-lille-bitte-smule-taettere-paa-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b class="ext-link">Olympisk: </b>Hamburg er et lille skridt foran i kampen om at blive det 
tyske bud på en OL-værtsby i 2024. Den tyske olympiske komité (DOSB) har 
foretaget meningsmålinger blandt indbyggerne i Tysklands to største byer. I 
havnebyen i nord 170 km fra den danske grænse ser 64 procent af indbyggerne 
positivt på et Hamburg-kandidatur, mens der i hovedstaden er opbakning fra 
55 procent. DOSB giver mandag deres anbefaling af en kandidat. Det ventes, 
at den by, der ikke bliver anbefalet, vil trække sig ud af kapløbet. Sikre 
kandidater til legene i 2024 er Rom og Boston. Ansøgningsfristen er 15. 
september, mens værtsbyen vælges 15. september 2017 på den 131. IOC-session 
i Lima, Peru, hvor <a class="embeddedlink" href="http://politiken.dk/sport/ECE2483566/koebenhavn-kan-komme-i-spil-som-juniorpartner-ved-ol-i-2024/">København kan komme i spil som 
juniorpartner ved OL i 2024</a></p><p><b>Fodbold:</b> 19-årige Pierre-Emile Højbjerg har gjort det godt i 
Bundesliga-klubben Augsburg, som har lejet midtbanespilleren i Bayern 
München. Efter planen skal han til sommer retur til det tyske mesterhold, 
hvor han har kontrakt frem til sommeren 2018. Men Augsburg vil gerne 
forlænge aftalen, udtaler klubbens sportschef, Stefan Reuter, til Ekstra 
Bladet. »Jeg taler løbende med Bayern München, men jeg tror ikke, der 
træffes en beslutning her og nu«, siger Reuter. 
</p><p><b>Fodbold:</b> Den verserende lønkonflikt mellem Dansk Boldspil-Union (DBU) 
og Spillerforeningen er nået til USA, som efter planen skal spille testkamp 
mod danskerne i Aarhus 25. marts. Kommunikationschefen i det amerikanske 
fodboldforbund (US Soccer), Neil Buethe, siger til dbu.dk, at det 
amerikanske landshold forbereder sig til testkampen som planlagt. »Vi 
fortsætter vores forberedelser til venskabskampen mod Danmark og forventer 
at spille kampen den 25. marts i Aarhus«, siger Neil Buethe. 
</p><p><b class="ext-link">Doping:</b> Mens Bjarne Riis fortsat venter på resultatet af Anti Doping 
Danmarks (ADD) rapport om doping i dansk cykling, så kunne teammanageren hos 
Tinkoff-Saxo mandag konstatere, at han i en stor international dopingrapport 
ikke blev belastet. »Jeg var meget glad for at tale med dem for at være 
ærlig. Det var meget konstruktivt«, siger Riis til cyclingnews.com om at 
blive interviewet i den såkaldte <a target="_blank" href="http://www.uci.ch/mm/Document/News/CleanSport/16/87/99/CIRCReport2015_Neutral.pdf">Circ-rapport</a>. </p><p><b>Økonomi:</b> Fodboldklubben Brøndby kunne onsdag fremvise et ventet 
stort underskud for 2014 på 153,8 millioner kroner før skat. Resultatet 
forventes forbedret markant i 2015, oplyser Brøndbyernes IF Fodbold A/S – 
selskabet bag klubben – i en fondsbørsmeddelelse. 2015-resultatet forventes 
at være på minus 15-25 millioner kroner før skat. 
</p><p><b>Cykling: </b>Alberto Contador er klar til at gå efter sejren i 
Tirreno-Adriatico. <b class="ext-link">Læs mere her:</b><a class="embeddedlink" href="http://politiken.dk/sport/cykling/ECE2582390/riis-og-tinkov-sender-mangemillionaererne-op-til-skrap-eksamen/">Riis og 
Tinkov sender mangemillionærerne op til skrap eksamen</a></p><p class=" bl-elem"><b>Formel 1:</b> Der er dramatik før starten på weekendens australske 
grandprix i Melbourne. Den hollandske racerkører Giedo van der Garde har 
fået rettens ord for, at han skal køre løbet for Sauber. <b class="ext-link">Læs 
hele historien her:</b><a class="embeddedlink" href="http://politiken.dk/sport/formel1/ECE2582368/retten-har-talt-formel-1-hold-beordret-til-at-saette-hollaender-bag-rattet/">Formel 1-hold beordret til at 
sætte hollænder bag rattet</a></p>	
</div>
</div></body></html>
