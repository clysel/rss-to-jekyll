---
layout:     post
title: 	    "Froome og Co. sætter sig på tronen med minimal margin"
post_author:	    
post_date:	    Tue, 28 Apr 2015 19:36:31 +0200
post_site:	    politiken.dk 
post_link:	    http://politiken.dk/sport/cykling/ECE2647152/froome-og-co-saetter-sig-paa-tronen-med-minimal-margin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med så minimal en margin som 66 hundrededele af et sekund til de nærmeste 
rivaler tog den britiske Tour de France-stjerne Chris Froome i dag det 
første skridt til at vinde Tour de Romandie for tredje år i træk, da det 
schweiziske WorldTour-arrangement indledtes med en 19,2 km holdtidskørsel 
fra Vallée de Joux til Juraparc.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2645640/dristig-satsning-sikrer-mark-cavendish-en-ny-triumf/">Dristig satsning sikrer Mark 
Cavendish en ny triumf</a></p><p>
Froome og hans Team Sky-kolleger fuldførte som de sidst startende i den 
kollektive tempoudfordring strabadserne de få brøkdele af et sekund hurigere 
end australske Orica-GreenEdge, som længe havde ført kappestriden, og dermed 
stod det klart, at det britiske storhold sikrede sig den første førertrøje i 
Tour de Romandie.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2644797/chris-anker-kaemper-for-sin-fremtid-i-skrapt-selskab/">Chris Anker kæmper for sin 
fremtid i skrapt selskab</a></p><p>
Den overlod Froome til sin walisiske holdkammerat Geraint Thomas, der krydsede 
målstregen først af de seks Sky-ryttere, som fulgtes ad hele vejen, men med 
tanke på, at løbet slutter med en 17,3 km enkeltstart på søndag i Lausanne, 
er der al mulig udsigt til, at Tour de France-vinderen fra 2013 atter 
slutter øverst på podiet i Schweiz.
</p><h3>
I gang med den mest vellykkede landevejssæson
</h3><p>
For Geraint Thomas indebærer førertrøjen et nyt bevis på, at han er i gang med 
sin mest vellykkede sæson hidtil på landevejen.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2643163/den-russiske-milliardaer-er-stadig-bagud-i-forhold-til-bjarne-riis/">Den russiske milliardær er 
stadig bagud i forhold til Bjarne Riis</a></p><p>
Den dobbelte olympiske guldvinder i 4 km holdforfølgelsesløb, der sidste år 
vandt Bayern Rundfahrt samt landevejsløbet ved Commonwealth Games, har her i 
foråret imponeret ikke mindst med sejren i E3 Harelbeke, da han kom alene 
til mål 25 sekunder foran tjekken Zdenek Stybar (Etixx-Quick Step).
</p><p>
Kort efter blev Thomas nr. 3 i Gent-Wevelgem, og han ligger nr. 3 på 
WorldTour-ranglisten.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2642524/hoejt-skattet-hjaelper-jubler-over-sin-anden-sejr-paa-16-aar/">Højt skattet hjælper jubler 
over sin anden sejr på 16 år</a></p><p>
Desuden strøg den 28-årige waliser allerede i februar til tops sammenlagt i 
Volta ao Algarve efter at have vundet en etape undervejs.
</p><h3>
Fuglsang og Astana fik en acceptabel start
</h3><p>
Både Team Sky og Orica-GreenEdge noteredes for 21.19 minutter, hvilket svarer 
til en gennemsnitshastighed på 54.042 km/t, og i den australske trup var det 
schweizeren Michael Albasini, der i absolut sidste øjeblik blev berøvet 
glæden ved at blive hyldet i den gule førertrøje.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2642475/slemt-forslaaet-favorit-trodser-smerter-men-tvivler-paa-succes/">Slemt forslået favorit trodser 
smerter, men tvivler på succes</a></p><p>
Katusha var på tredjepladsen slået med fem sekunder, og dermed har det 
russiske mandskabs slovener Simon Spilak, der vandt løbet i 2010, sikret sig 
et solidt udgangspunk til at jagte den andenpålads, han nåede op på sidste 
år slået med 28 sekunder af Froome
</p><p>
For Jakob Fuglsang, der efter en glimrende uge i Ardennerne er kommet til 
Schweiz med forventninger om at kunne hævde sig i det samlede 
klassement,.fik løbet en acceptabel start, idet Astana sluttede på 
femtepladsen slået med 17 sekunder.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2637689/tre-tour-stjerner-udfordrer-klassikerspecialister-i-skrap-finale/">Tre Tour-stjerner udfordrer 
klassikerspecialister i skrap finale</a></p><p>
Dermed har den 30-årige dansker og hans italienske holdkaptajn Vincenzo 
Nibali, der sidste år sluttede som henholdsvis nr. 7 og 5 i Tour de 
Romandie, ikke sat mere til, end de kan håbe på en gentagelse af facit fra 
2014.
</p><h3>
Quintana satte 40 sekunder til
</h3><p>
Resultatet af holdløbet: 1. Sky 21.19, 2. Orica-GreenEdge samme tid, 3. 
Katusha 5 sekunder, 4. Etixx-Quick Step 14, 5. Astana 17, 6. BMC 19, 7. FDJ 
22, 8. IAM 24, 9. Movistar 40, 10. Cannondale-Garmin 40, 11. Lampre-Merida 
41, 12. Trek 42,. 13. Giant-Alpecin 50, 14. Lotto-Jumbio 55, 15.Tinkoff-Saxo 
55, 16. Europcar 1.07 minbut, 17. Lotto Soudal 1.12, 18. Ag2r-La Mondiale 
1.22.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2638839/verdens-nr-1-melder-klar-til-giro-duel-med-contador/">Verdens nr. 1 melder klar til 
Giro-duel med Contador</a></p><p>
Blandt de mest fremtædende forhåndsfavoritter indkasserede colombianeren Nairo 
Quintana lidt af en lussing. Sammen med Movistar-holdkammerassterne måtte 
sidste års Giro d’Italia-vinder som nr. 9 se sig slået med 40 sekunder.
</p><p>
Endnu værre ser det ud for Ag2r med franskmændene Jean-Christophe Peraud og 
Romain Bardet som kaptajner. Holdet havnede på sidstepladsen 1.22 minut 
efter Sky.
</p><p>
Hos Tinkoff-Saxo med de tre danskere Chris Anker Sørensen, Christophjer 
Juul-Jensen og Jesper Hansen var der ikke meget at råbne hurra for.
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/cykling/ECE2638769/ustyrlig-35-aarig-fejrer-foedselsdag-med-suveraen-triumf/">Ustyrlig 35-årig fejrer 
fødselsdag med suveræn triumf</a></p><p class=" bl-elem">
Holdet sluttede som nr. 15 af de 18 deltagende med et minus på 55 sekunder, og 
dermed har den polske kaptan, Tour de France-bjergkongen Rafal Majka, en 
trang vej op til de attraktive positioner.
</p>	
</div>

</div></body></html>
