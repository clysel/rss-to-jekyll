---
layout:     post
title: 	    "Sådan ville Danmark være uden kvindernes stemme"
post_author:	    
post_date:	    Sun, 08 Mar 2015 10:52:14 +0100
post_site:	    politiken.dk 
post_link:	    http://politiken.dk/kultur/ECE2578243/saadan-ville-danmark-vaere-uden-kvindernes-stemme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Velkommen til en anden verden. Nærmere bestemt: Mændenes. Et Danmark, som det 
måske kunne have set ud, hvis ikke kvinderne for 100 år siden havde fået 
stemmeret, og mændene derfor havde fået fred til at fortsætte opbygningen af 
et samfund efter eget hoved. 
</p><p>
Hvad nogle af dem da også så mindeligt bad om før indførelsen af kvindelig 
stemmeret i 1915. Højremanden Carl Ploug eksempelvis, som i en tale galant 
medgav, at kvinden har »de samme evner som manden«. Men, tilføjede han: »Hun 
har dem noget anderledes fordelte«. Og forklarede »hovedforskellen« sådan, 
at »hos hende er følelseslivet og hos ham er forstandslivet stærkest«. 
</p><p>
Nu har vi så i et århundrede ladet os regere af en blanding af følelser og 
forstand. Og måske var det på tide at reflektere over, hvordan samfundet 
havde taget sig ud, hvis vi dengang havde lyttet til Carl Ploug og valgt 
forstandens vej. Hvis kvinderne aldrig havde fået stemmeret. 
</p><p><b class="ext-link">SE WEB-TV</b><a class="embeddedlink" href="http://politiken.dk/tv/politik/ECE2576901/hvordan-ville-danmark-se-ud-hvis-kvinder-ikke-havde-stemmeret/">Hvordan ville Danmark se ud, hvis 
kvinder ikke havde stemmeret?</a></p><p>
»Jeg tror, Danmark var blevet et meget rationalistisk, liberalistisk 
konkurrencesamfund efter princippet ’Lad falde hvad ikke kan stå’«, lyder 
buddet fra lederen af Kvindemuseet i Danmark, Merete Ipsen. Og det er hun 
ikke alene om. 
</p><p>
»Hvis ikke kvinderne havde fået stemmeret, havde vi ikke haft en dronning, 
kvindelige præster, politikere, erhvervsfolk og videnskabsfolk. Eller den 
frie abort. Og vi havde aldrig fået en velfærdsstat af betydning«, siger 
professor, dr.phil. Birgitte Possing, der har forsket i kønshistorie og 
skrevet biografier om kvindelige ikoner som Natalie Zahle og Bodil Koch. 
</p><p>
Til gengæld havde vi fået noget andet, mener hun: »En vildt radikal 
kvindebevægelse«. 
</p><h3>
På fantasirejse i tiden 
</h3><p>
Kontrafaktiske tidsrejser som denne er selvsagt behæftet med en betragtelig 
usikkerhed. Fordi alt som bekendt afhænger af alt muligt andet. Men sjovt 
kan det være. Lærerigt sågar. Og noget ved vi nærmest med sikkerhed. 
</p><p>
Uden kvindernes stemmer havde landets statsminister i dag hverken heddet Helle 
Thorning-Schmidt eller været socialdemokrat. Blandt de mandlige vælgere ved 
det seneste folketingsvalg var der nemlig flertal for blå blok. Og uden 
kvindernes stemmer ville vi faktisk have haft borgerligt styre i Danmark i 
19 år kun afbrudt af 5 år med Poul Nyrup midt i 90’erne. For sådan stemte 
mændene. Mens der blandt kvinderne allerede i 1990 var rødt flertal. Og 
havde vælgere af hunkøn alene afgjort sagen, havde vi oplevet 18 års 
socialdemokratisk styre med Anders Fogh som en enkelt indskudt parentes fra 
2001 til 2007. 
</p><p>
Tallene afslører ikke bare, at danske kvinder i dag stemmer længere til 
venstre end danske mænd. Men også, at de har brugt deres stemmeret på en 
måde, som de færreste forudså i 1915. Ikke, som man kunne have troet, ved 
først at markere sig med friske synspunkter og så gradvist gennem årtierne 
lade kønnet spille en mindre og mindre rolle. 
</p><div class="art-quote article-box">
<p class="quote"/>
<blockquote>
<p class="quote-txt">
Mænd og kvinder tegner sig mere og mere som to forskellige arter. Egentlig er 
det fantastisk, at de kan leve sammen, når de politisk er så forskellige
</p>
<p class="sender">
Jørgen Goul Andersen, prof. i statskundskab 
</p>
</blockquote>
</div><p>
»Det er faktisk gået lige modsat«, forklarer professor i statskundskab ved 
Aalborg Universitet Jørgen Goul Andersen, som i samarbejde med Anette 
Borchorst og Drude Dahlerup arbejder på en bog med titlen ’Efter 
stemmeretten: Køn, demokrati og velfærd gennem 100 år’, der udkommer til 
efteråret. </p><p>
I de første 70 år gjorde det ikke den store forskel. Stemme ville kvinderne 
gerne. Men det gik umådelig langsomt med at få valgt kvinder ind. Og efter 
alt at dømme stemte danske kvinder indtil 1970’erne – ligesom kvinder i 
landene omkring os – en anelse til højre for mændene. 
</p><p>
Men så vendte billedet. Og siden begyndelsen af 1980’erne har de valg for valg 
stemt stadig mere tydeligt til venstre for mændene. I 2011 fik rød blok hele 
14 procentpoint flere kvindelige end mandlige stemmer. Eller som Jørgen Goul 
Andersen siger: 
</p><p>
»Mænd og kvinder tegner sig mere og mere som to forskellige arter. Egentlig er 
det fantastisk, at de kan leve sammen, når de politisk er så forskellige«. 
Forklaring følger. Senere. 
</p><h3>
Rejs jer, telefonistinder! 
</h3><p>
Da 20.000 kvinder grundlovsdag 5. juni 1915 bevægede sig igennem Københavns 
gader med en »adresse« til konge, regering og Folketing i glæde over, at 
»både kvindelige og mandlige synsmåder« nu kom til deres ret, undlod de 
ordet »tak«. Fordi, forklarer Birgitte Possing: 
</p><p>
»De mente, at det var deres ret«. 
</p><p>
En ret, de havde kæmpet længe og hårdt for. I Dansk Kvindesamfund. I den mere 
radikale Kvindelig Fremskridtsforening. Samt i en række rene 
valgretsforeninger. Og med betydelig modstand. For selv i arbejderbevægelsen 
frygtede man kvindernes frigørelse, forklarer hun. 
</p><p>
»Mændene var jo rædselsslagne for, at kvinderne organiserede sig og kunne 
blive strejkebrydere, løntrykkere og billig arbejdskraft om natten«. 
</p><p>
Så mens husmødre, akademikere, folkeskole-, gymnasie-, gymnastik- og 
husholdningslærerinder, tjenestepiger, telefonistinder, diakonisser og 
sygeplejersker bevægede sig gennem byen, sørgede fagbevægelsen for, at dens 
kvinder holdt sig i Fælledparken hos socialisterne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2575492/modstander-af-valgret-til-kvinder-i-1904-det-bliver-et-ulideligt-fedteri/">Modstander af valgret til 
kvinder i 1904: »Det bliver et ulideligt Fedteri«</a></p><p>
I optoget i gaderne gik »hattedamerne«, som Merete Ipsen, leder af 
Kvindemuseet i Danmark, kalder dem. Kvinder fra adel og borgerskab, der fra 
slutningen af 1800-tallet havde lagt fundamentet for velfærdsstaten, men 
baseret på privat velgørenhed. 
</p><p>
»Kvinderne gjorde virkelig en indsats for fattige og tog initiativer til at 
afbøde noget af det, som industrialiseringens fattigdom forårsagede. Med 
sygeplejebureauer og pigehjem, som senere blev institutioner i 
velfærdssamfundet«, siger Merete Ipsen. 
</p><p>
Og sådan var det nok fortsat, hvis ikke kvinderne havde fået stemmeret, mener 
hun. I stedet for en velfærdsstat havde vi så i dag haft et væld af privat 
filantropi anført af kvinder. Men hvordan kan velfærdsstaten afhænge af, at 
kvinder har lov at stemme? 
</p><p>
»I 1915 tog kvinderne sig af husholdningerne, børnene og de syge og de gamle«, 
lyder svaret fra Merete Ipsen. 
</p><p>
»De samledes i barselsstuerne, når der blev født, og de vaskede de døde, når 
de skulle begraves. Velfærden lå i husholdningerne. Efterhånden som de kom 
ud på arbejdsmarkedet, skulle de opgaver bæres af samfundet. Og det sørgede 
de for med deres stemmer. For de vidste, hvad der var krævet«. 
</p><h3>
Kvinder, det konservative køn 
</h3><p>
Længe gik kvinderne nu stille med deres stemmer. Første gang, de afgav dem, i 
1918, blev sølle 4 kvinder valgt ind i Folketinget. 4 procent af 
forsamlingen, som i 1945 var vokset til: 5. Og først i 1970’erne til 20. 
Carl Ploug og andre bekymrede herrer, som havde advaret om, at hvis man gav 
kvinder adgang til at stemme, ville ægtefæller begynde at skændes om 
politik, kunne ånde lettet op. Men hvorfor denne øredøvende husfred? 
</p><p>
»Til at begynde med var mænds og kvinders økonomiske interesser jo 
sammenfaldende«, forklarer Jørgen Goul Andersen. 
</p><p>
»Hvad skulle trække dig længere væk fra Venstre end din mand, hvis du var gift 
med en bonde?«. 
</p><p>
Hvordan kvinder og mænd stemte de første seks årtier, har vi ikke tal for. Men 
fra Sverige og andre lande ved vi, at kvinder typisk stemte lidt længere til 
højre end mænd. Gerne på traditionsbundne, religiøse partier. Alligevel tror 
heller ikke Jørgen Goul Andersen, at vi uden kvindernes stemmeret havde fået 
en velfærdsstat, som vi kender den. For så langt tilbage, vi har tal at 
studere, fremgår det af dem, at kvinder er gået stærkere ind for velfærd end 
mændene. 
</p><div class="art-quote article-box">
<p class="quote"/>
<blockquote>
<p class="quote-txt">
Kvinders erfaringsbase var, at nogen skal tage sig af børnene, de sultne, de 
fattige og de gamle - og deres pres på staten gjorde efterhånden, at det 
også gik op for de herrer, at det er en forudsætning for, at de kan trives, 
at familierne og børnene også gør det
</p>
<p class="sender">
Birgitte Possing, professor, dr.phil 
</p>
</blockquote>
</div><p>
Og selv om også arbejderbevægelsen trak i den retning, var grundstenen, K.K. 
Steinckes socialreform, næppe blevet lagt i 1933 uden kvindelig stemmeret, 
er eksperterne enige om. </p><p>
»Kvinders erfaringsbase var, at nogen skal tage sig af børnene, de sultne, de 
fattige og de gamle. Og deres pres på staten gjorde efterhånden, at det også 
gik op for de herrer, at det er en forudsætning for, at de kan trives, at 
familierne og børnene også gør det«, siger Birgitte Possing. 
</p><p>
Først i 1930’erne fik kvinder adgang til det teologiske fakultet. De første 
kvindelige præster fik dog ikke lov at virke i folkekirken, men blev henvist 
til at være hjælpepræster i fængsler. Og det blev først ændret, da 
socialdemokraten Bodil Koch i 1946 tog det op i tinget. Et afgørende træk. 
For, siger Birgitte Possing: 
</p><p>
»I dag er 50 procent af de danske folkekirkelige præster kvinder«. 
</p><p>
At den politiske selvfølelse havde en vis inkubationstid, aflæses måske 
tydeligst af en gallupundersøgelse før grundlovsændringen i 1953, som gjorde 
kvindelig tronfølge muligt. En ændring, som 63 procent af mændene støttede. 
Og 48 procent af kvinderne. Men lige så mange kvinder – 48 procent – satte 
kryds ud for ’ved ikke’. En tvivl, kun 29 procent af mændene delte. 
</p><p>
»Det skyldes nok en vis jomfruelighed som vælger«, siger Merete Ipsen fra 
Kvindemuseet i Danmark. 
</p><p>
»Demokrati er jo ikke noget, man får bare ved at knipse med fingrene«. 
</p><p><b class="ext-link">SE OGSÅ</b><a class="embeddedlink" href="http://politiken.dk/fotografier/historiskefoto/ECE2576445/se-billeder-fra-kvindetoget-gennem-koebenhavn-for-100-aar-siden/">Se billeder fra Kvindetoget gennem 
København for 100 år siden </a></p><p>
Det tog tid for kvinderne at blive demokratisk sindede og aktive borgere, som 
Birgitte Possing siger. 
</p><p>
»Lang tid. Men det var også efter mere end 2.000 års menneskelig historie, 
hvor kvinder ikke havde haft en offentlig stemme. Vi kan jo heller ikke lige 
tage til Mellemøsten og indføre demokrati. Det kommer først med erfaringen«. 
</p><p>
I 1950’erne havde det store flertal af kvinder stadig »fuldt op at gøre«, 
mener Birgitte Possing. For mens kvinder i borgerskabet først i 1960’erne 
under stort ståhej kom på arbejdsmarkedet, havde arbejderkvinderne længe i 
al stilfærdighed udført deres daglige dobbeltarbejde. 
</p><p>
»De stod jo stadigvæk med opgaverne i hjemmet. Og det gør det altså vanskeligt 
at få læst avisen og orienteret sig i samfundet«, siger professoren. 
</p><p>
Langt op i 1950’erne blev det – også i Socialdemokratiet – betragtet som et 
privilegium, at kvinder kunne gå hjemme og passe familierne, forklarer 
professor Anette Borchorst. 
</p><p>
»I 1960’erne kunne partiet derfor slet ikke finde sine ben i 
familiepolitikken. En del prøvede at få en moderskabsydelse, så man kunne 
holde kvinderne hjemme. Andre forsøgte at få dem ud på arbejdsmarkedet«, 
siger hun. Og da de kom det, forandrede det alt. 
</p><h3>
Så hellere en lufthavn 
</h3><p>
Da kvinderne i stort tal kom på arbejdsmarkedet, måtte andre tage sig af børn, 
syge og ældre. Og uden kvindernes stemmeret havde den offentlige velfærd 
aldrig haft den fornødne kvalitet, mener Merete Ipsen fra Kvindemuseet i 
Danmark. 
</p><p>
»Og så havde færre kvinder syntes, at det var værd at overgive deres børn og 
syge til dem«, siger hun. 
</p><p>
Kvindernes ligestilling blev nu kun sjældent nævnt som argument under 
opbygningen af velfærden, siger professor i statskundskab på Aalborg 
Universitet Anette Borchorst. 
</p><p>
»Mange beslutninger skyldtes, at arbejderbevægelsen stillede krav om 
alderdomsforsørgelse og folkepension. Køn var der påfaldende lidt fokus på. 
Selv om folkepensionen fra 1956 jo betød, at mange husmødre som 67-årige for 
første gang fik deres egne penge. Og da man indførte en af de største 
ligestillingsreformer, etableringen af daginstitutioner, var det mest børn, 
man snakkede om«, siger hun. 
</p><p>
En enkelt sag måtte kvinderne nu selv fremføre. Den frie abort i 1973. Og den 
havde vi ikke fået uden kvinders stemmeret, siger Merete Ipsen fra 
Kvindemuseet. 
</p><div class="art-quote article-box">
<p class="quote"/>
<blockquote>
<p class="quote-txt">
Det var kvinder på tværs af partierne, der argumenterede for, at kvinder 
skulle kunne bestemme over deres egen krop
</p>
<p class="sender">
Merete Ipsen, leder af Kvindemuseet i Danmark 
</p>
</blockquote>
</div><p>
»Det var kvinder på tværs af partierne, der argumenterede for, at kvinder 
skulle kunne bestemme over deres egen krop. Ellers var de illegale aborter 
fortsat, og vi havde stadig haft skammen over at få børn uden for ægteskab. 
Indtil den fri abort var der så meget angst blandt kvinder og i deres 
familier, hvilket førte til stærke moralske restriktioner. Så uden adgang 
til legal abort havde vi slet ikke haft ligestilling«, siger hun. </p><p>
Barselsorlov til fædre tøvede mange i Socialdemokratiet så sent som i 
1980’erne med at kæmpe for. I 1980 blev det diskuteret i partiet, hvorvidt 
man skulle renovere lufthavnen i Kastrup eller udvide barselsorloven for 
mænd, fortæller Anette Borchorst og tilføjer: »Lufthavnen vandt så«. 
</p><p>
På visse punkter havde kvinderne længe ment noget andet end mændene, da det 
såkaldte <i>gender gap</i> åbnede sig – først i USA og Skandinavien, og 
siden i de fleste vestlige lande. Atomkraft var kvinder mere skeptiske over 
for. EU ligeså. Ifølge Jørgen Goul Andersen især fordi EU dengang blev 
præsenteret som markedsliberalisering, der kunne gå ud over velfærden. 
</p><p>
»Kvinderne går mere ind for velfærdsstaten end mændene. Miljøet vægter de ikke 
meget tungere. Men de har også, så længe tilbage vi har data, været mere 
antimilitaristiske«, siger professoren, der tvivler på, at vi havde haft 
fodnotepolitikken i 1980’erne, hvis ikke kvinderne havde haft stemmeret. 
</p><p>
Nogle forklarer kvindernes ryk til venstre med, at flere kvinder er offentligt 
ansat og derfor tjener deres egne interesser ved at stemme for en stor 
offentlig sektor. Andre med, at den omfattende politiske mobilisering af 
kvinderne i 1970’erne omsider slog igennem omkring 1980. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2577955/maend-og-kvinder-vil-have-to-forskellige-udgaver-af-danmark/">Mænd og kvinder vil have to 
forskellige udgaver af Danmark</a></p><p>
»Da flere kvinder kom ind i Folketinget, begyndte man ikke bare at sige 
børnepasning, men <i>bedre</i> børnepasning. Og ikke bare sygehuse, men <i>bedre</i> 
sygehuse. Så kvinderne talte massivt for kvalitet i velfærden«, siger Merete 
Ipsen fra Kvindemuseet i Danmark. 
</p><p>
Spørger man Jørgen Goul Andersen, får man en yderligere forklaring på, hvorfor 
kvinder og mænd voksede stadig mere fra hinanden. Nemlig endnu en 
nyskabelse: ligestilling. 
</p><p>
»I løbet af 1970’erne og i begyndelsen af 1980’erne blev mænds og kvinders 
stilling på arbejdsmarkedet mere ens. Begge køn havde livslangt arbejde«, 
siger han. »Og da kvinderne fik deres egne økonomiske interesser, som ikke 
nødvendigvis faldt sammen med mandens, tog de den politiske konsekvens og 
tog udgangspunkt i deres eget livsperspektiv«. 
</p><h3>
Kvindernes kæpheste 
</h3><p>
Danske kvinder går generelt ind for større lighed, end det ligger mændene på 
sinde at få indført. Eller, som Jørgen Goul Andersen udtrykker det: 
»Markedsliberaliseringen er slået langt stærkere igennem blandt mændene«. 
</p><p>
I adskillige årtier stemte lidt færre kvinder end mænd. I dag er det lige 
omvendt. Og kvinder udtrykker nu næsten lige så stor interesse for politik 
som mænd. De holder sig ganske vist mere fra yderpartier og svinger mindre 
end mændene, som – siger Jørgen Goul Andersen – er »lidt mere 
stemningslabile«. Hvad højremanden Carl Ploug nok havde kaldt 
følelsesprægede. 
</p><div class="art-quote article-box">
<p class="quote"/>
<blockquote>
<p class="quote-txt">
Så i dag ville mænd og kvinder simpelthen vælge forskellige regeringe
</p>
<p class="sender">
Jørgen Goul Andersen, professor i statskundskab 
</p>
</blockquote>
</div><p>
I dag tjener kvinden i næsten hvert tredje par mere end sin mand. Og et oplagt 
spørgsmål er derfor, om kvinderne med tiden vil rykke til højre, i takt med 
at de indhenter eller overhaler mændene. </p><p>
»Ja, foreløbig er det gået lige modsat. Fra 1981 stemte 3 procentpoint flere 
kvinder end mænd på socialistiske partier. Så voksede forskellen til 6 
procentpoint. Og i 2011 til 11. Så i dag ville mænd og kvinder simpelthen 
vælge forskellige regeringer«, siger Jørgen Goul Andersen. 
</p><p>
I disse år er det snarere mændene, der bevæger sig. I hvert fald lægger både 
mænd og kvinder i dag mere vægt på balancen mellem arbejdsliv og familieliv 
end på en høj indkomst og karriere, forklarer Anette Borchorst. 
</p><p>
Kvinder lægger lige så stor vægt på en høj løn som mændene. Og den tydeligste 
forskel, forklarer hun, fremstår, når man spørger, hvad de foretrækker: 
skattelettelser eller bedre velfærd. Så deler kønnene sig efter anskuelser. 
Langt de fleste kvinder vælger velfærd. Næsten halvdelen af mændene 
skattelettelser. 
</p><p>
Og så er der endnu et spørgsmål, der tager sig forskelligt ud i de to køns 
optik. Flere mænd end kvinder mener således, at der nu hersker ligestilling 
mellem kønnene. Hvilket kun unge kvinder er enige i. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2227107/kvindeguide-saadan-overhaler-du-maendene-paa-karrierestigen/">Kvindeguide: Sådan overhaler 
du mændene på karrierestigen</a></p><p>
»Og når de så får børn, opdager de, at det <i>er</i> 
der ikke«, siger Anette Borchorst. 
</p><p>
Det sidste stykke vej fra stemmeret til ligestilling går ifølge Merete Ipsen 
fra Kvindemuseet i Danmark igennem at sørge for, at kvindernes stemmer for 
alvor bliver hørt. 
</p><p>
»Vi har færre kvindelige kunstnere og debattører, og vi tror stadig, at den 
mandlige meningsdanner er mere værd at lytte til. Men det er først nu, at 
unge kvinder er oppe på niveau med mændene i karriere og ambitioner. Så jeg 
tror virkelig, at der sker noget i de næste 20-30 år«, siger hun. 
</p><p>
Og hvordan vi kan vide, at ligestillingen omsider er gennemført, har Birgitte 
Possing sit eget bud på: 
</p><p class=" bl-elem">
»Den dag, der er lige så mange kompetente og inkompetente kvinder som mænd på 
alle samfundets poster«. 
</p>	
</div>
</div></body></html>
