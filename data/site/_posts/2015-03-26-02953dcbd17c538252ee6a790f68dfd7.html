---
layout:     post
title: 	    "Kommune anråber miljøminister: Drop fracking-planerne"
post_author:	    Magnus Boye
post_date:	    Thu, 26 Mar 2015 11:00:00 +0000
post_site:	    ing.dk 
post_link:	    http://ing.dk/artikel/kommune-anraaber-miljoeminister-drop-fracking-planerne-175083
---
<html><body><div><section class="body"><p>Et enigt byråd i Furesø Kommune har sendt en appel til miljøminister Kirsten Brosbøl: Stop eftersøgningen af skifergas i Nordsjælland.</p>
			<p>I et brev til ministeren kalder borgmester Ole Bondo Christensen det tankeløst at risikere forurening af grundvand i et område, der forsyner store dele af hovedstadsområdet med drikkevand.</p>
			
			<p>Skifergas udvindes med den kontroversielle fracking-metode, hvor sand, vand og kemikalier pumpes med højt tryk ned i undergrunden for at slå revner på skiferlaget. Metoden er i amerikanske studier blevet kædet sammen med grundvandsforurening. Og den risiko bør man ikke løbe i Danmark, mener kommunen.</p>
			<p>»Derudover skaber udvindingen store mængder forurenet vand og industriaffald, der kan være farligt,« lyder det i appellen til ministeren.</p>
			<p>Det er det franske energiselskab Total, som sammen med Nordsøfonden har licens til at lede efter skifergas i Nordsjælland såvel som i Nordjylland. Selskabet oplyser at grundvandsforurening for det meste skyldes dårligt byggede brønde og derfor kan forhindres.</p>
			<h2>Kommunal modstand vokser</h2>
			<p>Med beslutningen tilslutter Furesø Kommune sig byrådet i nabokommunen Allerød, som sidste år blev enige om ikke at tillade boring efter skifergas. Modstanden mod fracking-planerne har også været udtalt i andre Nordsjællandske kommuner.<br/>
			Men i sidste ende bliver det Miljøministeriet, der får det sidste ord, fastslog ministeren sidste efterår.</p>
			
			<p>»Skifergas-spørgsmålet er helt klart et nationalt og ikke et kommunalt anliggende, og råstofferne i undergrunden ejes af staten. Derfor vil en eventuel fremtidig miljøtilladelse til efterforskning med frakturering blive afgjort i Miljøministeriet, så vi i regeringen tager ansvaret, når det handler om frakturering af undergrunden,« lød det dengang fra miljøminister Kirsten Brosbøl.</p>
			<p>De nordsjællandske kommuner må derfor nøjes med, at give ministeren deres holdning til fracking-spørgsmålet.</p>
			<p>Licensen på Nordsjælland dækker 2.288,9 km2, men endnu har Total ikke valgt en specifik placering til en prøveboring. I Nordjylland skal prøveboringer efter planen begynde i et af de kommen de måneder.</p>
			<p><a title="View Brev Til Miljøministeren Fra Furesø Kommune on Scribd" href="https://www.scribd.com/doc/260000308/Brev-Til-Milj%C3%B8ministeren-Fra-Fures%C3%B8-Kommune">Brev Til Miljøministeren Fra Furesø Kommune</a></p>
			
		</section></div></body></html>
