---
layout:     post
title: 	    "Sådan undgår du, at selvmedlidenhed ødelægger din succes"
post_author:	    15300
post_date:	    Wed, 06 May 2015 10:41:57 +0000
post_site:	    karriere.jobfinder.dk 
post_link:	    http://karriere.jobfinder.dk/artikel/saadan-undgaar-du-selvmedlidenhed-oedelaegger-din-succes-3077
---
<html><body><div><section class="body">
			<p>Selvmedlidenhed kan virke direkte selvdestruktivt. Det nytter ikke at have ondt af sig selv - uanset at arbejdsbetingelser er urimelige, ledelsen umulig eller kollegerne nægter at samarbejde.</p>
			<p>Hvis du fokuserer på alt det, der er gået galt, ender du i en negativ spiral, der kun gør ondt værre, mener Amy Morin, blogger på ledelsessitet  <a href="http://www.forbes.com/sites/amymorin/2015/05/05/9-ways-mentally-strong-people-prevent-self-pity-from-sabotaging-their-success/">forbes.com</a>.</p>
			<p><a href="http://www.jobfinder.dk/jobs/?utm_source=Karrieresite&amp;utm_medium=Link&amp;utm_campaign=Se%20nyeste%20job?utm_source=Karrieresite&amp;utm_medium=Link&amp;utm_campaign=Se+job">Tjek nye job på Jobfinder</a></p>
			<p>Hun giver 6 råd til, hvordan du undgår at havne i selvmedlidenhedsfælden:</p>
			<h2>1. Konfronter følelserne</h2>
			<p>Mentalt stærke mennesker er ikke bange for at mærke efter, når de rammes af negative følelser som sorg, skuffelse og ensomhed, men de stiller ikke spørgsmål ved, om de problemer, der har ramt dem, er rimelige eller ej. Ej heller prøver de at overbevise sig selv om, at de er ramt hårdere end deres omgivelser. Derimod ved de, at den bedste måde at håndtere ubehag på er ved hurtigst muligt at komme igennem det.</p>
			<h2>2. Undgå den negative spiral</h2>
			<p>Negative tanker avler negative tanker og vil i sidste ende påvirke din opførsel i en negativ retning, hvilket kan skabe situationer, der i sidste ende kan give grobund for yderligere selvmedlidenhed. Vær opmærksom på denne negative spiral, og beslut dig for at bryde den, før den trækker dig yderligere ned.</p>
			<h2>3. Foretag et virkelighedstjek</h2>
			<p>Dine følelser påvirker måden, du opfatter virkeligheden på: Når du har ondt af dig selv, vil du være tilbøjelig til at fokusere på de dårlige ting i dit liv og overse de positive. Succesfulde mennesker spørger sig selv, om deres følelser repræsenterer virkeligheden - eller om omstændighederne i realiteten ser anderledes ud. Et sådan virkelighedstjek kan gøre dig bevidst om, at din opfattelse af situationen er forvrænget og trænger til at blive justeret</p>
			<h2>4. Tænk i løsninger</h2>
			<p>Hvert minut, du spenderer på at have ondt af dig selv, er spildtid. Og det er tid, som du i stedet kunne have brugt på at udtænke en løsning på din situation. I stedet for at dvæle ved din selvmedlidenhed bør du tænke i konstruktive måde at forbedre din situation på. Opstil udfordringer for dig selv i stedet for at lade dig trække ned i den negative spiral. Udfordringer tager fokus fra det negative og leder tankerne over på noget konstruktivt.</p>
			<h2>5. Drop beklagelserne</h2>
			<p>Succesfulde mennesker forsøger ikke at opnå andre menneskers sympati ved at brokke over deres vanskelige situation. Brok er som benzin på bålet - det får selvmedlidenheden til at vokse. I stedet for at beklage dig bør du fokusere på at ændre det, du kan ændre og acceptere det, du ikke kan forandre.</p>
			<h2>6. Opnå gode vaner</h2>
			<p>Opbygning af mental styrke kræver det samme som opbygning af fysisk styrke. En god fysik kræver gode vaner; det samme gælder for den mentale styrke. Øv dig derfor i ikke at dvæle ved de negative tanker, fokuser på dine muligheder og læg planer for konkrete handlinger, der kan forbedre din situation. Med tiden vil du opleve at få bedre kontrol over tanker og følelser og dermed have lettere ved at handle konstruktivt på trods af svære omstændigheder</p>
			<p><em>Amy Morin er psykoterapeut og forfatter til bogen ‘13 Things Mentally Strong People Don’t Do'.</em></p>
		</section>
		  </div></body></html>
