---
layout:     post
title: 	    "'Idealisten' viser DR i lommen på Statsmagten, og alle i lommen på amerikanerne"
post_author:	    
post_date:	    Thu, 09 Apr 2015 14:33:50 +0200
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2621080/idealisten-viser-dr-i-lommen-paa-statsmagten-og-alle-i-lommen-paa-amerikanerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Idealisten</h4>
<h5>
Drama</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Instr.: Christina Rosendahl.
</p><p class=" bl-elem">
Dansk, 114 min.
</p>
</div>
</div><p>
Tre klippere, fire manuskriptforfattere og syv manuskriptkonsulenter er en 
opmarch, der taler sit tydelige sprog om sværhedsgraden af den opgave, 
Christina Rosendahl har stillet sig selv med ’Idealisten’. 
</p><p>
En film, der på dansk grund afprøver et formsprog, hvor dramadokumentarisme, 
arkivmateriale og spillefilm sammen kommer med et bud på, hvordan man 
afdækker vigtigt historisk materiale som medrivende spændingsfortælling. 
</p><p>
Rosendahl insisterer ikke blot på at fastholde kompleksiteten i filmens 
problemstilling, men opererer med flere handlingslag, end man normalt ville 
anbefale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2080422/dansk-film-gaar-taet-paa-journalisten-der-ikke-tog-nej-for-et-svar/">Dansk film går tæt på 
journalisten, der ikke tog nej for et svar</a></p><p>
’Idealisten’ er en historie om løgn og bedrag på højeste sted. Om den lille 
mand i giftig klemme og om en ensom journalists stædige kamp for at få 
sandheden frem. Det er ’Alle præsidentens mænd’ og ’Erin Brochovich’ på 
dansk, og det er det så ikke alligevel, for det er der alt for meget dansk 
dokumentarånd i ’Idealisten’ til at kunne være. 
</p><p>
I 1968 styrtede et amerikansk B-52 bombefly ’på afveje’ ned ved Thule-basen 
med fire brintbomber om bord. Flere af de danske arbejdere, som deltog i den 
efterfølgende oprydning fik senere mistænkelige hud- og blodsygdomme 
karakteristisk for stråleskader. Thule-arbejderne havde en markant 
overdødelighed. Flere havde forgæves forsøgt at råbe systemet op, men der 
var lagt tungt låg på sagen. 
</p><h3>
To dramaer i samspil 
</h3><p>
Journalisten Poul Brink fra Østjyllands Radio fik 20 år senere et tip, blæste 
på lokalstoffet og gik efter den store historie. Kampen for den lille mands 
retfærdighed over for det store system er let at forstå og leve sig ind i. 
Både for Poul Brinks chefer og biografpublikummet, der til og med for en 
efterhånden sjælden gangs skyld får journalisten i rollen som 
retfærdighedens tjener. 
</p><p>
Mere speget bliver det, da det kommer til at handle om, hvorvidt Danmark i 
virkeligheden havde atomvåben på dansk grund, selv om danske politikere i 
årtier hårdnakket havde hævdet det modsatte. De to sager hænger sammen, men 
er stadigvæk to sager på to forskellige politiske niveauer med forskellige 
politiske nøglefigurer. 
</p><p>
At få de to dramaer til at spille sammen, så der opstår spændingsmodstand på 
den gode måde, er ’Idealisten’s store dramatiske udfordring, som måske kun 
kan delvis forløses. 
</p><p>
Der har været andre udfordringer. Skal den altafgørende fornemmelse af 
autenticitet fastholdes, kan der ikke ske noget knaldspændende hele tiden. 
Her løfter filmens brug af musik effektivt plottet hen over nogle svære 
forbindelseslinjer i den sammenpressede tid. 
</p><h3>
Rævekager i det lille land 
</h3><p>
Der bliver brugt meget arkivmateriale i filmen. Havde der været brugt mindre – 
hvad der nok ville have været god latin – ville det være kommet til at virke 
påklistret. Nu spiller det med. 
</p><p>
Mere problematisk er dramatisering af situationer med kendte, nulevende 
figurer. At se andre spille Uffe Ellemann-Jensen og Niels Helveg Petersen er 
noget af en kamel at sluge. 
</p><p>
Ligesom det er og bliver problematisk at anvende kendte skuespillere i små 
roller i dramadokumentarisk stof. 
</p><p>
Heldigvis spiller de fleste godt nok til, at skaderne bliver minimale, og 
allestedsnærværende Peter Plaugborg er virkelig god som den mere stædige end 
charmerende Cavling-prismodtager Poul Brink. 
</p><p>
Plaugborg spiller en journalist, der kæmper kompromisløst for sandheden, men 
undervejs arbejder sig ud i et dilemma, da hans aktivistiske journalistik i 
hvert fald i Thule-arbejdernes øjne gør ham til deres mand. Det dilemma 
fanges i en fin scene, men ellers er blikket på Brinks privatliv og 
personlige omkostninger for spredt til at gøre indtryk. 
</p><p>
Det er vigtig og spændende danmarkshistorie, der bliver fortalt. DR i lommen 
på Statsmagten. Alle i lommen på amerikanerne. Der viser sig at være mange 
rævekager at holde styr på i et lille land, hvor hensynet til sikkerhed og 
demokrati ikke altid lige let lader sig forene. 
</p><p class=" bl-elem">
Den Store Konspiration truer med at løbe af med ’Idealisten’, når mystiske 
joggere kommer på banen, men grundlæggende respekteres kompleksiteten, uden 
at spændingen sættes over styr. 
</p>	
</div>

</div></body></html>
