---
layout:     post
title: 	    "Aarhus2017 ledelsen får ny leder - igen"
post_author:	    
post_date:	    Sat, 28 Feb 2015 16:42:48 +0100
post_site:	    politiken.dk 
post_link:	    http://politiken.dk/kultur/ECE2567812/aarhus2017-ledelsen-faar-ny-leder---igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter ledelsesvanskeligheder ud over de sædvanlige kunne sekretariatet for 
2017-kulturbyen i Aarhus i går endelig afsløre, hvem der bliver 
programdirektør. Det bliver danskaustralske Juliana Engberg, som dermed får 
ansvar for, hvilke kunst- og kulturarrangementer der kommer til landet, når 
Aarhus bliver kulturhovedstad i 2017. 
</p><p>
Juliana Engberg er ikke kendt af en bred dansk offentlighed, men har siden 
2002 været kunstnerisk direktør for Det Australske Center for Moderne Kunst 
i Melbourne. Hun har ifølge 2017-sekretariatet været kunstnerisk leder og 
udstillingschef på flere internationale biennaler og kunstfestivaler og har 
30 års erfaring inden for kunst og kultur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/ECE2472551/kulturby-aarhus-2017-svarer-igen-paa-kritik/">Kulturby Aarhus 2017 svarer 
igen på kritik</a></p><p class=" bl-elem">
Juliana Engberg kommer til at dele ansvaret med direktøren for Filmby Aarhus, 
Carsten Holst, som bliver strategisk rådgiver ved siden af sit lederjob i 
Filmbyen. Han har i forvejen været konstitueret leder, efter at 
sekretariatet sidste forår nærmest smeltede ned: Først forlod den tidligere 
kommunikationschef sekretariatet med en sønderlemmende kritik af et kontor i 
kaos. Derpå rejste programdirektøren, angiveligt af private grunde, men 
indtrykket af opløsning var svært at kvæle. 
</p>	
</div>
</div></body></html>
