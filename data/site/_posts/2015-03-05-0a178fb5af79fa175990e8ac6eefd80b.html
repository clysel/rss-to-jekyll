---
layout:     post
title: 	    "SAS lokker flere passagerer til - og taber trecifret millionbeløb"
post_author:	    
post_date:	    Thu, 05 Mar 2015 10:08:04 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2574238/sas-lokker-flere-passagerer-til---og-taber-trecifret-millionbeloeb/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er flere passagerer i sæderne hos SAS. Også i de dyresæder, SAS Plus. 
Tilmed belægningen er forbedret i de blå-hvide fly. 
</p><p>
Alligevel lander det gamle flyselskab et endnu engang et underskud, viser 
dagens offentliggørelse af regnskabet for det seneste kvartal. 
</p><p>
»Det er ikke noget, jeg er synderligt imponeret over«, siger 
luftfartsanalytiker Jacob Pedersen fra Sydbank, der er overrasket over, at 
SAS har så store omkostninger. 
</p><p>
Helt præcis må SAS for perioden november 2014 til januar 2015 notere sig et 
underskud på 836 millioner svenske kroner før skat og 640 millioner svenske 
kroner efter skat. 
</p><p>
Mens indtægterne er meget på linje med forventningerne, så ligger 
omkostningerne noget højere end Jacob Pedersen havde regnet med. Det gælder 
både udgifter til løn, brændstof og leje af fly. En del af udviklingen 
skyldes styrkelsen af dollaren, som bl.a. gør det dyrere at leje fly, fordi 
den forretning afregnes i den amerikanske valuta. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2574202/334-aflysninger-under-weekendens-konflikt-kostede-sas-40-millioner/">334 aflysninger under weekendens 
konflikt kostede SAS 40 millioner</a></p><p>
Det er langt fra første gang, at SAS bøvler med røde tal på bundlinjen, og de 
seneste år har budt på et væld af sparerunder, der skal sikre det statsejede 
selskab i en industri med omfattende konkurrence siden liberaliseringen i 
1990'erne. 
</p><p><b class="ext-link">OVERBLIK: </b><a class="embeddedlink" href="http://politiken.dk/oekonomi/virksomheder/ECE2319300/overblik-her-er-de-seneste-12-aars-spareplaner-i-sas/">Her er de seneste 12 års spareplaner i 
SAS</a></p><p>
I kvartalsregnskabet fremhæver topchef Rickard Gustafson da også endnu engang, 
at SAS har gang i en større spareplan, der skal give 2,1 milliarder svenske 
kroner, når den er fuldt ud indfaset i 2017. Det seneste regnskab 
understreger i svenskerens øjne, at det er en nødvendighed. 
</p><p>
»Dette bekræfter behovet for at øge udgiftsniveauets fleksibilitet og reducere 
omkostningerne yderligere«, skriver Rickard Gustafson. 
</p><p><b class="ext-link">LÆS MERE</b><a class="embeddedlink" href="http://politiken.dk/oekonomi/virksomheder/ECE2485837/stewardesse-gennem-24-aar-engang-fik-passagererne-kaffen-i-porcelaenskopper/">Stewardesse gennem 24 år: Engang 
fik passagererne kaffen i porcelænskopper</a></p><p>
Internt skaber tilpasningerne dog uro, og så sent som i fredags gik 
kabinepersonalet som bekendt i strejke, der varede frem til mandag. Den 
strejke vurderer SAS har kostet selskabet 40 millioner svenske kroner. 
</p><p>
»SAS luftede allerede for et kvartal siden, at man ved, der skal gøres mere ud 
over det her, og at man er i gang med de indledende øvelser til en snak med 
medarbejderne. Jeg ved ikke, hvor godt de synes, at det går i øjeblikket«, 
siger Jacob Pedersen med henvisning til strejken. 
</p><p>
»Jeg tror ikke, der er nogen tvivl om, at SAS-medarbejderne skal allerede 
berede sig på, at når den her spareplan er færdig, så skal der noget mere 
til«, siger Pedersen fra Sydbank. 
</p><p>
Hos SAS fastholder ledelsen da også en tro på et overskud for hele 
regnskabsåret. 
</p><p class=" bl-elem">
»Alt i alt forløber de initierede omkostnings-foranstaltninger efter planen og 
forventes at generere et positivt driftsresultat for SAS på i alt 1 million 
SEK (svenske kroner, red.) i 2014/2015«, skriver ledelsen i regnskabet. 
</p>	
</div>
</div></body></html>
