---
layout:     post
title: 	    "Spændende personportræt går i fodsporene på en (måske) spion"
post_author:	    
post_date:	    Wed, 29 Apr 2015 08:41:03 +0200
post_site:	    politiken.dk 
post_link:	    http://politiken.dk/kultur/boger/ECE2647205/spaendende-personportraet-gaar-i-fodsporene-paa-en-maaske-spion/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Michael Busch: <b>Lenz. Stasi-agenten, der blev fanget af fortiden</b></p><p class=" bl-elem">
People's Press. 250 sider. 250 kroner.
</p>
</div>
</div><p>
Det er en fascinerende fortælling. 
</p><p>
Det er historien om en rigtig dansk spion, en overbevist kommunist, der 
igennem mange år som studerende og ansat i Udenrigsministeriet udleverede 
fortrolige dokumenter til den berygtede østtyske efterretningstjeneste, 
Stasi, blev anholdt, sad i isolationsfængsel i 111 dage, men så pludselig 
blev løsladt og har levet videre siden som en fri mand. Eller var det nu 
også hele historien? 
</p><p>
Michael Busch har gravet dybt og endevendt hver en lille detalje, han har 
kunnet opdrive om den danske EU-embedsmand Morten Jung. Han blev i december 
1999 anholdt, da han var på julevisit i Danmark, sigtet for at have arbejdet 
for Stasi under dæknavnet Lenz. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2517095/journalists-dagboeger-er-et-fantastisk-dokument-om-krig-og-diktatur/">Journalists dagbøger er et 
fantastisk dokument om krig og diktatur</a></p><p>
Han blev rekrutteret af Stasis udlandsafdeling allerede i 1970’erne, da han 
gik i gymnasiet og var erklæret ungkommunist. Som stud.polit. blev han i 
1978 ansat som studentermedhjælper på Udenrigsministeriets Danida-kontor, og 
her viser arkiverne i Stasi, at han har udleveret flere fortrolige 
dokumenter. 
</p><p>
Skal man tro bogen, var ministeriets kontrol med klassificerede papirer 
nærmest ikkeeksisterende på det tidspunkt. I 1985 bliver han fastansat i EU 
(dengang EF) i kontoret for udvidelse med østlandene. 
</p><h3>
Spørgsmålene hober sig op 
</h3><p>
Michael Busch, der fik mange roser for sin spændende og menneskeligt kloge bog 
’Knud og Vera – et Stasi-drama’, må også revidere sin opfattelse af agenten 
Lenz undervejs i sin research. 
</p><p>
For hvordan kan det være, at han sender så få rapporter til Stasi gennem 
årene? Er han i virkeligheden en meget modvillig agent? Har han opgivet sine 
kommunistiske idealer, som han nærmest fik ind med modermælken? Kan han have 
været dobbeltagent? Spørgsmålene hober sig op. 
</p><p>
Da Muren forsvandt i 1989, og åbningen af Stasis arkiver gav et indblik i de 
forfærdende forhold i det gamle Østtyskland og den utrolige 
spionagevirksomhed, der fandt sted, opstod der et naturligt krav om 
efterforskning af mulige danske spioner. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/scene/ECE2565084/instruktoer-aegtepar-henrettet-i-usa-var-datidens-snowden/">Instruktør: Ægtepar henrettet 
i USA var datidens Snowden</a></p><p>
Jagten foregik oftest med spredehagl. Det var Ekstra Bladets to spionjægere 
Per Michaelsen og Mette Herborg, der førte an med to bøger i 1996 og 99, 
’Stasi og Danmark’ og ’Danske Stasi-kontakter’. 
</p><p>
»I disse bøger kan man fryde sig eller gyse over mere eller mindre prominente 
danskeres mere eller mindre bevidste forbindelser til Stasi, uanset om de 
har deres rødder i fagbevægelsen, DR, de politiske partier, de højere 
læreanstalter osv.«, skriver han. 
</p><p>
Men det har været mere end vanskeligt at dokumentere en decideret 
agentvirksomhed, og de to bøger må nøjes med mere eller mindre oppustede 
påstande og insinuationer, konkluderer Michael Busch. Den eneste dansker, 
der nogen sinde er dømt for spionage for Stasi, er en forelsket tolder fra 
Gedser. 
</p><h3>
Må droppe sigtelsen 
</h3><p>
Men PET, politiets efterretningstjeneste, har også arbejdet på at afsløre 
agent Lenz og samle materiale nok til en retssag for spionage for en fremmed 
magt. Problemet er blot i 1999, da han bliver anholdt, at der er en 
forældelseklausul på 10 år, medmindre det er alvorlig spionage, der truer 
statens sikkerhed. Og det kan ikke bevises. 
</p><p>
Morten Jung nægter at være agent Lenz, dengang og nu og sikkert i al fremtid. 
Der må være tale om forveksling med en anden, erklærer han. Han sidder 
varetægtsfængslet i over tre måneder, men løslades 12. april 2000 og kan 
rejse tilbage til sit job i EU i Bruxelles. På hans arbejdsplads i EU 
betragter man nærmest sigtelsen for spionage som en dårlig vittighed. 
</p><p>
Men her stopper bogen ikke. Forfatteren endevender bunkerne og går på jagt 
blandt familie, venner før og nu og gamle skole- og studiekammerater og får 
tegnet et spændende personportræt og et fint samtidsbillede af Danmark i 
efterkrigstiden. 
</p><p class=" bl-elem">
Det er spændende og vedkommende læsning og fint afbalanceret, så hverken 
koldkrigere eller apologeter retfærdigvis kan komme med indvendinger. 
</p>	
</div>

</div></body></html>
