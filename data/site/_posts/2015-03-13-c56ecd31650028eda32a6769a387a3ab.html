---
layout:     post
title: 	    "Politi: Ansat på sygehus dræbte tre patienter med medicin"
post_author:	    
post_date:	    Fri, 13 Mar 2015 10:48:34 +0100
post_site:	    politiken.dk 
post_link:	    http://politiken.dk/indland/ECE2585852/politi-ansat-paa-sygehus-draebte-tre-patienter-med-medicin/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er to mænd og en kvinde, som er blevet dræbt af en ansat på Nykøbing 
Falster Sygehus, påstår politiet. 
</p><p>
Desuden er kvinden sigtet for også at have forsøgt at dræbe en fjerde patient, 
en kvinde. 
</p><p>
Det er kommet frem til formiddag i Østre Landsret, hvor dommerne har besluttet 
at løfte lidt af sløret fra sagen. 
</p><p>
Kvinden nægter sig skyldig. Hun virker fattet, da hun træder ind i 
landsrettens lokale lidt efter klokken 9.30. 
</p><p>
Den spinkle kvinde siger ja til forsvarerens tilbud om et glas vand, men 
undgår ellers at kigge ned mod tilhørerrækkerne, hvor der sidder 
journalister og familie. 
</p><h3>
En enkelt nat 
</h3><p>
De påståede forbrydelser er sket i løbet af en enkelt lang vagt på sygehuset - 
nemlig fra lørdag 28. februar kl. 19 til søndag morgen klokken syv. 
</p><p>
Såvel de tre drab som drabsforsøget skal være sket ved, at patienterne blev 
givet et ukendt præparat intravenøst, fremgår det af den sigtelse, som 
anklageren, advokaturchef Jeanette W. Andersen, læser op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2584887/hospitalsansat-er-sigtet-efter-tre-doedsfald-paa-sygehus/">Hospitalsansat er sigtet efter 
tre dødsfald på sygehus</a></p><p>
Kvinden blev anholdt søndag 1. marts på baggrund af en anmeldelse fra 
sygehuset. 
</p><p>
I grundlovsforhøret dagen efter besluttede byretten at behandle sagen bag 
såkaldt dobbeltlukkede døre. 
</p><p>
Det indebar, at sigtelsen ikke måtte kendes af offentligheden. Men fredag har 
landsretten bestemt, at det var en forkert beslutning. 
</p><h3>
Navneforbud 
</h3><p>
Der burde ikke have været dobbeltlukkede døre, fastslår de tre dommere og 
følger dermed en appel fra en journalist på Ritzaus Bureau. 
</p><p>
Men selve retsmødet fredag foregår bag lukkede døre. 
</p><p>
»Efterforskningen er på et indledende stadie, og der skal foretages en lang 
række afhøringer«, siger Jeanette W. Andersen. 
</p><p>
Det vil være »ødelæggende« for efterforskningen, hvis disse vidner gennem 
pressens referat af et åbent retsmøde skulle blive bekendt med, hvad andre 
har udtalt til politiet, tilføjer hun. 
</p><p class=" bl-elem">
I øvrigt har landsretten besluttet at nedlægge navneforbud. 
</p>	
</div>
</div></body></html>
