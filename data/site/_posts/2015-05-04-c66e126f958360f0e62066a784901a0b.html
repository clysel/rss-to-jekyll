---
layout:     post
title: 	    "Spot Festival demonstrerede nye fællesskaber i dansk popmusik"
post_author:	    
post_date:	    Mon, 04 May 2015 15:13:10 +0200
post_site:	    politiken.dk 
post_link:	    http://politiken.dk/kultur/musik/ECE2653467/spot-festival-demonstrerede-nye-faellesskaber-i-dansk-popmusik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med durkdreven visdom skrev Brabrands største poet, Peter Laugesen, engang: 
</p><p>
»Ingen kan gå alene/ altid i mørket her«. 
</p><p>
Den eksistentielle sandhed har de seneste år spredt sig som en arbejdsmetode i 
dansk musik. Fra Brøndby til Thy har musikere fundet sammen i kollektive 
konstellationer på tværs af bands. Mit band er dit band og omvendt. 
</p><div class="art-fakta article-box">
<h4 class="">
Emil Stabil</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Major. Fredag.
</p><p class=" bl-elem"><i class=" bl-elem">"Med rastløs energi er sjove Emil Stabil dansk raps svar på Orla 
Frøsnapper"</i></p>
</div>
</div><p>
Under weekendens Spot Festival i Aarhus var der stadig mange fasttømrede 
bands, der sigtede mod stjernerne med et svorent sammenhold. Men en markant 
strømning gennem genrer og generationer markerede åbne kreative relationer. 
</p><p>
Man kunne se det som en kædereaktion. Den unge rapper Emil Stabil havde 
rapperne Lord Siva og Kidd med på scenen for at levere et par supplerende 
rim til Stabils skægt hovedløse hiphop. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/koncert/ECE2648172/stortalentet-anya-tit-faar-jeg-at-vide-at-jeg-skal-proeve-at-have-lidt-mere-attitude-men-jeg-tror-ikke-rigtig-det-er-mig/">Stortalentet Anya: »Tit får 
jeg at vide, at jeg skal prøve at have lidt mere attitude. Men jeg tror ikke 
rigtig, det er mig«</a></p><p>
Lord Siva gav selv koncert af en melankolsk vredet slags, hvor produceren med 
det smågeniale navn Carl Barsk i baggrunden sørgede for bastunge 
lydkollager. 
</p><p>
Samme Carl Barsk var fredag aften en af de musikalske ankermænd i Hukaos, et 
erklæret kollektiv af sangere og rappere, der har så åben en dør, at Kidd er 
trådt ind ad den og under sit nye navn Heimdals Sidste Vogter forvandlede 
sig fra festens indpisker til eftertankens mellemmand. 
</p><div class="art-fakta article-box">
<h4 class="">
Hukaos</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Rytmisk Sal. Fredag
</p><p class=" bl-elem"><i class=" bl-elem">"Topniveauet var højt, og mulighederne er store for medlemmerne i 
Hukaos. Men samlet set var de en ujævn affære"</i></p>
</div>
</div><p>
I traditionen fra eksempelvis jazzmusik kan ideer, greb og retninger smitte 
mellem musikerne. Men i løbet af weekendens Spot Festival gav forholdet 
mellem ensomhed og sammenhold vidt forskellige musikalske resultater. 
</p><h3>
Overgearet stemning af fællesskab 
</h3><p>
De lokale helte i Hukaos, der er rykket til København, vendte fuldtalligt hjem 
til Aarhus. Deres fælles kerne af r’n’b og ærlighed med kraftige tendenser i 
retning af det banale blev nu ikke forvaltet lige godt. 
</p><p>
Mens Tais og Louis Rustum på engelsk blegner i forhold til de amerikanske 
r’n’b-forbilleder, har Karl William og Thøger Dixgaard anderledes sikre greb 
om egen identitet. Ikke mindst sidstnævnte var en fornøjelse med sin 
blåøjede pop uden skyldfølelser. 
</p><div class="art-quote article-box">
<p class="quote"/>
<blockquote>
<p class="quote-txt">
I koncertformen skal Hukaos passe på, at deres sammenhold ikke bliver låst 
fast i et evigt gruppekram.
</p>
</blockquote>
</div><p>
Som helhed forsvandt en stor del af Hukaos’ musikalske kvaliteter dog i den 
overgearede stemning af fællesskab.</p><p>
De er alle sammen hinandens »allerbedste ven« og brugte for meget tid på ikke 
bare at synge om deres følelser, men snakke om dem – mens folk langsomt gik 
videre til andre koncerter. 
</p><p>
I koncertformen skal Hukaos passe på, at deres sammenhold ikke bliver låst 
fast i et evigt gruppekram. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/cd-beat/ECE2652623/koebenhavnerband-gaar-nye-musikalske-veje--med-blandet-held/">Københavnerband går nye 
musikalske veje – med blandet held</a></p><div class="art-fakta article-box">
<h4 class="">
MellemFingaMuzik. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Domen. Lørdag.
</p><p class=" bl-elem"><i class=" bl-elem">"Der blev sparket igen mod systemet med sejt slingrende rap og 
modborgerskabets skræmmende vrede" </i></p>
</div>
</div><p>
I voldsom kontrast til den overfølsomme middelklassekærlighed i Hukaos stod de 
hårde bananer i MellemFingaMuzik. De konfrontatoriske hiphoppere fra den 
københavnske vestegn dukkede op i elefanthuer og med skudsalver som beats, 
mens de aggressivt fantaserede: </p><p>
»Fuck Stein Bagger/ jeg har A.P. Møller-drømme«. 
</p><div class="art-quote article-box">
<p class="quote"/>
<blockquote>
<p class="quote-txt">
Et hårdtstampet sammenhold, der er skabt af fribytterdrømme og 
nødvendighed
</p>
</blockquote>
</div><p>
Hvis Hukaos er et alternativt boyband, som alle forældre vil lade deres døtre 
gå til koncert med, er MellemFingaMuzik dem, ingen må eller vil lege 
med.</p><p>
Med sig på scenen havde de S!vas, Højer Øye og Gilli. Tilsammen Molotov 
Movement. Et hårdtstampet sammenhold, der er skabt af fribytterdrømme og 
nødvendighed. 
</p><h3>
Frihed fra dogmer 
</h3><p>
En anden gruppering, der er opstået uden for det danske fællesskab, er Thy 
Music Collective. Blomsterbørnenes børnebørn er i bands som Quick Quick 
Obey, Magnolia Shoals og The Entreprenuers gået sammen om at placere 
musiklivet i den yderste udkant mere centralt i en fælles dansk bevidsthed. 
Med bløde værdier og hård rockmusik. 
</p><p>
De tre dj’s, Eloq, Unkwon og DJ Er Du Dum Eller Hvad, sigtede til gengæld mod 
udlandet og natklubbernes brug af bas med deres fællesprojekt, Av Av Av. Og 
de erfarne sangerinder Kira Skov og Marie Fisker søger med The Cabin Project 
efter nye nuancer i deres melankoli – sammen med den brillante guitarist 
Oliver Hoiness, der i øvrigt også er en del af Skammens Vogn. Sådan 
fortsætter kædereaktionen. 
</p><p>
Kendetegnende for de løse konstellationer er, at de både afviser den gamle 
verdens opfattelse af bandet som en ubrydelig enhed og samtidig udnytter 
teknologiske muligheder for at sidde i et køkken og indspille spontane ideer 
på computeren. 
</p><div class="art-fakta article-box">
<h4 class="">
The Enrepreneurs</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Tak Rock-scenen. Lørdag.
</p><p class=" bl-elem"><i class=" bl-elem">"Tre ryk og en aflevering fra et band, der spillede rock med en 
energi, som om rock faktisk godt kan gøre væsen af sig"</i></p>
</div>
</div><p>
Både nye og gamle søger frihed fra dogmer. </p><h3>
Mangel på overraskelser 
</h3><p>
Spot Festival er en branchefestival, der viser et udsnit af dansk musik lige 
nu. Men set i lyst af nye toner og alternative musikalske tilhørsforhold 
manglede nogle af de mange bands, der holder til på den inspirerede scene på 
københavnerspillestedet Mayhem. 
</p><p>
Det fravær fik Spot Festival til at se halt ud i forhold til at repræsentere 
bredt. 
</p><div class="art-fakta article-box">
<h4 class="">
The Cabin Project</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/>
</div>
<p>
Lille sal. Fredag.
</p><p class=" bl-elem"><i class=" bl-elem">"I stedet for at fordoble deres styrker udlignede Marie Fisker og Kira 
Skov deres forskelle i en ensformig melankoli"</i></p>
</div>
</div><p>
I det hele taget var det småt med overraskelser. Kaster man en dartpil i 
programmet og drejer ind i et tilfældigt koncertrum, kan man både risikere 
at rende ind i noget, der lyder som The Commitments-jam på Oslobåden, og 
møde en lille åbenbaring som Katinka. En selvsikker og uskolet sangerinde, 
der med en klang af Daimi og kontant attitude som Yvonne fra ’Olsen-Banden’ 
gjorde det, alle sammen håbede på: Skilte sig ud. </p><p>
Den, der skilte sig mest ud, var Nils Gröndahl. Den violinspillende komponist 
indgår normalt i flere bandnavne fra Under Byen til Broken Twin, men lørdag 
aften var han solo. 
</p><p>
Med sin violin, sav, effektpedaler og sarte messen på tysk udløste han et 
berusende vandfald af støj. Det lød som et helt orkester. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/ibyen/koncert/ECE2651373/hoer-ukendt-kunstner-og-oh-land-til-gratis-koncerter-mod-tortur/">Hør Ukendt Kunstner og Oh Land 
til gratis koncerter mod tortur</a></p><p>
Det var avantgarde med mikrofon til strubehovedet for at skabe en 
ekspressionistisk form for støjsang, men i grunden lige så gribende som Jimi 
Hendrix, når Gröndahl kastede sig på knæ foran forstærkeren og med ryggen 
til publikum rejste stejle vægge af forvrængning og feed. 
</p><p class=" bl-elem">
Han lignede faktisk en, der i et øjeblik var alene i mørket her. 
</p>
<div class="wide-fact-box clearfix">
<p class="top-header">	
<h4>
Spot Festival
</h4>
</p>
<div class="fakta-wide-content m-top5 fl-left ">
<p>
<i>Politikens musikanmelder Simon Lund tildelte desuden følgende antal 
hjerter: </i>
</p>
<p>
<i>Kantinka. Domen. Lørdag: 4 hjerter. </i>
</p>
<p>
<i>Nils Gröndahl. Atlas. Lørdag: 5 hjerter.</i>
</p>
</div>
</div>	
</div>

</div></body></html>
