---
layout:     post
title: 	    "173 mulige bivirkninger fra mere end 800.000 mæslingevaccinerede"
post_author:	    
post_date:	    Tue, 03 Mar 2015 18:01:16 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2572012/173-mulige-bivirkninger-fra-mere-end-800000-maeslingevaccinerede/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta om mæslinger</h4>
<div class="fakta-body" data-buildingblock="embedded_factboxlink">
<p>
Mæslinger er en af de mest smitsomme sygdomme. 
</p><p>
Virus smitter gennem luften og kan selv i lande med høj hospitalsstandard som 
Danmark medføre dødsfald hos en ud af 2500 - 3000 personer. 
</p><p>
I udviklingslandene er dødeligheden væsentlig højere – helt oppe på mellem 1-5 
pr. 100 mæslingetilfælde. 
</p><p class=" bl-elem"><i class=" bl-elem">Kilde: Sundhedsstyrelsen</i></p>
</div>
</div><p>
Mæslingevaccinen er lige så sikker, som de danske og europæiske 
lægemiddelmyndigheder hele tiden har vurderet. 
</p><p>
Sådan lyder reaktionen fra Sundhedsstyrelsen, der har set nærmere på de 
indberettede bivirkninger i forbindelse med vaccinen mod mæslinger, røde 
hunde og fåresyge, MFR-vaccinen. 
</p><p>
Undersøgelsen kommer oven på det store offentlige fokus på selve MFR-vaccinen 
og to tilfælde af mæslinger i Danmark og flere hundrede i Berlin, Tyskland. 
</p><p>
»På baggrund af al den viden vi har i Sundhedsstyrelsen, ser vi fortsat 
vaccinen som fuldstændig sikker. De bivirkninger, som vi har fået 
indberettet, svarer til, hvad vi kan forvente, når så mange bliver 
vaccinerede. Der er intet bekymrende«, siger Helle Harder, der er leder af 
sektion for bivirkning og overvågning i Sundhedsstyrelsen. 
</p><p>
Mere end 800.000 doser er givet til danske børn de seneste fem år. 
Sundhedsstyrelsen har i perioden modtaget 173 indberetninger om formodede 
bivirkninger til vaccinen. 
</p><p>
121 er ikke-alvorlige, eksempelvis med feber efter vaccination eller reaktion 
på det sted, hvor barnet er blevet stukket. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/forbrugogliv/sundhedogmotion/ECE2560861/myndighederne-holder-vejret-stoerre-maeslingeepidemi-kan-vaere-paa-trapperne/">Myndighederne holder vejret: 
Større mæslingeepidemi kan være på trapperne </a></p><p>
52 er indberettet og klassificeret som alvorlige, altså hvor tilstanden er 
dødelig, livstruende, kræver hospitalsindlæggelse eller lignende. 
</p><p>
»De 173 indberettede mulige bivirkninger giver ikke anledning til bekymring. 
Flere af de alvorligste hændelser, som hjernebetændelse, minder om det, som 
man ville kunne forvente ud fra produktinformationen. Men når vi ser nærmere 
på de enkelte sager, så har Patienterstatningen afvist flere af dem og 
afgjort, at hændelsen ikke skyldes selve vaccinen. Så vi har hverken fået 
flere indberetninger end formodet, og mange af de tilfælde, hvor man tror, 
at det kunne være vaccinens skyld, viser sig ved grundige analyser at være 
et uheldigt sammenfald«, siger Helle Harder. 
</p><p>
I fem tilfælde skulle bivirkningen være aluminiumsallergi. Men her har 
Patientforsikringen vurderet, at det er usandsynligt, at det er 
vaccinationen, der er årsagen til allergien, eftersom vaccinen slet ikke 
indeholder aluminium. 
</p><p>
I ét tilfælde skulle et barn angiveligt have fået hjernebetændelse af 
vaccinen, ligesom tre børn skulle have fået skadet hørelsen som en direkte 
følge af vaccinen. Patienterstatningen har ligeledes i alle fire sager 
vurderet, at det sandsynligvis ikke er vaccinen, der var årsag til 
sygdommen. Og dermed afvist skaderne som egentlige bivirkninger fra 
vaccinen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2541155/medicin-kritisk-professor-selvfoelgelig-har-jeg-vaccineret-mine-boern/">Medicin-kritisk professor: 
Selvfølgelig har jeg vaccineret mine børn</a></p><p>
»I ni af de alvorligste tilfælde, hvor kan kunne frygte, at det var vaccinens 
skyld, viser det sig at være et uheldigt tidsmæssigt sammenfald. Når vi 
kobler det med de få indberetninger og al den internationale litteratur, får 
det os til at konkludere, at vaccinen er så sikker, som vi hele tiden har 
sagt«, siger Helle Harder. 
</p><p>
Både sundhedspersonale, men også befolkningen kan selv indberette bivirkninger 
på Sundhedsstyrelsens hjemmeside. 
</p><p>
Alle indberetninger registreres som en formodet bivirkning. Det betyder derfor 
ikke, at det også er vaccinen, der er skyld i det, som den vaccinerede har 
oplevet som en bivirkning. 
</p><p>
En dreng på halvandet år er for nylig afgået ved døden i Tyskland som følge af 
sin mæslingesygdom. 
</p><p class=" bl-elem">
Verdenssundhedsorganisationen WHO havde udpeget 2015 som året, hvor mæslinger 
blev udryddet fra det europæiske kontinent. Det har netop erkendt, at det 
ikke kommer til at ske. Og opfordrer de europæiske lande til at sikre en 
højere tilslutning til børnevaccinationsprogrammet. 
</p>	
</div>
</div></body></html>
