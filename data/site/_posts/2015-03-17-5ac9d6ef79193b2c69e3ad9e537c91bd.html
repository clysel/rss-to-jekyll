---
layout:     post
title: 	    "Arkitekturredaktøren: Hvorfor skal man se arkitektur på film?"
post_author:	    
post_date:	    Tue, 17 Mar 2015 10:56:35 +0100
post_site:	    politiken.dk 
post_link:	    http://politiken.dk/ibyen/byliv/ECE2587857/arkitekturredaktoeren-hvorfor-skal-man-se-arkitektur-paa-film/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Copenhagen Architecture Festival x Film hed sidste år en kulturel nyskabelse, 
der blandt andet fik en pris af Arkitektforeningen for sin originale 
formidlingsform. I år gentages begivenheden under titlen Copenhagen 
Architecture Festival x 2015, og den løber af stablen fra torsdag til søndag 
i den kommende uge. 
</p><p>
’Film’ er blevet klippet ud af titlen og i stedet er et årstal sat ind. Det 
skyldes ikke blot, at den enestående begivenhed viste sig så gangbar, at den 
kunne gentages med skiftende årstal, men også, at festivalen delvis er 
flyttet ud af biografmørket og har forenet sig med andre parallelle tiltag 
til formidling af arkitektur. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/ibyen/byliv/ECE2576257/prisvindende-arkitekturfestival-vender-tilbage/">Prisvindende 
arkitekturfestival vender tilbage</a></p><p>
Dansk Arkitektur Center, Moesgaard Museum og Kunstakademiets Arkitektskole 
lægger blandt mange andre institutioner således aktiviteter ind under 
festivalens fælles hat. Den byder i år på byvandringer, musik, foredrag og 
udstillinger, som man kan læse om i dens 40 sider tætte program. Endog er 
der kommet en gren i Aarhus, der gør, at også ’Copenhagen’ burde falde ud af 
titlen, der i øvrigt også godt kunne tale dansk, så begivenheden slet og ret 
hed Arkitekturfestival. 
</p><h3>
Film gør arkitekturen levende
</h3><p>
Selv ikke danskkyndige ville snildt kunne forstå den. Men selv om festivalen 
har smidt film ud af titlen, er den stadig primært en filmfestival. Og hvis 
man undrer sig over, hvad film har med arkitektur at beskaffe, kan man måske 
blive klogere af at læse nogle af anmeldelserne her på siden. 
</p><div class="art-quote article-box">
<p class="quote"/>
<blockquote>
<p class="quote-txt">
Denne tidslighed er råstoffet i film, film er par excellence en tidskunst, og 
derfor formår film ofte at få gjort arkitekturen levende
</p>
</blockquote>
</div><p>
De film, vi anmelder, giver hver især nogle meget forskellige blik på 
arkitektur. Men noget, der er fælles for dem, er tidsligheden – ikke mindst 
Jonas Mekas’ fem timer lange film. Det er en faktor, der ofte glider ud af 
formidlingen af arkitektur. Bygninger er ikke bare en mere eller mindre 
ideel eller pragmatisk samling materialer, den lever i tid og på sted. Alle 
bygninger er ligesom alt levende i en eller anden proces mellem opbygning, 
vedligeholdelse, forandring og forfald. Og den går som regel ikke 
langsommere, end den gør i menneskers liv. </p><p>
Denne tidslighed er råstoffet i film, film er par excellence en tidskunst, og 
derfor formår film ofte at få gjort arkitekturen levende. Den følger de 
mennesker, der drømmer, planlægger og udfører den, eller dem, der bebor, 
vedligeholder og ændrer den til at passe til deres liv. 
</p><h3>
Pokkers god kompensation
</h3><p>
Film har også den store fordel, at man kan blive kastet rundt fra land til 
land og få indblik i fjerne steder. Festivalen bringer os blandt andet til 
Sydamerika med film om Lina Bo Bardis og Oscar Niemeyers sanselige 
betonmodernisme og til São Paulos slum med aktivister i filmen ’Pixadores’. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/arkitektur/ECE2562555/arkitekturredaktoeren-der-er-sket-et-skift-i-maaden-vi-taenker-by-paa/">Arkitekturredaktøren: Der er 
sket et skift i måden, vi tænker by på</a></p><p>
Men film har samtidig en væsentlig sanselig begrænsning i forhold til 
arkitekturen. Den er altid blot en visuel repræsentation, publikum er bundet 
til biografen, men ikke til det sted, filmen skildrer. Stedet bliver blot en 
scene i en film. 
</p><p class=" bl-elem">
Denne mangel på binding til et sted svarer til et umiddelbart manglende 
engagement hos publikum, som film må kompensere for ved hjælp af fortælling 
og musik. Følelserne i musikken er med til at knytte bånd til det sete, som 
man ellers kun ville have fået, om man havde været der selv. Og når man nu 
ikke kan være alle steder, bliver film en pokkers god kompensation. 
</p>	
</div>
</div></body></html>
