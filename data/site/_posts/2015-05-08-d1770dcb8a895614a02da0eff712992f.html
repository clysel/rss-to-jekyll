---
layout:     post
title: 	    "Københavns Politi: Busbrandene var påsat"
post_author:	    
post_date:	    Fri, 08 May 2015 08:56:40 +0200
post_site:	    politiken.dk 
post_link:	    http://politiken.dk/indland/ECE2660523/koebenhavns-politi-busbrandene-var-paasat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kl. 02:41 natten til i dag brød der brand i 4 busser, der stod parkeret i 
busselskabet Arrivas garageanlæg på Borgervænget på Østerbro. 
</p><p>
Ildens arnested var på jorden mellem to parkede busser, hvilket giver grund 
til at tro, at branden var påsat, fortæller Jens Møller Jensen fra 
Københavns Politi til Politiken. 
</p><p>
I forbindelse med ildspåsættelsen er der fundet politisk hærværk i form af 
grafitti med teksten »Boykot Israel - Free Gaza«. Budskabet stod skrevet med 
spraymaling på en femte bus, der holdt tæt på de fire brændte busser. 
</p><p>
Politiet er nu i gang med at undersøge, om der ligger samme politiske 
motivation bag brandene. 
</p><p>
»Vi har god grund til at tro, at det er de samme gerningsmænd, der står bag 
ildspåsættelsen og grafittien«, siger Jens Møller Jensen fra Københavns 
Politi. 
</p><p>
Politiet har endnu ingen mistænkte i sagen, og efterforskningen er stadig i 
gang. 
</p><h3>
Måske forbundet med busannoncer 
</h3><p>
På det seneste har bybusserne i København været centrum for en heftig debat, 
efter at et andet busselskab, Movia, har fjernet en række busreklamer fra 
Dansk Palæstinensisk Venskabsforening, der opfordrede til et boykot af varer 
produceret i Israelske bosættelser. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2650643/movia-folk-kalder-busreklamer-for-nazistiske/">Movia: Folk kalder busreklamer 
for nazistiske </a></p><p>
På nuværende tidspunkt ønsker politiet ikke at gisne om, hvorvidt der er 
sammenhæng mellem Movia-sagen og nattens busbrande. 
</p><p>
»Vi ved ikke endnu, om gerningsmændene bag hærværket har taget fejl af Movia 
og Arriva, om de bare har været ude efter Arriva, eller hvorvidt der 
overhovedet er en sammenhæng«, siger Kristian Aaskov. 
</p><h3>
Dansk Palæstinensisk Venskabsforening: Det er idioti 
</h3><p>
I Dansk Palæstinensisk Venskabsforening tager formand Fathi El-Abed afstand 
fra hærværket. Han mener, der er tale om »idiotiske« handlinger, der ikke 
har noget med foreningen at gøre. 
</p><p>
»Det er en flok ignoranter, der har gjort det her. De har gjort gule busser 
til mål for deres idioti. Det er så skadende for vores sag, og vi tager 
meget lang afstand til det«, siger Fathi El-Abed. 
</p><p>
Han håber på, at poltiet snart vil skabe noget klarhed i sagen. 
</p><p class=" bl-elem">
»Det kan jo være hvem som helst, der har gjort det. Jeg håber virkelig ikke, 
det er nogen med tilknytning til Palæstinasagen, der har gjort det«, siger 
Fathi El-Abed. 
</p>	
</div>

</div></body></html>
