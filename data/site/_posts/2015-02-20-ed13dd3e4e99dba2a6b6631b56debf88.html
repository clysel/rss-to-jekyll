---
layout:     post
title: 	    "FN's efterforskere vil navngive Syriens krigsforbrydere"
post_author:	    
post_date:	    Fri, 20 Feb 2015 16:45:34 +0100
post_site:	    politiken.dk 
post_link:	    http://politiken.dk/udland/ECE2556557/fns-efterforskere-vil-navngive-syriens-krigsforbrydere/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FN's efterforskere er klar til at offentliggøre navne på personer, der er 
mistænkt for krigsforbrydelser i Syrien.
</p><p>
Diplomatiske kilder siger til Reuters, at den uafhængige 
undersøgelseskommission overvejer at fremlægge nogle af de hundredvis af 
navne, der står på en hemmelig liste over krigsforbrydermistænkte syrere.
</p><p>
Muligvis vil alle navnene blive offentliggjort.
</p><p>
Undersøgelseskommissionen, som ledes af brasilianeren Paulo Pinheiro, har 
opstillet fire lister med navne på folk, der menes at stå bag 
krigsforbrydelser i Syrien.
</p><h3>
Umuligt på grund af splittelse
</h3><p>
Listerne tæller kommandanter i militæret og sikkerhedsstyrkerne, 
fængselsledere samt ledere af væbnede grupper i Syrien.
</p><p>
»Efter fire år med intensiv overvågning og indgivelse af fire fortrolige 
lister over gerningsmænd vil det, hvis vi undlader at offentliggøre navnene 
på dette tidspunkt i efterforskningen, være en styrkelse af den 
straffritagelse, som kommissionen har fået til opgave at bekæmpe«, lyder det 
i kommissionens rapport til FN's Menneskerettighedsråd.
</p><p>
Pinheiro og hans hold har flere gange opfordret til, at sager om formodede 
krigsforbrydelser i Syrien sendes til Den Internationale Straffedomstol i 
Haag, men det har hidtil ikke været muligt på grund af splittelse i FN's 
Sikkerhedsråd.
</p><p class=" bl-elem">
I stedet anbefaler kommissionen i sin nye rapport, at der oprettes en 
international særdomstol.
</p>	
</div>
</div></body></html>
