---
layout:     post
title: 	    "Angela Merkel: Vi må aldrig glemme krigens rædsler"
post_author:	    
post_date:	    Sun, 03 May 2015 16:27:51 +0200
post_site:	    politiken.dk 
post_link:	    http://politiken.dk/udland/ECE2652936/angela-merkel-vi-maa-aldrig-glemme-krigens-raedsler/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er kun gennem de overlevendes historier, at vi kan sætte ansigt på de 
nøgne statistikker fra nazisternes koncentrationslejre.
</p><p>
Det var Angela Merkels budskab, da hun søndag deltog i en mindehøjtidelighed 
for 70-året for befrielsen af den tyske koncentrationslejr Dachau nordøst 
for München, skriver det tyske nyhedsbureau dpa.
</p><p>
»Det har en stor værdi, at mennesker som jer er parate til at fortælle jeres 
livshistorier, til at fortælle om den uendelige lidelse, Tyskland påførte 
jer under den nazistiske periode«, sagde hun ifølge dpa.
</p><p>
»Der skete ufattelige rædsler overalt. De vil formane os til aldrig at glemme. 
Nej, vi vil aldrig glemme. For ofrenes skyld, for vores egen skyld og for 
fremtidige generationers skyld vil vi aldrig glemme«, sagde Angela Merkel 
ifølge nyhedsbureauet Reuters.
</p><p>
Den tyske kansler deltog i mindehøjtideligheden sammen med mere end 130 
overlevende fra lejren og flere amerikanske soldater, som deltog i 
befrielsen af Dachau.
</p><h3>
Advarede mod antisemitisme
</h3><p>
Samtidig advarede flere talere mod en genopblussen af racisme og antisemitisme 
i Tyskland.
</p><p>
»Når jeg ser på, hvordan nogle borgere opildner til holdninger mod flygtninge, 
eller hvor nedsættende der tales om jøder, spørger jeg mig selv: Hvor godt 
forankret er den menneskelige værdighed i folks hoveder«? sagde Josef 
Schuster, formanden for det Jødiske Centralråd i Tyskland ifølge dpa.
</p><p>
Dachau var en koncentrationslejr for politiske fanger og åbnede i marts 1933. 
Den blev befriet af amerikanske tropper 29. april 1945. Flere end 41.000 
mennesker mistede livet her.
</p><p class=" bl-elem">
I løbet af året har man markeret 70-året for befrielsen af flere 
koncentrationslejre, men Dachau er den første markering, hvor Angela Merkel 
har deltaget. I 2013 besøgte hun som den første tyske kansler lejren
</p>	
</div>

</div></body></html>
