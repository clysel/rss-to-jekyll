---
layout:     post
title: 	    "Befriet gidsel: Hver dag så vi folk dø for øjnene af os"
post_author:	    
post_date:	    Mon, 04 May 2015 21:50:51 +0200
post_site:	    politiken.dk 
post_link:	    http://politiken.dk/udland/ECE2654607/befriet-gidsel-hver-dag-saa-vi-folk-doe-for-oejnene-af-os/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Konstant underernæring, sygdom og død var hverdag for hundredvis af børn og 
kvinder, der var taget som gidsler af den islamistiske terrororganisation 
Boko Haram. 
</p><p>
Efter lang tid med beretninger om Boko Harams massakrer på den nigerianske 
befolkning, lykkedes det i sidste uge den nigerianske hær at redde mere end 
700 personer, der var taget som gidsler af den islamistiske 
terrororganisation. 
</p><p>
Efter at have tilbragt flere dage i bil, ankom de mange frigivne gidsler i går 
til en flygtingelejr i den østlige by Yola og kunne for første gang fortælle 
om de rædsler, de oplevede under Boko Harams fangeskab. 
</p><p>
Flere af kvinderne fortæller, at Boko Haram dræbte mænd og ældre drenge foran 
deres familier, før de tog kvinder og børn med som gidsler. Og at flere 
kvinder blev tvunget ind i ægteskab med mænd fra den islamistiske milits. En 
af dem, der var heldige var og akkurat undgik den skæbnede var ifølge <a href="http://www.bbc.com/news/world-africa-32574777" target="_blank">BBC</a> 
27-årige Lami Musa. 
</p><p>
»Da de indså, jeg var gravid, sagde de, at jeg bar en vantros barn. Og de 
dræbte ham (hendes mand, red.)«, siger Lami Musa og fortæller, at de 
militante islamister, sagde, at hun skulle gifte sig med en fra Boko Haram, 
så snart hun havde født. 
</p><p>
»Men jeg fødte om natten, og vi blev reddet af soldaterne den følgende 
morgen«, siger Lami Musa. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2651884/234-nye-gidsler-befriet-fra-boko-haram-i-nigeria/">234 nye gidsler befriet fra 
Boko Haram i Nigeria</a></p><p><b>Udsultede og lænket</b></p><p>
Da de befriede gidsler ankom til flygtningelejren var de hårdt medtaget. 
Cecilia Abdel, en af anden af de overlevende kvinder, siger til Reuters, at 
hun stort set ikke fik mad de sidste 14 dage. 
</p><p>
»Det eneste vi fik at spise var tørrede majs om eftermiddagen. Det var ikke 
godt for fortæringen. Mange af os, der blev holdt fanget døde i Sambisa 
Forest. Selv efter vi blev befriet døde cirka ti personer på vej her til«, 
siger Cecilia Abdel. 
</p><p><b class="ext-link">Ny rapport dokumenterer Boko Harams hærgen</b><a class="embeddedlink" href="http://politiken.dk/udland/ECE2626713/ny-rapport-dokumenterer-boko-harams-haergen-de-draebte-27-foran-mig/">»De 
dræbte 27 foran mig« </a></p><p>
En anden af de overlevende, Asabe Umaru, fortæller også om, hvordan de under 
tilfangetagelsen led af underernæring og sygdomme som følge heraf. 
</p><p>
»Hver dag så vi folk dø for øjnene af os og ventede bare på, at det blev vores 
tur«, siger hun til Reuters og fortæller videre, hvordan at den islamistiske 
milits aldrig holdt hende ude af syne. Ikke engang når hun skulle på 
toilettet. 
</p><p>
»De tillod os ikke at rykke en centimeter. Hvis du havde brug for at gå på 
toilettet fulgt de med. Vi blev tilbageholdt ét sted«, fortæller Asabe Umaru 
og takker de højere magter for at have overlevet. 
</p><p>
»Vi takker Gud for at være i live i dag. Vi takker den nigerianske hær for at 
redde vores liv«, siger hun. 
</p><p><b>Tusinder af kidnappede og dræbte </b></p><p>
Truslen fra Boko Haram er gradvist taget til siden og tusinder er blevet dræbt 
i det nordlige Nigeria, siden den islamistiske gruppe begyndte sit oprør i 
2009. Boko Haram har i flere omgange kidnappet kvinder og børn i hundredtal. 
Særligt kidnapningen af 300 skolepiger fra en kostskole, der blev taget til 
fange i 2014, førte til verdensomspændende protester. 
</p><p>
I januar blev truslen fra den islamistiske gruppe så stor, at Den Afrikanske 
Union satte 7.500 soldater ind mod terrororganisationen. Nigeria har ellers 
tidligere stået fast på sin evne til at bekæmpe terroristerne alene. 
</p><p>
Terrororganisationen menes at have hele 15.000 krigere i landet. 
</p><p><b class="ext-link">Læs også</b><a class="embeddedlink" href="http://politiken.dk/udland/ECE2626805/boko-harams-raedsler-blotlagt/">Boko Harams rædsler blotlagt</a></p><p>
I februar iværksatte Nigerias militær med opbakning fra tropper fra 
nabolandene, en større offensiv mod de islamistiske krigere for at genvinde 
magten over de områder Boko Haram har overtaget de foregående år. 
</p><p>
Embedsmænd fortæller, at stort set alle de reddede i sidste uges aktioner er 
fra Gumsuri, en landsby nær Chibok, rapporterer nyhedsbureauet Associated 
Press. 
</p><p class=" bl-elem">
Ingen af de befriede gidsler er fra gruppen af skolepiger. 
</p>	
</div>

</div></body></html>
