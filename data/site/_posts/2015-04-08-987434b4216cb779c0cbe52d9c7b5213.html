---
layout:     post
title: 	    "Overblik: Her får de flest penge tilbage i skat"
post_author:	    
post_date:	    Wed, 08 Apr 2015 22:03:04 +0200
post_site:	    politiken.dk 
post_link:	    http://politiken.dk/oekonomi/privatoekonomi/ECE2619912/overblik-her-faar-de-flest-penge-tilbage-i-skat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En rejse til syden, et stort nyt tv eller en ny garderobe. 
</p><p>
Mulighederne for at forsøde tilværelsen med alskens luksusvarer er mange, når 
man pludselig står med en pose overskydende skattepenge i hånden. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kalder det for Det Store Folkelotteri, hvor man selv kan bestemme, om man 
vinder
</p>
<p class="sender">
Johan Juul-Jensen, forbrugerøkonom i Nykredit 
</p>
</blockquote>
</div><p/><p>
I alt 17,7 milliarder kroner måtte Skat i går betale tilbage til de mere end 
tre millioner danskere, der i løbet af sidste år har betalt for meget til 
skattefar. I gennemsnit får de hver især 5.393 kroner udbetalt fra det 
offentlige. 
</p><p>
Og lige så snart pengene slippes fri, er danskerne meget hurtige til at bruge 
dem. For selvom pengene er vores egne hårdt optjente løn, som vi i 
princippet har lånt til staten rentefrit, betragter vi det nærmere som en 
lille lottogevinst, når den årlige udbetaling falder. 
</p><p class="art-ext-other">

</p><p>
»Når man snakker adfærdsteori, er der et helt felt, der beskæftiger sig med, 
hvordan vi reagerer, når vi får penge tilbage i skat. Og der kan man se, at 
vi opfatter pengene som en lottogevinst, fordi de kommer uventet og på én 
gang. Jeg kalder det for Det Store Folkelotteri, hvor man selv kan bestemme, 
om man vinder«, siger forbrugerøkonom i Nykredit, Johan Juul-Jensen. </p><h3>
Rejseselskaber spekulerer i skatte-tilbud 
</h3><p>
Vores opfattelse af de penge betyder, at beløbet bliver brugt anderledes end 
almindelige lønkroner. Vi er hurtige til at svinge kreditkortet og købe lidt 
luksus, når lejligheden byder sig på denne måde, og selvom det måske føles 
godt nu og her, er der langt bedre måder at få mere værdi ud af sine penge 
på, mener Johan Juul-Jensen. 
</p><p>
»Har du gæld, kan du med fordel bruge pengene til at afdrage på den. Så kommer 
du til at betale mindre i renter i fremtiden, og får dermed mere luft i 
privatøkonomien. Alternativt kan du indsætte pengene på en aldersopsparing. 
Vores beregninger viser, at hvis du sætter 10.000 kroner ind på opsparingen 
om året, vil det blive til mere end 650.000 på 30 år. Til sidst kan du 
investere i at efterisolere din bolig. På den måde kan du reducere 
varmeregningen betydeligt. Alle disse ting vil komme dig til gode på længere 
sigt frem for kun at gavne nu og her«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg må indrømme, at vi spekulerer i at have tilbud klar, der er målrettet imod 
folks skattepenge
</p>
<p class="sender">
Nikolai Johnsen, pressechef i Star Tour 
</p>
</blockquote>
</div><p/><p><b class="ext-link">LÆS ARTIKEL:</b><a class="embeddedlink" href="http://politiken.dk/debat/debatindlaeg/ECE2617084/danskerne-boer-spare-op-som-egern/">Danskerne bør spare op som egern</a></p><p>
Hos rejseselskaberne er man udmærket klar over, at de ekstra skattepenge 
brænder i danskernes lommer. Det danske rejsebureau Star Tour oplevede 
således en stigning på 28 procent alene i går i forhold til en lignende 
tirsdag, og det har været helt ventet. 
</p><p>
»Når danskerne får ekstra penge imellem hænderne, så bliver de brugt på 
rejser. Det vil alle i branchen selvfølgelig gerne lukrere på, så jeg må 
indrømme, at vi spekulerer i at have tilbud klar, der er målrettet imod 
folks skattepenge«, siger Nikolai Johnsen, pressechef for Star Tour. 
</p><h3>
Tænk dig om, inden du svinger dankortet 
</h3><p>
Johan Juul-Jensen kan sagtens se, hvor tillokkende det er at smide pengene 
efter luksusgoder, men advarer også om at være for hurtig på aftrækkeren. 
</p><p>
»Vi kan alle sammen komme på noget, vi kunne bruge 5.000 kroner til. Og når 
man så får dem i hånden, så er det pludseligt meget nemt at bruge dem med 
det samme. Men man skal bare huske, at det er dine egne penge, som du bare 
har lånt til Skat og nu har fået tilbage. Det er ikke en lottogevinst. 
Derfor er mit råd meget klart: Tænk dig om, inden du bare kører kortet 
gennem maskinen«
</p><p><b class="ext-link">SKAT:</b><a class="embeddedlink" href="http://politiken.dk/oekonomi/bolig/ECE2608987/skat-otte-aar-med-fejl/">Otte år med fejl </a></p><p>
Der er dog også den del af danskerne, der skal betale restskat tilbage til det 
offentlige. Dem har Skat dog ikke valgt at offentliggøre tal for, så på 
nuværende tidspunkt ved vi ikke, hvor mange og hvor meget, det drejer sig 
om. Men til dem, der har røde tal i årsopgørelsen, er forbrugerøkonomens råd 
meget enkelt: 
</p><p class=" bl-elem">
»Hvis man venter for længe med at betale sin restgæld, kan det gå hen og blive 
relativt dyrt i renteudgifter. Så mit bedste råd er derfor: Se at få betalt 
hurtigst muligt«. 
</p>	
</div>

</div></body></html>
