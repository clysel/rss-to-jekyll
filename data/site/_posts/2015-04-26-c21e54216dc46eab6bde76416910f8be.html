---
layout:     post
title: 	    "Der er mere blod, sved og tårer end tanker i krigsroman om forbudt kærlighed"
post_author:	    
post_date:	    Sun, 26 Apr 2015 12:20:38 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2643581/der-er-mere-blod-sved-og-taarer-end-tanker-i-krigsroman-om-forbudt-kaerlighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Jordemoderen</h4>
<h5>
Katja Kettu</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div><p>
Roman. Oversat fra finsk af Birgita Bonde Hansen. People?s Press, 350 sider, 
300 kroner. Har du Pluskort, får du 15 procent rabat på lagerførte bøger i 
Boghallen eller fri levering hos Saxo.com. Læs mere på politiken.dk/plus. 
</p></div>
</div><p>
En letsindig anmelder har i følge omslaget på Katja Kettus roman 
’Jordemoderen’ sammenlignet hendes tekst med Karen Blixens. Det er mildt 
sagt misvisende. Derimod er det fristende at nævne navne som Herbjørg 
Wassmo, Kim Leine og Sofi Oksanen. Sammenligningen falder dog, især hvad 
angår de to sidstnævnte, ikke ud til Katja Kettus fordel. Men hun skriver 
effektivt og uforfærdet og ved, hvad hun har med at gøre. 
</p><p>
Her er en smagsprøve: 
</p><p>
»Der var intet nyt fra fronten, og al orlov var inddraget. Selv slammet på 
bunden af jættegryderne tørrede ud, overalt lugtede der af Moder Jords 
klæbrige og indtørrede livmoder og i laderne af tyskernes blodfyldte pikke«. 
</p><p><b class="ext-link">LÆS OGSÅ</b><a class="embeddedlink">Forfatter: »Det største tabu 
er de finske kvinders forhold til de tyske soldater«</a></p><p>
Så har vi vist fået de fleste vigtige og gennemgående elementer i 
’Jordemoderen’ med. Den er en saftig, voldsom roman om krig, grusomhed og 
urkvindelige lidenskaber, kræfter – og svagheder. 
</p><p>
For hovedpersonen og fortælleren, en vindøjet, uskøn laplandsk kvinde med 
mildt sagt mangelfulde familiære ressourcer, men i pagt med naturen og 
oplært i fødselshjælp og alskens urter, forelsker sig i naziofficeren 
Johann. Hun kalder ham Johannes, for i hendes øjne er han ikke tysker, 
endsige nazist, men udelukkende den mand, hun vil have for enhver pris. Selv 
kaldes hun af andre Vindøje, af ham Vildøje. Dobbeltnavnene udtrykker, at de 
begge er andre personer, når de er sammen; rene og ubesmittede, sanselige 
urmennesker. 
</p><p>
Johann fotograferer og dokumenterer, men fortrænger, hvad han er med til. Han 
er psykisk dybt skadet og medicinafhængig – og gudesmuk. 
</p><h3>
I klemme mellem Stalin og Hitler 
</h3><p>
Det hele foregår i Lapland i den sidste tid af Anden Verdenskrig, hvor Finland 
befandt sig i klemme mellem Stalin og Hitler. Og fronten i Lapland var 
særlig udsat, på skift besat af to fjender, der så for nogle blev 
beskyttere. Så længe det varede. Her deler Finland til en vis grad skæbne 
med Ukraine. Og Ukraine var skæbnesvanger for Johann, for han var med til 
massakren ved Babij Jar. Det er det, der har knækket ham, og det er derfor 
snarere end på grund af sin ideologi, ifølge hvilken hans elskede er et 
undermenneske, at han må svigte hende. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00931/B_ger_jord_931097u.jpg" alt="" border="0"/></span></p><p>
Der er ansatser til et interessant psykologisk portræt af den skadede 
naziofficer. Det hele opsluges dog af jordemoderens hæmningsløse passion, 
der får hende til at begå uhyrligheder i lidenskabens navn. Og fordi hendes 
hovedperson ikke har øje for meget ud over sin egen fysiske radius, lader 
Katja Kettu også læserens radius være meget lille. 
</p><p>
Vi får således – ud over en fin oversigt bag i bogen, og tak for den – intet 
at vide om baggrunden for det, der beskrives. Det savner jeg, især fordi 
forfatteren så tydeligt, om end uudtalt, demonstrerer, at de historiske 
epoker og sociale omstændighederne former og i ulykkelige tilfælde ødelægger 
os som mennesker, og vi bliver værre end dyr. Jordemoderen deltager således 
i barbariske medicinske forsøg i en fangelejr. Hun erkender dog mod 
slutningen, at seksualiteten har sin begrænsning: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2624735/funklende-krigseventyr-foeles-som-verdensomsejling-under-murbrokkerne/">Funklende krigseventyr føles 
som verdensomsejling under murbrokkerne</a></p><p>
»Jeg har fået dig i rigelige mængder. Men først nu har jeg lært, at det ikke 
er kærlighed, der venter mig for enden af pikken, men træthed, lammelse, 
diverse infektionssygdomme, længslen, der er stærkest i det klare morgenlys, 
og evig skam. Krigen har mig i sit greb«.
</p><p>
Måske for at gengive begivenhedernes og frontens bølgen frem og tilbage – og 
måske for at sløre, at grundfortællingen er såre klassisk – springer Katja 
Kettu mellem fortællestemmer og tidspunkter i løbet af året 1944. 
</p><h3>
Kulørte og stærke virkemidler 
</h3><p>
Jeg ved ikke, om fintfølende finner ville mene, at de i denne roman skildres 
som ’ædle vilde’ i en eksotisme som den gamle med, at ’finnerne har let til 
kniven’. For der er mere blod, sved og tårer end tanker i denne version af 
deres historie. 
</p><p>
Men krig er jo, ligesom kærlighed, fuld af blod, sved og tårer. Og kan man 
leve med det kulørte og de stærke virkemidler, som det voldsomme emne også 
berettiger, og den sparsomme og ret grelle psykologi i ’Jordemoderen’, vil 
man være lødigt underholdt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2634208/umulig-kaerlighedshistorie-giver-ro/">Umulig kærlighedshistorie 
giver ro</a></p><p class=" bl-elem">
Det (sparsomme) historiske stof er vedkommende, og sproget flyder flot og 
slagfærdigt, også i Birgita Bonde Hansens oversættelse. Hun har blandt mange 
andre oversat Oksanen, Liksom og Hotakainen og er endnu et eksempel på, at 
gode oversættere, især fra utilgængelige sprog, er en berigelse for dansk 
litteratur. 
</p>	
</div>

</div></body></html>
