---
layout:     post
title: 	    "Winter is coming: Flere tusinde tog med til Westeros i Østre Anlæg"
post_author:	    
post_date:	    Tue, 14 Apr 2015 15:33:11 +0200
post_site:	    politiken.dk 
post_link:	    http://politiken.dk/ibyen/byliv/ECE2627212/winter-is-coming-flere-tusinde-tog-med-til-westeros-i-oestre-anlaeg/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Are you ready to go to Westeros?«, bliver der råbt ud over forsamlingen af 
mennesker, der sidder skulder ved skulder på græsset ved Østre Anlæg. 
</p><p>
Det røde skær fra et stort lærred oplyser de begejstrerede ansigter, og 
publikum svarer med et brøl. 
</p><p>
For dem, der ikke følger med i tidens største succes inden for tv-serier, er 
Westeros navnet på et fiktivt kontinent i tv-serien 'Game of Thrones', og i 
aften er folk troppet op på plænen ved siden af Statens Museum for Kunst for 
at se premieren på den længe ventede sæson 5 sammen. 
</p><h3>
Danske fans trodser kulden 
</h3><p>
Det er anden gang, filmfestivalen CPH PIX arrangerer en såkaldt open air 
sæsonpremiere på Game of Thrones. 
</p><p>
Folkene på tv-kanalen HBO, der producerer 'Game of Thrones', var noget 
skeptiske, da CPH PIX første gang skulle have en aftale på plads om en 
offentlig visning. De havde svært ved at forestille sig, at danske fans 
havde lyst til at sidde udenfor i april og se serie sammen. 
</p><p>
Men det havde de sidste år, og det har de også i år. Selvom temperaturen er 
dykket i løbet af en ellers solrig dag, og det blæser op. Det er ikke 
vinteren, der er på vej, men her er koldt. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/game_of_thrones_i___928116y.jpg" alt="" border="0"/><span class="caption"><span class="f-img-caption">Proviant. 
</span>Mange har taget skridtet længere end at medbringe en ekstra varm trøje. For dem, der er mødt op rigtig tidligt, er der næsten tale om små lejre. Foto: Joachim Adrian</span></span></p><p>
På Facebook har flere end 9.600 meldt deres ankomst, men som det tit er med 
Facebook-deltagere, er det sjældent alle tilmeldte, der kommer. 
</p><p>
Sidste år var cirka 2.500 samlet foran lærredet, og arrangørerne, der går og 
tænder fakler og gør klar, vurderer, at fremmødet er ved at nå samme højde 
nu, hvor klokken nærmer sig 21.00. 
</p><p>
CPH PIX har opfordret til at man kommer tidligt. Allerhelst klokken 21.00, en 
halv time før det hele går i gang, og det råd har veninderne Mette Møller 
Kofod og Marie Flarup Kristensen lyttet til. De får en plads allerbagerst 
under nogle træer, men med et godt udsyn til lærredet. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2621445/bliv-klar-til-game-of-thrones---det-politiske-spil-staar-aabent/">Bliv klar til 'Game of 
Thrones' - det politiske spil står åbent</a></p><p>
De følger begge med i serien og har set alle afsnit, forklarer Marie Flarup 
Kristensen. 
</p><p>
»Og så syntes vi, at det lød hyggeligt og sådan lidt præ-sommer-agtigt. Men 
det er godt nok lidt koldt«, siger Mette Møller Kofod. 
</p><p>
Derfor har de medbragt liggeunderlag og soveposer og er godt pakket ind i 
overtøj. I det hele taget er dresscoden ved arrangementet nærmere hue og 
vanter end ’kom som din yndlings GoT-karakter’, selvom man skimter en smule 
udklædning under de tykke frakker nogle steder. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00928/game_of_thrones_i___928085y.jpg" alt="" border="0"/><span class="caption"><span class="f-img-caption">Stort. 
</span>Sidste år var fremmødet ved arrangementet så stort, at man i år har flyttet på lærredet for at give alle det bedste udsyn. Selv bagerste række kan følge med. Foto: Joachim Adrian</span></span></p><p>
Et afsnit af 'Game og Thrones' varer lidt under en time, og på den tid kan der 
nå at ske rigtig meget i seriens univers. Således går fans af både bøgerne 
og serien rundt i en mere eller mindre konstant frygt for, at det er deres 
yndlingskarakterer, der skrider i svinget næste gang. 
</p><p>
Det er på en måde »skønt«, at så mange dør i serien, men selvom Mette Møller 
Kofod og Marie Flarup Kristensen håber på en actionfyldt sæsonstart, så har 
de også deres favoritter blandt karaktererne, og de må for alt i verden ikke 
dø. 
</p><p>
Temaet er tydeligvis ’de stærke kvinder’. 
</p><p>
»Jeg er vild med Brienne of Tarth«, siger Marie Flarup Kristensen, og Mette 
Møller Kofod er enig med hende i, at den androgyne og ærefulde kæmpekvinde, 
der slås mod både mænd og bjørne, skal holdes i live. 
</p><p>
»Mere af hende! Og Arya (Stark, red.). Hun er helten. Hun må ikke dø«, 
tilføjer Mette Møller Kofod, der nok langt fra er den eneste, der har kastet 
sin kærlighed på drengepigen, der er draget ud på sin egen vendetta for at 
hævne familie og venners uretfærdige død. 
</p><h3>
Jubel og tyssen 
</h3><p>
Da showet endelig går i gang bølger råbene igen gennem de fremmødte. 
</p><p>
Først bliver de fire forudgående sæsoner opridset i et resume. Publikum jubler 
af begejstring, når dem, vi ikke kan lide, dør, og når dem, vi godt kan 
lide, toner frem på skærmen. 
</p><p>
Og da det nye afsnit fylder lærredet, virker det som om, jubelen ingen ende 
vil tage. Indtil larmen pludselig lægger sig, og der bliver lige så stille 
som i en biografsal på græsset blandt de flere tusinde fans. 
</p><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00928/game_of_thrones_i___928083y.jpg" alt="" border="0"/><span class="caption"><span class="f-img-caption">Indpakning. 
</span>Publikum er blevet opfordret til at komme udklædt, men det er svært at vurdere, hvor mange der har taget den opfordring til sig under tæpper og overtøj. Foto: Joachim Adrian</span></span></p>	
</div>

</div></body></html>
