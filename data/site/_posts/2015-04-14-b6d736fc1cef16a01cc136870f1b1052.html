---
layout:     post
title: 	    "Søren Ryge: Hør eksperten fortælle om Roundup"
post_author:	    
post_date:	    Tue, 14 Apr 2015 06:00:35 +0200
post_site:	    politiken.dk 
post_link:	    http://politiken.dk/forbrugogliv/boligogdesign/bolighaven/boligsporgsmaal/ECE2622936/soeren-ryge-hoer-eksperten-fortaelle-om-roundup/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Søren Ryge Petersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00687/S_ren_Ryge_Petersen_687633g.jpg" alt="" border="0"/></span></p><p>
Brevkasse om have, natur og dyr. 
</p><p>
Søren Ryge Petersen har skrevet om have og livet derude i Politiken siden 
1984. 
</p><p class=" bl-elem">
Spørg om det derude: <a class=" bl-elem" href="mailto:soren.ryge@pol.dk">soren.ryge@pol.dk </a></p>
</div>
</div><p><b>Søren Ryge Petersen:</b></p><p>
Roundup nævnes sjældent i disse spalter, fordi vi egentlig helst vil tie det 
ihjel. Men eftersom det stadig kan købes af alle, og det er almindeligt 
kendt, at man kan bruge det til bekæmpelse af uønsket plantevækst, dukker 
det frem med sjældne mellemrum. F.eks. påskelørdag, hvor jeg fortalte om at 
bruge Roundup, når man ønsker at slå buske og træer ihjel uden at fjerne dem 
helt. At man simpelthen klipper eller fælder og derpå pensler snitfladen med 
en smule Roundup. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2613571/soeren-ryge-ganske-faa-draaber-roundup-kan-vaere-et-gode/">Søren Ryge: Ganske få dråber 
Roundup kan være et gode</a></p><p>
Og indrømmet: Min viden om denne plantegift er udelukkende baseret på det, jeg 
har læst og hørt igennem de mange år, midlet har været brugt og diskuteret. 
Derfor byder jeg skov- og landskabsingeniør Lars Madsen velkommen, når han i 
nedenstående tager mig og mange andre i skole og fortæller mere udførligt om 
anvendelsen af Roundup, der ikke er så enkel, som man måske tror. Personlig 
bed jeg mærke i den med pilen, som ikke kan bekæmpes nu, fordi plantesaften 
presser giften ud. Den er logisk, men jeg har ikke hørt den før, og derfor 
venter jeg med operationen på de mange selvgroede pilebuske, der er lige så 
talrige på min jord som brændenælder. 
</p><p><b>Lars Madsen, skov- og landskabsingeniør:</b></p><p>
Enten roder du lidt rundt i, hvordan Roundup virker, eller du får det 
forenklet lidt for meget. Roundup virker ved at blokere for fotosyntesen, 
men det kræver samtidig, at det bliver sendt rundt i hele planten, også 
roden. Ellers opnås den ønskede effekt ikke. Især buske, træer og planter 
med pælerod kan være ganske svære at sprøjte væk, da det kræver en balance 
mellem, hvor meget aktivt middel der anvendes og evnen til at få den fordelt 
i hele planten inklusive roden. 
</p><p>
Jeg har selv for efterhånden mange år siden bl.a. skåret pil ned i 
skovrejsninger om efteråret, hvor vi penslede snitfladerne med en 50 procent 
opløsning for at hæmme genvækst. Vi ville kun hæmme, så de træer, der var 
plantet, kunne vokse fra pilen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/ECE2606482/danskere-sproejter-med-farlig-gift/">Danskere sprøjter med farlig 
gift</a></p><p>
En anden udfordring er den forkætrede bjørneklo, der med sit store bladareal 
kan kræve flere sprøjtninger at bekæmpe effektivt. Udfordringen er, at hvis 
man bruger for meget, vil dele af planten dø og resten vokse videre, nogle 
gange med fornyet kraft, da den så er ene om hele roden. Derfor kan en 
gensprøjtning være en bedre løsning end at øge dosis. Det er meget sjældent, 
man opnår en mere effektiv bekæmpelse ved at øde doseringen, der sker som 
regel det modsatte. 
</p><p>
Det er noget, mange, som ikke har det nødvendige kendskab til sprøjtemidler, 
ikke er opmærksomme på. Det er meget bedre at tilpasse doseringen til det, 
man ønsker at bekæmpe. Derfor er de færdige blandinger, man kan købe, ikke 
ret meget værd ... 
</p><p>
Hvad angår spild, er der forskel på de forskellige jordtypers evne til at 
nedbryde resterne. Ligesom mængden af restmidler vil have betydning for 
nedbrydningens hastighed og eventuelle efterladenskaber efter nedbrydningen. 
Der vil næppe være rester, som kan skade miljøet efter en enkelt sprøjtning, 
som man for eksempel tidligere anvendte i skovbruget, når en ny bøgekultur 
skulle anlægges, og der vil gå cirka 120 år inden næste gang. 
</p><p>
Noget andet er, når midlet anvendes på for eksempel landbrugsjord hvert år; 
her vil meget lettere kunne ske en ophobning af stoffer, som er svært 
nedbrydelige. Man skal især være forsigtig, hvis man anvender Roundup på 
belægninger. Da vil alt det overskydende sprøjtemiddel samles i revnerne, og 
der vil komme en stor koncentration lige der, som især efter nedsivning 
under fliserne kan være svær at nedbryde. Derfor frarådes sprøjtning på 
belægninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/bolighaven/boligsporgsmaal/ECE2474887/soeren-ryge-gaar-til-bekendelse-jeg-har-brugt-roundup/">Søren Ryge går til bekendelse: 
Jeg har brugt Roundup</a></p><p>
Jeg er ikke den store tilhænger af Roundup, bestemt ikke i private haver. 
Havefolket mangler simpelthen basal viden om, hvordan det anvendes korrekt. 
Desuden findes der tit et alternativ, der er væsentlig mere miljøvenligt og 
ikke koster ret meget mere. En buskrod kan mange gange fjernes ved 
rodfræsning eller ved gentagne gange at fjerne nyskud og så lade den 
’forsvinde’ i en beplantning. Pil skal for eksempel smøres om efteråret, for 
at Roundup virker; her om foråret vil trykket fra den opstigende saft 
bevirke, at en smøring af snitfladen ikke har nogen effekt. Sprøjtemidlet 
bliver nemlig trykket ud af planten. Modsat vil den om efteråret blive 
fordelt i planten, da saften jo på det tidspunkt går den modsatte vej. 
</p><p class=" bl-elem">
Brugt korrekt og kun få gange kan Roundup være et effektivt middel til 
bekæmpelse af for eksempel bjørneklo og andre planter, som er genstridige at 
få fjernet, men kun i naturligt samspil med de øvrige planter på stedet. Det 
betyder, at en stor forekomst af for eksempel bjørneklo de første par gange 
kan bekæmpes med sprøjtning, men efterfølgende kan det være en fordel at 
fremme konkurrencen fra de øvrige planter på stedet. Det kan ske ved at 
stikke bjørnekloen med en spade, så den forhindres i at vokse og især sætte 
frø. Når vi er så langt henne på året, at frøsætning ikke længere kan nås, 
er bekæmpelse af dem ligegyldig det år. 
</p>	
</div>

</div></body></html>
