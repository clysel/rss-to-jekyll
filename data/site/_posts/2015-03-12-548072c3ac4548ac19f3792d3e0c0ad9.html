---
layout:     post
title: 	    "Julie Zangenberg og Aqua-Lene optræder i 'Hairspray'"
post_author:	    
post_date:	    Thu, 12 Mar 2015 11:30:11 +0100
post_site:	    politiken.dk 
post_link:	    http://politiken.dk/ibyen/scene/ECE2584278/julie-zangenberg-og-aqua-lene-optraeder-i-hairspray/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er ikke kun Aqua-Lene, der debuterer, når Tivoli i 2016 sætter musicalen 
'Hairspray' op. 
</p><p>
Også skuespillerinden Julie Zangenberg har sagt ja til sin første 
musical-rolle. Det afslørede Tivoli i dag på et pressemøde, hvor de formelt 
løftede sløret for den nye musical, der skal følge op på succeser som 
'Grease' og 'Dirty Dancing'. 
</p><p>
»'Hairspray' er den sjoveste, mest højenergiske og hjertevarme musical, jeg 
kender. Vi har landet et »powerhouse cast« med kæmpe stor tyngde og talent, 
og jeg glæder mig afsindigt meget allerede nu, til vi kommer i gang«, siger 
Nikolaj Koppel, der er underdirektør for kultur i Tivoli. 
</p><h3>
Pyt med kroppen - bare man må danse
</h3><p>
Musicalen foregår i 1960´ernes USA, i en tid hvor løssluppenhed, frihedstang 
og mod på at ændre racefordommene har greb i de unge. Tracy Turnblad, en 
stor teenager med stort hår og et endnu større hjerte, drømmer om at deltage 
i The Corny Collins Show. Tracy har bestemt ikke en klassisk dansekrop, men 
det blæser hun på. 
</p><p>
Der går ikke lang tid før, hendes dansetalent opdages, og hun folder sine 
talenter ud i showet. Midt i det hele danser hun med stor selvfølgelighed 
ind i sit livs kærlighed, den hotte teenagestjerne Link Larkin. 
</p><p>
Med i den danske udgave af musicalen er også Silas Holst, Martin Brygmann, 
Caroline Henderson, Johannes Nymark og Jesper Lohmann. 
</p><p class=" bl-elem">
'Hairspray' får premiere i marts 2016 i Tivolis Koncertsal. 
</p>	
</div>
</div></body></html>
