---
layout:     post
title: 	    "Sådan skal Femernprisen presses ned"
post_author:	    Ulrik Andersen
post_date:	    Wed, 18 Feb 2015 17:01:12 +0000
post_site:	    ing.dk 
post_link:	    http://ing.dk/artikel/saadan-skal-femernprisen-presses-ned-174219
---
<html><body><div><section class="body"><p>Femerntunnellens økonomiske reserve på 6,7 mia kr. forsvandt tirsdag aften og trafikforligets partier blev bedt om 2,2 mia. kr. ekstra, da et nyt budget afslørede, at entreprenørernes tilbud på forbindelsens fire hovedentrepriser lå langt over Femern A/S’ eget prisoverslag.</p>
			<p>Transportministeren har derfor givet Femern A/S ‘en klar opgave med at forhandle priserne ned,’ inden september, som det blev formuleret i en pressemeddelelse.</p>
			<p>Femern A/S vil af hensyn til forhandlingssituationen ikke oplyse, hvordan selskabet kunne skyde 8,9 mia. kr. forkert i sit prisoverslag eller komme ind på, hvilke dele af projektet, der uventet er steget i pris. Selskabet vil heller ikke uddybe, hvad der skal forhandles om.</p>
			
			<p><figure class="plugin right zoomable"><img data-original-image="http://ing.dk/sites/ing/files/femern_illu.jpg" src="http://ing.dk/sites/ing/files/styles/w1120_media_right/public/femern_illu.jpg?itok=Vqu_95Tn" alt=""/></figure><aside class="plugin right box"><br/><strong>Fokus på Femern</strong><br/>
			I slutningen af februar fremsætter transportministeren lovforslag til den faste forbindelse ved Femern Bælt. Herefter kan byggeriet til 46 milliarder kr. gå i gang.</aside></p>
			<p>Den 17,6 km lange sænketunnel er genstand for stærkt modstridende holdninger: Trafikforskere kan ikke blive enige om trafikprognoserne, økonomer skændes om tilbagebetalingstiden, og tyske miljøaktivister ønsker tunnelen langt væk.</p>
			<p>I en række artikler op til den politiske vedtagelse forsøger Ingeniøren at give et overblik over, hvad der er op og ned i sagen om Femern-forbindelsen.<br/><aside class="plugin reference info_graphics"><a class="content" href="http://ing.dk/infografik/femern-forbindelsen-fra-bro-til-saenketunnel-173954">
			    <img src="http://ing.dk/sites/ing/files/styles/w1120_reference_illustration/public/images/50928.jpg?itok=lU1c_kY7" alt=""/></a>
			  
			</aside><br/>
			»Vi vil ikke sige meget, når vi er inde i et forhandlingsforløb, men entreprenørerne har givet udtryk for, at tidsplanen er meget ambitiøs. Vi analyserer den samlede situation nu. Heri indgår blandt andet tidsplanen,« siger Ajs Dam, kommunikationsdirektør i Femern A/S.</p>
			<p>Entreprenørerne har i den nuværende kontrakt fået 6,5 år til at bygge tunnellen. Tidsplanen var fastsat i forhandlinger med Tyskland, men  den tyske transportminister meddelte i december måned, at banedelen af de tyske landanlæg ville blive forsinket. Det giver Femern A/S en mulighed for at forlænge byggeriets deadline, hvis det kan give lavere priser, siger Venstres transportordfører Kristian Pihl Lorentzen.</p>
			
			<p>»Jo kortere anlægsperioden er, jo større kapacitet skal entreprenøren mønstre. Hvis vi kan forlænge byggeperioden, behøver han ikke så meget mandskab, og han kan også nøjes med en mindre fabrik til støbning af tunnelelementer, hvis der ikke skal støbes så hurtigt.«</p>
			<p>En længere byggeperiode åbner også for, at ét entreprenørkonsortium kan komme til at stå for udbuddets to tunnelkontrakter.</p>
			<p>»Kan ét entreprenørmanskab klare hele tunnellen, vil der være muligheder for besparelser,« argumenterer Kristian Pihl Lorentzen.</p>
			
			<p>Femernforbindelsen benytter sig af en såkaldt ‘design and build’-kontrakt, der, ifølge Femern A/S’ egne oplysninger, blandt andet er valgt for at skabe sikkerhed omkring placeringen af risiko.</p>
			<p>»Der kan være steder, hvor entreprenørerne er usikre på, hvor risiciene egentlig ligger, og det tager de sig betalt for. Kan man få afklaret det, vil det også kunne få prisen ned,« siger transportordfører Kim Christiansen fra Dansk Folkeparti.</p>
			<p>Femernforligets parter skal godkende den endelige kontrakt til september.</p>
		</section></div></body></html>
