---
layout:     post
title: 	    "Analyse: FCK har alt for få offensive knapper"
post_author:	    
post_date:	    Mon, 02 Mar 2015 08:22:50 +0100
post_site:	    politiken.dk 
post_link:	    http://politiken.dk/sport/fodbold/ECE2569178/analyse-fck-har-alt-for-faa-offensive-knapper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvis mesterskabet igen i år glipper for FC København, er der en ting, som 
kommer til at skrige særligt højt i evalueringen: De få mål. 
</p><p>
Blot 21 mål er det blevet til i 19 kampe. 
</p><p>
Et markant lavpunkt når man ser over de seneste sæsoner for københavnerne. 
Sidste sæson, hvor FCK også havde problemer, var målsummen på 35 efter 19 
runder. I 2013 var den på 42, i 2012 33, i 2011 50, og i 2010 havde FCK 
scoret 36 gange efter 19 runder. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/ECE2568938/fck-taber-paa-et-selvmaal-og-guldet-er-langt-vaek/">FCK taber på et selvmål, og 
guldet er langt væk</a></p><p>
I 1-0 nederlaget til OB blev københavnernes problemer med det vigtigste og 
sværeste i fodbold endnu en gang udstillet. For selvfølgelig skulle de bare 
have scoret på en af de mange chancer, der var i Odense. Og spillet var der 
intet at sætte på, klasssisk massivt FCK-tryk med masser af dødbolde. 
</p><h3>
For få angrebsmuligheder 
</h3><p>
Men forløbet af kampen indeholdt meget forklaringen og problemerne for FCK. 
</p><p>
For FCK’s offensiv rummer lige nu ikke nok løsninger. 
</p><p>
20-årige Ludwig Augustinsson har på imponerende vis nærmest lukket hullet 
efter Pierre Bengtsson på venstrebacken efter to kampe. Svenskeren pisker op 
og ned af kanten og slår skarpe indlæg, som giver muligheder. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2563924/fck-back-satser-paa-koebenhavn-foer-turen-skal-gaa-ud-til-en-storklub-i-europa/">FCK-back satser på København, 
før turen skal gå ud til en storklub i Europa</a></p><p>
Dem formåede hverken Nicolai Jørgensen eller Andreas Cornelius at udnytte i 
Odense søndag, men fint nok, den angrebsåbning skal nok give mål på andre 
dage. 
</p><p>
Det andet markante angrebstræk, FCK kan mønstre lige nu, er Nicolai Jørgensens 
individuelle kvaliteter. Han kan og vil i mange kampe afgøre kampe med sine 
drible- og skudfærdigheder, der er i særklasse i Superligaen. 
</p><p>
Og det er i grove træk så det. For FCK har ikke andre troværdige offensive 
træk end de to muligheder i øjeblikket. 
</p><p>
Og når Andreas Cornelius stadig ikke har ramt sit tidligere niveau, så vil det 
over flere kampe give et forløb som i Odense, hvor man gør meget rigtig, men 
ikke får udbytte af det. 
</p><p>
Det er i de kampe, FCK savner alternative offensive virkemidler. En dribler, 
en målfarlig midtbanespiller, en anden målscorer, som Igor Vetokele, der 
måske ikke imponerede alle, men scorede 13 mål sidste år. De mål mangler nu. 
</p><h3>
Dødboldspatentet er væk 
</h3><p>
Et andet problem er det normalt så patenterede FCK-varemærke som dødbolde, som 
nærmest er gledet helt ud af målligningen. Ingen mål på hjørnespark er det 
blevet til i år. 
</p><p>
Mod OB kunne Ståle Solbakken sætte otte primært blodfatige missede forsøg ind 
på den konto. Imens har FC Midtjylland brilleret og scorede på sit eneste 
hjørnespark i kampen mod Brøndby. En forskel på ni point kan sagtens ligge i 
en åndssvag dødboldsstatistik. 
</p><p><b class="ext-link">Læs også</b><a class="embeddedlink" href="http://politiken.dk/sport/fodbold/superligaen/ECE2569098/broendby-og-fcm-deler-i-drama-paa-raedselsfuld-bane/">Brøndby og FCM deler i drama 
på rædselsfuld bane</a></p><p>
Med Brøndbys heroiske uafgjort mod FC Midtjylland er mesterskabskampen ikke 
helt lukket endnu for Ståle Solbakkens flok. 
</p><p class=" bl-elem">
Men så skal der ske noget med offensiven, for et snit på lige over et mål per 
kamp er der altså ikke vundet mange mesterskaber med gennem tiden. 
</p>	
</div>
</div></body></html>
