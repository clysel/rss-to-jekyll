---
layout:     post
title: 	    "Monty Python-komikers erindringer er morsomme - men mest for fans"
post_author:	    
post_date:	    Sun, 19 Apr 2015 18:50:06 +0200
post_site:	    politiken.dk 
post_link:	    http://politiken.dk/kultur/boger/ECE2634258/monty-python-komikers-erindringer-er-morsomme---men-mest-for-fans/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Alle, der har set filmen ’Monty Python og de skøre riddere’, kan huske den 
scene, hvor kong Arthur og Den Sorte Ridder kæmper med sværd ved en bro. 
Optrinnet ender med, at Den Sorte Ridder har mistet arme og ben, men nægter 
at give op og hånligt skriger efter sin modstander, at han skal komme 
tilbage. 
</p><div class="art-fakta article-box">
<h4 class="">
Boganmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Selvbiografi. John Cleese: Men altså ... 
</p><p>
Oversat af Jakob Levinsen. Gyldendal, 442 sider, 299,95 kroner. 
</p><p class=" bl-elem">
Har du Pluskort, får du 15 procent rabat på lagerførte bøger i Boghallen eller 
fri levering hos Saxo.com. Læs mere på <a class=" bl-elem" href="http://www.politiken.dk/plus" target="_self">www.politiken.dk/plus</a></p>
</div>
</div><p>
Det er en begavet, meget morsom og mindeværdig scene, der gør op med talløse 
dueller fra alverdens fægtefilm. Og den er af sådan en kaliber, at man – 
nogle i alle fald – må tænkte: Hvor i alverden får man dog ideen til sådan 
noget fra? Efter at have læst komikeren John Cleeses selvbiografi ved man, 
at inspirationen bag er en af Cleeses skolelærere på Clifton College, der 
yndede at underholde med anekdoter fra sin tid som soldat i to verdenskrige 
og abonnerede på antagelsen, at »hvis man ikke giver op, kan man ikke 
besejres«. </p><p>
Det er skægt, og i bogens lange løb er der adskillige steder, der løfter 
sløret for, hvor dette og hint komiske element stammer fra. Men hvis man 
forventer en læseoplevelse, der idelig afbrydes af latterbrøl og klasken på 
lårene, bør man overveje at søge andre steder hen. 
</p><h3>
Moderproblemer og britisk provins 
</h3><p>
For ’Men altså ...’, som memoirerne hedder i Jakob Levinsens fortræffelige 
oversættelse, er først og fremmest en levnedsskildring af den helt 
traditionelle slags. Og detaljeringsgraden er høj, ligesom fremstillingen er 
sirlig. Kender man John Cleese, og hvem gør vel ikke det, kan man næsten 
høre ham fortælle med sin helt særlige über-britiske diktion og <i>stiff 
upper lip</i>; det er Basil Fawlty fra ’Halløj på badehotellet’, der har 
taget beretterhatten på og nu åbner for posen med detaljer fra et liv 
genoplevet i erindringen. 
</p><div class="art-quote article-box">
<p class="quote"/>
<blockquote>
<p class="quote-txt">
Det mere end antydes, at morens barokke relation til sin livsverden ganske 
enkelt udgør selve omdrejningspunktet for den kulsorte komik, der siden 
skulle revolutionere den vestlige verdens humoristiske sindelag
</p>
</blockquote>
</div><p>
Indledningsvis er det mest fængende detaljerne om komikerens forhold til sin 
mor, der, som han siger, ikke var nogen dårlig mor; hun var bare mere 
optaget af at være bange for alt muligt end at være mentalt nærværende for 
sin familie. Man har fornemmelsen af, at den lange britiske entertainer er 
vokset op med en mor, der befandt sig på en anden planet og intet som helst 
anede om tilværelsen på denne klode. </p><p>
Og det mere end antydes, at morens barokke relation til sin livsverden ganske 
enkelt udgør selve omdrejningspunktet for den kulsorte komik, John Cleese og 
hans kumpaner i Monty Pythons Flyvende Cirkus siden skulle revolutionere den 
vestlige verdens humoristiske sindelag med. Det kommer meget fint til udtryk 
i en ordveksling, hvor (den voksne) Cleese efter at have hørt sin mor give 
ondt af sig over snart sagt alt, siger til hende, at han da kender en mand, 
der kan komme og gøre en ende på hende snarest. Først sker der ingenting, 
men så ler moren hjerteligt, så lettelsen sænker sig: Hun fattede det, pyha. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/interview/ECE2606713/john-cleese-life-of-muhammed-ville-vaere-livsfarlig-at-lave/">John Cleese: 'Life of 
Muhammed' ville være livsfarlig at lave</a></p><p>
Cleese bruger meget tid på at fortælle om sin opvækst og skolegang, og han 
benytter også lejligheden til at lange ud efter mentaliteten i den britiske 
provins anno efterkrigsårene. Beundringen for faren er til at tage og føle 
på. Han var forsikringsagent og så velanset, at han ikke behøvede at stemme 
dørklokker, fordi hans hæderlighed skaffede ham rigeligt med kunder. 
</p><p>
Cleese tegner billedet af en grandios småborger, der er stolt over at kunne 
give sin søn bedre vilkår end sine egne, og i den forbindelse kommer der 
også lige en sjov bemærkning om det uendelig hierarkiske i den britiske måde 
at se verden på. For Cleese kommer nemlig på en fin skole, ikke den fineste 
sammenlignet med de virkelig fine, men ikke desto mindre den sådan 
sjette-syvende-ottende-bedste af de bedre. Bevidstheden om rangordenen er 
stor. 
</p><h3>
Morsom, men mest for fans 
</h3><p>
Vejen til de skrå brædder gik via jura-studier og studenterrevy, inden det 
blev til BBC og en omvej over Amerika. Det var i universitetsårene, at 
Cleese rendte ind i de gutter, der skulle blive med-pythoner og 
skæbnefæller. Men dem kommer vi imidlertid ikke synderlig tæt på i den form 
for åbenhjertig blufærdighed, der karakteriserer hele historiens senere 
forløb. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/ECE2602335/john-cleese--fra-gakkede-gangarter-til-a-fish-called-wanda/">John Cleese: Fra gakkede 
gangarter til 'A Fish Called Wanda'</a></p><p class=" bl-elem">
Konkluderende må man nok sige, at det er en sjov mand, der har skrevet en bog, 
der bestemt er morsom, men nok mest for fans. Nye interesserede skal ikke 
begynde her, men snarere gå til det egentlige værk. Når det så er fortæret, 
kan man gå om bord i ’Men altså ...’, der til den tid formentlig er 
suppleret af det yderligere bind, der er i vente. 
</p>	
</div>

</div></body></html>
