---
layout:     post
title: 	    "Sjældent rekviem fyldte Københavns Domkirke med liflige melodier"
post_author:	    
post_date:	    Sun, 29 Mar 2015 10:00:20 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2608418/sjaeldent-rekviem-fyldte-koebenhavns-domkirke-med-liflige-melodier/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div><p>
Francine Vis (mezzo), Monica Groop (alt), Peter Lodahl (tenor), Simone 
Alberghini (baryton), Mika Kares (bas) med Copenhagen Phil og Københavns 
Drengekor. Dir.: Giancarlo Andretta. Københavns Domkirke. Fredag.
</p></div>
</div><p>
Alle musikelskere i 1830’erne kendte Gaetano Donizettis operaer. Han skrev op 
mod 70. En god del af dem med en handling, der er præcis lige så ligegyldig 
og forudsigelig, som sangene er klangskønne, teatralske og balancerede. 
</p><p>
For et par år siden tog et ungt lille operakompagni en af hans små enakters op 
igen: ’Natklokken’, om en ung mand, der forsøger at narre en apoteker på 
hans bryllupsnat for selv at komme i seng med bruden. Det er niveauet. 
</p><p>
I dag hører man tre af operaerne igen og igen, men aldrig hans kammermusik 
eller den, han skrev til kirken. Så opførelsen af hans 70 minutter lange 
rekviem for fem sangsolister, kor og drengekor plus orkester fredag aften i 
Vor Frue Kirke var så absolut en sjælden begivenhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2598701/russisk-dirigent-tog-sig-af-kraevende-aften-i-operaen/">Russisk dirigent tog sig af 
krævende aften i Operaen</a></p><p>
Det blev en oplevelse af en dødsmesse, der lød som en af mandens operaer. Plus 
lidt ekstra. Lige så dramatisk, lige så ekstremt i sine udsving og lige så 
scenisk i sin grundtanke. Selvfølgelig uden rigtige kulisser, handling og 
skuespil. Det var indbygget i sangen. Og på samme måde som i operaerne var 
det på lange stræk ligegyldigt, hvilke ord de sang. Når ikke der lige 
dukkede et helt barokt tonemaleri op, flettede ordene sig bare rundt om den 
samme stemning. 
</p><h3>
Fra helvedes flammer 
</h3><p>
Et af højdepunkterne var det voldsomme messeled ’Dies Irae’ – vredens dag – 
der snoede sig op fra helvedes flammer med rå kraft ledsaget af tordenpauker 
og messing. Eller ’Kyrie’ i begyndelsen, der vekslede smukt mellem 
højenergisk udblæsning og svale drengestemmer. Han kunne nogenlunde det 
hele, Donizetti. Lade musikken pulsere roligt og brede sig helt ud fra en 
enkelt figur, lade stemmerne jagte hinanden i labyrinter af indsatser eller 
samle alle kræfter i massiver af klang. 
</p><p>
Det lød godt med drengekoret. Når den klare klang af stemmer uden overtoner 
lagde sig som et stykke glas over orkester, mandsstemmer og solister, lød 
musikken let og enkel. De holder et imponerende niveau med præcise indsatser 
i et værk, der slet ikke er nemt med sine mange lagdelinger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2596152/vigtig-fransk-opera-endte-som-et-flop/">Vigtig fransk opera endte som 
et flop</a></p><p>
Måske kan man sige, at Donizetti kunne næsten alt. Fredag virkede det 
indimellem, som om manden havde svært ved at komponere ulykken. Det er måske 
nok uretfærdigt at dømme ham som producent af metervaredramatik, hvor tekst 
og handling bare er en undskyldning for at få lov til at synge smukke 
melodier. 
</p><div class="art-quote article-box">
<p class="quote"/>
<blockquote>
<p class="quote-txt">
Hvordan skal man egentlig forholde sig til dybt alvorlig musik, der klinger så uendelig 
sødt og skønt? 
</p>
</blockquote>
</div><p>
Men hvordan skal man egentlig forholde sig til dybt alvorlig musik, der 
klinger så uendelig sødt og skønt? Der var dele i midten, hvor man glemte, 
at musikken var en illustration af menneskets underkastelse foran Gud. Hvor 
vi strengt taget kunne have overværet ’Natklokken’. Men der var også steder, 
hvor dobbeltheden gav rigtig god mening. For hvem har sagt, at man ikke kan 
være seriøs uden at blive alvorstynget?</p><h3>
Ufokuseret lydbillede 
</h3><p>
Netop solistholdet bidrog til dobbeltheden. De fem primært internationale 
sangere var rigtig homogent sat sammen. Med mezzoen Francine Vis som en 
fascinerende mørkbejdset stemme til det lyse i melodierne og med alle fem 
som rigtige operasolister med bredde og alvor i udtrykket. Godt hjulpet på 
vej af dirigenten Andretta, der godt kunne lide at slå konklusionerne fast 
med store søm. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2567793/copenhagen-phil-byggede-bro-fra-folkeligt-til-fint/">Copenhagen Phil byggede bro 
fra folkeligt til fint</a></p><p>
Det var som altid ikke noget problem at forestille sig evigheden i Domkirken. 
Musikken hang i rummet i fem lange sekunder efter et enkelt anslag. Den 
store arkitektur gør akustikken rigtig svær. Jeg sad bagest i forreste 
sektion, og her kunne man med god vilje høre det meste, selv om den enormt 
lange efterklang gjorde lydbilledet virkelig ufokuseret. Ikke så meget 
solister og kor som instrumentalisternes indsatser, der var svære at skelne 
fra hinanden. 
</p><p class=" bl-elem">
Folk med plads midt i kirken lød noget slukørede efter koncerten, men 
spørgsmålet er, om Copenhagen Phil, der er vant til rummet, kunne have 
grebet det anderledes an? Om et endnu mindre orkester eller en placering 
langt fra den høje hvælving måske ville hjælpe? 
</p>	
</div>
</div></body></html>
