---
layout:     post
title: 	    "Tidevandslagune skal forsyne 155.000 walisere med strøm"
post_author:	    Mie Stage
post_date:	    Tue, 17 Feb 2015 16:33:00 +0000
post_site:	    ing.dk 
post_link:	    http://ing.dk/artikel/tidevandslagune-skal-forsyne-155000-walisere-med-stroem-174195
---
<html><body><div><section class="body"><p>De 10 mia. kroner fra investorer skulle være på plads, og myndighederne er også ved at være klar til at vende tommelfingeren endeligt opad til walisernes store energiprojekt: Tidal Lagoon Swansea Bay.</p>
			<p>Titlen dækker over en kunstig tidevandslagune, som skal bygges i Bristolkanalen og optimalt set forsyne 155.000 walisere med strøm gennem 120 år, skriver <a href="http://www.tu.no/bygg/2015/02/17/ny-kunstig-lagune-skal-forsyne-155.000-hjem-med-strom">Teknisk Ukeblad</a>.</p>
			<p>At Bristolkanalen er ideel til formålet, skyldes, at den har verdens næststørste tidevandsforskel på hele 15 meter. Og med to gange daglig flod og to gange ebbe, er der meget kraft at hente ud af bølgerne.</p>
			<p><figure class="plugin right zoomable"><img data-original-image="http://ing.dk/sites/ing/files/1200037585.jpg" src="http://ing.dk/sites/ing/files/styles/w1120_media_right/public/1200037585.jpg?itok=e98ciLrc" alt=""/><figcaption> Lagunen skal generere strøm i 120 år. <cite>Foto: Tidal Lagoon Swansea Bay</cite></figcaption></figure></p>
			<p>Planen er at bygge et 9,5 meter langt dige, som spærrer et 11,5 kvadratkilometer stort søområde inde. Muren skal bestå af rør af en slags vævet plastic, som skal fyldes med sand og grus og dækkes med sten.</p>
			<p><figure class="plugin right zoomable"><img data-original-image="http://ing.dk/sites/ing/files/1200037586.jpg" src="http://ing.dk/sites/ing/files/styles/w1120_media_right/public/1200037586.jpg?itok=n3-IfNs_" alt=""/><figcaption> Over havets overflade vil der være en lille top med en sti, hvor turister og arbejdere kan færdes. <cite>Foto: Tidal Lagoon Swansea Bay</cite></figcaption></figure></p>
			<p>Ud mod havet vil en 550 meter lang betonbro rumme hulrum til 16 standard Kaplan-lavtryksturbiner, der kan udnytte tidevandsstrømmene ved både flod og ebbe. Turbinerne vil hver have en effekt på 20 MW, og ifølge projektoplægget skulle de kunne hver dag kunne generere strøm i 14 timer.</p>
			<p><figure class="plugin right zoomable"><img data-original-image="http://ing.dk/sites/ing/files/1200037583.jpg" src="http://ing.dk/sites/ing/files/styles/w1120_media_right/public/1200037583.jpg?itok=IYvhInIV" alt=""/><figcaption> Området har verdens næststørste tidevandsforskel, hvilket rummer store muligheder. <cite>Foto: Tidal Lagoon Swansea Bay</cite></figcaption></figure></p>
			<p>Det foregår på den måde, at når vandet stiger, sænkes barriererne i turbinehusene og lukker havvandet ude. Når tidevandet er på sit højeste, og forskellen på vandstanden inden i og uden for lagunen nærmer sig ti meter, åbnes der for sluserne, og så fosser vandet ind i lagunen og gennem turbinen. Herefter bliver sluserne lukket, indtil vandet trækker sig tilbage, hvorpå manøvren gentages.</p>
			<p><a href="http://www.tidallagoonswanseabay.com/default.aspx">Tidal Lagoon Swansea Bay</a>, som projektgruppen kalder sig, regner med, at anlægget vil have en levetid på 120 år, for turbinerne dog nok kun omkring 50 år.</p>
			<p>Et konsortium bestående af General Electric og Andritz Hydro har vundet kontrakten på godt 3 mia. kroner til at bygge de 16 turbiner, men efter aftale skal de fleste komponenter produceres i Storbritannien for at skabe flest mulige arbejdspladser her. Tidan Lagoon Power regner med, at det to år lange byggeprojekt vil kaste 1.800 arbejdspladser af sig.</p>
			<p>Ifølge Teknisk Ukeblad skal lagunekraftværket kobles på elnettet i 2018 og levere strøm fra 2019 – under forudsætning af, at alle de fornødne tilladelser snarest kommer i hus.</p>
			<p><strong>Her kan du se en animation af tidevandsprojektet</strong></p>
			<p><section class="video plugin"/></p>
			
			<p/></section></div></body></html>
