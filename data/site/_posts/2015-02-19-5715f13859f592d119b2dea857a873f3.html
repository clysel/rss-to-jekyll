---
layout:     post
title: 	    "Nu barberes facaden på underbudgetteret supersygehus"
post_author:	    Martin Bernth
post_date:	    Thu, 19 Feb 2015 05:47:13 +0000
post_site:	    ing.dk 
post_link:	    http://ing.dk/artikel/nu-barberes-facaden-paa-underbudgetteret-supersygehus-174221
---
<html><body><div><section class="body"><p>Det kommende supersygehus i Gødstrup ved Herning har efterhånden udviklet sig til en skandale. Først måtte en etage barberes af, så måtte udbuddet på råhuset gå om, da det viste sig at gå 40 procent over budget, og nu er den helt gal med facaden, <a href="http://jyllands-posten.dk/indland/ECE7460195/Nu-ryger-facaden-p%C3%A5-nyt-supersygehus/">skriver Jyllands Posten.</a></p>
			<p>Entreprenørernes bud på facadeentreprisen på samlet 254 millioner skal det nænrmeste bud ifølge Licitationen have været omkring 70-80 millioner over bygherrens skøn. Det svarer til en budgetoverskridelse på 30 procent, hvilket har fået bygherren til at annullere udbuddet.</p>
			
			<p>I stedet er entreprenørerne nu inviteret til at gennemgå facadebyggeriet for elementer, der kan undværes, så prisen kommer til at matche budgettet.</p>
			<p>»Vi gør byggeriet mere enkelt, kan man sige,« siger Michael Hyllegaard, der er projektchef på Det Nye Hospital i Vest Gødstrup, forkortet DNV-Gødstrup, til Jyllands Posten.</p>
			<p>Mere konkret forventer han, at der skal vil blive fjernet kosmetiske elementer som pudsede altaner og overliggende vinduesbånd, men forsikrer, at den nye underbudgettering ikke får indflydelse på supersygehusets funktionalitet.</p>
			
			<h2>Ingen vil tage ansvaret</h2>
			<p>De mange alvorlige budgetoverskridelser har fået projektchefen til at indkalde sin bygherrerådgiver, ingeniørfirmaet Niras og arkitektfirmaet Friis &amp; Moltke, til at regne de resterende udbud efter.</p>
			<p>»Vi kan jo ikke være tilfredse med, at der er kalkuleret forkert i denne størrelsesorden – og nu for tredje gang. Derfor har vi valgt en tredjepart om at lave kontrolberegninger på de resterende udbud i byggeriet, «siger Michael Hyllegaard til Jyllands Posten.</p>
			
			<p>Han vil dog ikke erkende, at projektet nu 'stopper op' og placerer samtidig ansvaret for de mange fejlskøn hos totalrådgiveren, konsortiet Curativa. Her vil man dog heller ikke påtage sig ansvaret, men finder det helt naturligt, at bygherren beder sin rådgiver regne deres arbejde efter.</p>
		</section></div></body></html>
