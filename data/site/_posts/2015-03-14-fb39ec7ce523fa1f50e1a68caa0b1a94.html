---
layout:     post
title: 	    "Hoteltjek: I seng med Herman Bang"
post_author:	    
post_date:	    Sat, 14 Mar 2015 13:00:26 +0100
post_site:	    politiken.dk 
post_link:	    http://politiken.dk/rejser/hoteller/ECE2586371/hoteltjek-i-seng-med-herman-bang/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<div class="art-fakta article-box">
<h4 class="">
<b>Godt og skidt:</b></h4>
<div class="fakta-body" data-buildingblock="embedded_factboxlink">
<p><a href="http://www.hermanbang.dk" target="_blank">Hotel Herman Bang</a>, 
Tordenskjoldsgade 3, 9900 Frederikshavn.
</p><p><b>Plus:</b></p><p>
Central beliggenhed
</p><p>
Hyggelige loftsværelser
</p><p>
Venligt personale
</p><p><b>Minus:</b></p><p>
For lidt afsætningsplads i brusekabine
</p><p>
Ventilationsanlæg larmer
</p><p class=" bl-elem">
Ingen sikkerhedsboks
</p>
</div>
</div><p>
»Herman Bang ødslede med pengene til rejser, spiritus og høj cigarføring. 
Derfor havde han ikke råd til at indlogere sig på hotellet, men boede i 
stedet hos sin gode ven Johan Knudsen på Bangsbo Hovedgaard i lange 
perioder. Jeg har fået fortalt, at forfatterkollegaen Gustav Wied ofte boede 
her med sin familie, og Herman Bang besøgte ham på hotellet. Derfor har vi 
opkaldt det efter Herman Bang«. 
</p><p>
Lars Dannervig overtog i 1999 Frederikshavns ældste hotel på 
Tordenskjoldsgade, som blev åbnet i 1882, sandsynligvis under navnet 
Hoffmanns Hotel. Indtil den bankuddannede Dannervig overtog hotellet, blev 
det drevet som discounthotel, og »når man sælger billigt, får man også 
billige gæster« ifølge Dannervig. 
</p><p><b>Beliggenhed og pris:</b> Hotel Herman Bang ligger centralt i Frederikshavn 
ved byens gågade. Langt er der heller ikke til fiskerbyens havnemiljø, og 
den populære Palmestrand med 90 importerede palmer fra Italien kan sagtens 
nås på en bycykel. Bag hotellet ligger dog en rummelig parkeringsplads, hvis 
mageligheden tager over. 
</p><p>
Værelsespriserne på Hotel Herman Bang svinger mellem 695 for et 
enkeltmandsværelse og 1.395 kroner for suiterne, men der er et hav af 
pakketilbud. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/Rejser_HotelTjek2_920607y.jpg" alt="" border="0"/><span class="caption"><span class="f-img-caption">Foto: 
</span>Morten Langkilde</span></span><b>Indretning:</b> Hotel Herman Bangs 53 værelser er gradvis blevet 
gennemrenoveret fra kælder til kvist og har fået et wellnesscenter, Den 
Syvende Himmel, som styres af Dannervigs søster. Værelse 427 helt oppe under 
loftet med skråvægge og fritliggende bjælker er også sat tiptop i stand. En 
specialitet er, at fladskærmen sidder i loftet på den skrå væg over sengen, 
og det fungerer faktisk fint. 
</p><p><b>Service og faciliteter:</b> Tilknyttet hotellet er også den amerikansk 
inspirerede Restaurant Empire, som ligeledes ejes af Dannervig og er en 
blanding af en amerikansk diner og en ’bar &amp; grill’-restaurant. 
Hvis stemningen bliver for munter i Empire, kan gæsten indtage sit måltid i 
hotellets spisesal, der også fungerer som morgenmadsrestaurant. 
</p><p>
Politiken spiste kun en udmærket omgang morgenmad på Hotel Herman Bang, mens 
aftensmåltidet blev indtaget hos Lise og Alfred Pichler i det over 260 år 
gamle Møllehuset til lyden af den klukkende Bangsbo Å. Kok og køkkenchef 
Pichler er fra Østrig, men »faldt for en frederikshavnerpige«, og det kan 
madglade danskere kun være glade for. 
</p><p>
Vi blev placeret udenfor på en slags gangbro eller lang, smal altan ved åen, 
skoven og en kæmpe rhododendron, og her sørgede tjeneren Kenneth for en lind 
strøm af lækkerier, selv om velkomstdrinken med navnet ’Strandvasker’ fik os 
til at studse et øjeblik. Det var dog kun, til vi havde smagt på blandingen 
af hjemmelavet hyldeblomstsaft, gin og danskvand, der passede perfekt til 
appetitvækkeren, en terrine af konfiteret andelår. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ferieidanmark/ECE2261018/frederikshavn-kommune-plantede-100-palmer-og-hoestede-succes/">Frederikshavn Kommune plantede 
100 palmer og høstede succes</a></p><p>
Forretten var avocadosuppe med jomfruhummer skyllet ned med en spansk verdejo 
efterfulgt af kalvemørbrad, rødvinsbraiseret svinekæbe og vildtfrikadelle 
som hovedret, hertil en pinot noir fra Chile. Profiteroles fyldt med 
vaniljecreme på romcreme udgjorde prædesserten, mens den egentlige dessert 
var en tærte med friske jordbær, jordbærsorbet, jordbærtrifli og 
hindbæriscreme. Dessertvinen var en sauvignon blanc Late Harvest fra den 
chilenske vingård La Playa. Afslutningen bestod af stempelkaffe, 
hjemmelavede macarons og nougatfyldte chokolader. 
</p><p>
To retter koster 260 kroner, mens tre løber op i 335, og fire retter fås for 
395 kroner. 
</p><p><b>Konklusion:</b> Hotel Herman Bang er et provinshotel af særdeles god 
standard til absolut rimelige priser, og så ligger det perfekt for gæster, 
som helst lader bilen stå. 
</p><p class=" bl-elem"><i class=" bl-elem">Politiken var inviteret af VisitNordjylland.</i></p>	
</div>
</div></body></html>
