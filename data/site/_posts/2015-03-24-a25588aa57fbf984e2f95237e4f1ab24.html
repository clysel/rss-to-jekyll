---
layout:     post
title: 	    "Ny Washington-ambassadør hentes i Thornings gemakker"
post_author:	    
post_date:	    Tue, 24 Mar 2015 20:45:58 +0100
post_site:	    politiken.dk 
post_link:	    http://politiken.dk/indland/politik/ECE2602708/ny-washington-ambassadoer-hentes-i-thornings-gemakker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er gang i en større rokade på de danske ambassadørposter rundt om i verden.
</p><p>
Udenrigsministeriet rokerer på tre poster i Washington, Ghana og Kroatien, 
oplyser ministeriet i en pressemeddelelse.
</p><p>
Statsministerens udenrigspolitiske rådgiver, Lars Gert Lose, besætter posten 
som ambassadør i USA, der blev ledig efter udnævnelsen af Jeppe 
Tranholm-Mikkelsen til generalsekretær for EU's ministerråd.
</p><p><b class="ext-link">LÆS ARTIKEL</b><a class="embeddedlink" href="http://politiken.dk/udland/int_europa/ECE2595906/europas-ledere-udnaevner-dansk-diplomat-til-topjob/">Europas ledere udnævner dansk 
diplomat til topjob</a></p><p>
Jeppe Tranholm-Mikkelsen er i øjeblikket Danmarks ambassadør i Bruxelles, men 
skulle have været den nye ambassadør i Washington.
</p><p>
Men fra juli sidder han altså ved siden af EU-præsident Donald Tusk ved 
topmøder som rådgiver og ansvarlig for omkring 2800 medarbejdere i 
rådssekretariatet.
</p><p>
Lars Gert Lose afløser ambassadør Peter Taksøe-Jensen, der forflyttes til New 
Delhi.
</p><p>
Tove Degnbol sætter sig i stolen som ambassadør i Ghana. Hun kommer fra en 
stilling som chef for Udenrigsministeriets udviklingsfaglige kontor.
</p><p>
»Ghana er udover at være prioritetsland for dansk udviklingsbistand også i 
stigende grad en vigtig politisk samarbejdspartner for Danmark i 
Vestafrika«, skriver Udenrigsministeriet.
</p><p>
Dermed hjemkaldes den nuværende ambassadør, Margit Thomsen, til 
Udenrigsministeriet.
</p><p>
Det sidste skifte står Anders Christian Hougaard for, da han bliver ambassadør 
i EU's nyeste medlemsland, Kroatien. Han er på nuværende tidspunkt 
ambassadør i Tehran i Iran.
</p><p class=" bl-elem">
Nuværende ambassadør i Zagreb i Kroatien, Poul Erik Dam Kristensen, hjemkaldes 
også til Udenrigsministeriet.
</p>	
</div>
</div></body></html>
