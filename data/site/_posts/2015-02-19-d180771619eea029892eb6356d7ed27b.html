---
layout:     post
title: 	    "Anonym Muhammed-tegner: »Læs noget andet. Så simpelt er det«"
post_author:	    
post_date:	    Thu, 19 Feb 2015 19:52:33 +0100
post_site:	    politiken.dk 
post_link:	    http://politiken.dk/kultur/boger/ECE2553486/anonym-muhammed-tegner-laes-noget-andet-saa-simpelt-er-det/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Over de seneste ti år har profeten Muhammed og Jesus siddet på en bar og 
drukket mørke øl. 
</p><p>
De snakker med en bardame, som de synes er lovlig blasfemisk, skrap og 
ødelæggende for deres religiøst funderede argumenter. De forsøger hver især 
at hverve hende til deres religion. 
</p><p>
De prøver blandet andet at vinde hende over ved at overbyde hinanden på de 
pinsler, som henholdsvis Gud og Allah kan diske op med, når den ateistiske 
bardame engang skal i helvede. 
</p><p>
Bardamen, som man i modsætning til Jesus og Muhammed (og deres ven Moses og i 
ny og næ andre religiøse figurer) aldrig ser, har som speciale at pille 
deres stærke og selvretfærdige holdninger ned med logisk argumentation. 
</p><p><b class="ext-link">LÆS OM BOGEN </b><a class="embeddedlink" href="http://politiken.dk/kultur/boger/ECE2550872/medier-overvejer-muhammed-artikler-noeje/">Medier overvejer 
Muhammed-artikler nøje</a></p><p>
»Ideen til en tegneserie, hvor Jesus og Muhammed snakker sammen, havde jeg 
haft længe, men jeg havde ikke gjort noget ved den, fordi jeg er så 
frygtelig dårlig en tegner. Men efter de danske Muhammedtegninger tænkte 
jeg, at nu måtte det være«, siger den britiske forfatter, som er i Danmark, 
og hvis udseende typisk ville stå beskrevet her, men i dag står ubeskrevet, 
af frygt for hvad der kan ske, hvis de forkerte folk finder ud af, hvem der 
står bag striben. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke en hadefuld tegneserie, den angriber ikke mennesker, men laver 
sjov med ideer
</p>
</blockquote>
</div><p>
Tegneren er meget nidkær om sin sikkerhed, ganske få af vedkommendes nære 
venner ved, at de kender forfatteren til den populære stribe, og 
tegneserierne bliver lagt på internettet gennem en lang række 
sikkerhedsforanstaltninger, så det ikke kan spores, hvor de kommer fra. Det 
lyder alvorligt, men sådan er aftalen med tegnerens familie, og den står han 
ved, selv om tegneren egentlig helst ville stå frem med ansigt. </p><p>
»Og det er altså ikke, fordi jeg får mange trusler eller negative kommentarer. 
Der er kommer faktisk nærmest ingen«. 
</p><p><i class=" bl-elem">Men du tegner profeten Muhammed en gang om ugen, når du lægger en ny 
tegneserie på nettet. Hvorfor tror du ikke, folk reagerer mere stærkt?</i></p><p>
»Det er ikke en hadefuld tegneserie, den angriber ikke mennesker, men laver 
sjov med ideer. Måske er det derfor. På den anden side tror jeg ikke, det 
vil stoppe en radikaliseret islamist fra at være virkelig vred over det«. 
</p><h3>
Krænket. Og hvad så? 
</h3><p>
Serien om de to venner er blevet et hit blandt mange af verdens 
intellektuelle, der hver onsdag følger med, når Jesus og Mo sidder i baren 
og drikker mørke Guinness-øl, sidder med ryggen til på en bænk og kigger ud 
i horisonten, ligger ved siden af hinanden i sengen og snakker og sidder i 
sofaen. 
</p><p>
På nettet fremhæver de striberne med de rolige og kammeratlige rammer, som 
alle bliver brugt af forfatteren, til at de to kan stikke til hinandens 
religiøse dogmer og især gøre grin med andre religioner end deres egne. 
</p><p>
»Jeg mener, at hvis du ikke vil tegne Muhammed, er det fint. Det er også fint, 
hvis du ikke vil se på billeder af ham. Du kan bare lade være. Men du kan 
ikke holde resten af verden fra at gøre det. Derfor gør jeg det, selv om jeg 
er dårlig til at tegne«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ledere/ECE2553173/blaa-terrorpakke-stikker-blaar-i-danskernes-oejne/">Blå terrorpakke stikker blår i 
danskernes øjne</a></p><p><i class=" bl-elem">Hvad er det, du gerne vil sige?</i></p><p>
»Overordnet set tror jeg, det ville være bedre for det enkelte individ og for 
verden som sådan, hvis folk holdt op med at tro på ting, som ikke passer. 
Jeg synes, det er vanvittigt, at folk tror sådan nogle ting, men det er helt 
fint med mig. Folk må tro på det, de vil. Men hvis de prøver at trække den 
her tankegang, der så åbenlyst er usand, ned over hovedet på andre, er det 
helt uhyrligt«. 
</p><p><i class=" bl-elem">Hvad er problemet i det?</i></p><div class="art-quote article-box">
<p class="quote"/>
<blockquote>
<p class="quote-txt">
Gud skrev ikke en bog. Det gjorde nogle mennesker, og de her mennesker var for 
de flestes vedkommende ret uvidende, og deres ideer er århundreder gamle
</p>
</blockquote>
</div><p>
»Ideen om en gud er ikke så dum, den kan jeg egentlig godt forstå. Men tanken 
om, at der findes en gud, der har skrevet en bog, er en virkelig dårlig idé. 
Gud skrev ikke en bog. Det gjorde nogle mennesker, og de her mennesker var 
for de flestes vedkommende ret uvidende, og deres ideer er århundreder 
gamle. Hvis du tror, det er det, som universets skaber tror på og i evighed 
mener, vi alle sammen skal leve efter, holder du bare alle andre tilbage. 
Det er en rigtig dårlig idé«. </p><p><i class=" bl-elem">Man kunne sige, at du bevidst gør folk kede af det. Hvad er dit svar, hvis 
nogen siger til dig, at de er blevet kede af det, du skriver og tegner?</i></p><p>
»Og hvad så?«, siger tegneren. 
</p><p>
»Det svar er i hvert fald en mulighed. Jeg mener, at det er et legitimt at 
sige sådan. Ja, alle bliver såret fra tid til anden. Du og jeg og alle 
andre. Og hvad så? Jeg kunne svare, at jeg er ked af, at du bliver såret, 
men det er ikke noget, jeg kan gøre noget ved. Lad være med at læse det, 
ville jeg sige. Læs noget andet. Så simpelt er det. Der findes alle mulige 
uhyrlige billeder og tanker på internettet, jeg ser ting, der krænker mig, 
hver eneste dag, men det er en del af det at være et voksent menneske i det 
21. århundrede, at du kan forholde dig til det. Det er en barnagtig idé, at 
dine holdninger skal beskyttes mod andre mennesker. Det er kun nødvendigt, 
hvis de ikke holder til at blive udfordret«. 
</p><h3>
Blasfemi-love hjælper ikke
</h3><p><i class=" bl-elem">Så folk, der argumenterer med deres religiøse følelser, er barnagtige?</i></p><div class="art-fakta article-box">
<h4 class="">
Fakta </h4>
<h5>
Jesus og Mo</h5>
<div class="fakta-body" data-buildingblock="embedded_factboxlink">
<p><b>Britisk religionssatirisk</b> tegneserie, der udgives på www.jesusandmo.net. 
Den første stribe udkom 24. november 2005. 
</p><p><b>Tegneren bag</b> er anonym. 
</p><p class=" bl-elem">
Et udvalg af striber udkommer i morgen på dansk. <b>Bogen udkommer</b> 
anonymt.
</p>
</div>
</div><p>
»Det vil være arrogant af mig at sige det. Der er mange religiøse mennesker, 
der gør gode og vigtige ting. Men jeg mener ikke, at det hjælper nogen at 
lovgive mod blasfemi og bede om at få beskyttet sine ideer«. </p><p><i class=" bl-elem">En fløj i ytringsfrihedsspørgsmålet siger, at selv om man må udtale sig, 
behøver man ikke at udtale sig, og at man derfor, selv om man gerne må 
krænke folks følelser, heller ikke behøver at krænke folks følelser. Hvad 
mener du om det standpunkt?</i></p><p>
»Nej, vi behøver ikke at udtale os. Men det er sundt for os at undersøge de 
ideer, der definerer os. Og hvis de ideer ikke er gode, kan det godt være, 
at vi ikke <i>behøver </i>at lave sjov med dem, men det er en god ting 
at gøre, fordi det er med til at ændre vores syn på religiøse ideer og 
dogmer, som ofte er ret tossede«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2553175/internationale-konventioner-goer-det-svaert-at-udvise-terrordoemte/">Internationale konventioner 
gør det svært at udvise terrordømte</a></p><p><i class=" bl-elem">Er det din opfattelse, at det er sværere at lave sjov med religiøse 
opfattelser end eksempelvis politiske eller seksuelle opfattelser?</i></p><p class=" bl-elem">
»Ja, helt klart. Det lader til, at de betyder mere for folk. Det er svært at 
sige, at Koranen bare er en bog, som oven i købet er en ret middelmådig bog. 
Når religion bliver til folks identitet, bliver emnet sværere at tage op, 
for hvis du siger, at religionen ikke er noget, du tror på, men noget, du 
er, bliver et angreb på den religiøse idé også et personligt angreb. Det er 
ærgerligt«. 
</p>	
</div>
</div></body></html>
