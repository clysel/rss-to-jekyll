---
layout:     post
title: 	    "Fire kvinder fortæller: Derfor anmeldte jeg ikke min voldtægt"
post_author:	    
post_date:	    Mon, 13 Apr 2015 14:46:12 +0200
post_site:	    politiken.dk 
post_link:	    http://politiken.dk/indland/ECE2626181/fire-kvinder-fortaeller-derfor-anmeldte-jeg-ikke-min-voldtaegt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/1_927907a.JPG" alt="" border="0"/></span><b>Louise, 27 år</b></p><p>
Det skete til en 18-års fødselsdag. Sent på aftenen sad jeg ude på trappen i 
opgangen og snakkede med nogle af rygerne. Der kom en ret irriterende gut, 
jeg ikke kendte, og sagde, at han ville sidde, hvor jeg sad. Jeg sagde nej, 
men han prøvede at sætte sig på skødet af mig, og da jeg skubbede ham væk, 
hev han mig ned på sit skød. 
</p><p>
Efter noget tid sagde han noget til mig, og da jeg drejede mig for at høre, 
hvad det var, kyssede han mig og pressede tungen ind i min mund. Jeg vendte 
chokeret hovedet. Sagde, at jeg ville op, men han tvangskyssede han mig bare 
igen. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg fortalte min kæreste, at det var sket. Han blev vred og slog op
</p>
<p class="sender">
Louise, 27 år 
</p>
</blockquote>
</div><p>
Jeg havde efterhånden en dårlig fornemmelse af situationen, men jeg var også 
meget meget fuld og kunne ikke tænke klart. Så jeg sagde, at jeg skulle 
tisse, for at komme væk. Jeg vaklede og havde svært ved at gå. Toilettet var 
nedenunder, og han fulgte med mig og støttede mig ned ad trappen. Men da vi 
kom ned, gik han ikke op igen, som jeg troede, han ville. Han gik med ind. 
Satte sig på toilettet og trak sin pik frem. Jeg lavede et eller andet 
rationale om at slippe med et blowjob og forsøgte at gå i gang med det. Han 
rev mig vredt væk. Han vendte mig om, hev mine strømpebukser ned og trængte 
op i mig. Det gjorde ondt, det han havde gang i. Han trak sig ud og spermede 
på gulvet. </p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2626177/de-faerreste-voldtaegter-bliver-anmeldt/">De færreste voldtægter bliver 
anmeldt</a></p><p>
Jeg havde hjertebanken og svedte af skræk, da jeg ringede til min far for at 
få ham til at hente mig. Dagen efter skrev jeg med en pige, jeg mødte til 
festen, og fortalte, hvad der var sket. Hun skrev, at jeg havde været min 
kæreste utro, at jeg er et dårligt menneske, og bad mig slette hendes 
nummer. Jeg fortalte min kæreste, at det var sket. Han blev vred og slog op. 
</p><p>
Jeg mærkede skylden over det, der var sket, på flere måder. Både fordi min 
veninde og min kæreste pålagde mig den. Men også inde i mig selv, fordi jeg 
følte, at det var mit eget ansvar, at jeg følte mig overgrebet, fordi jeg 
burde have skreget, råbt nej og ringet 112. Jeg skammede mig enormt meget 
over, at det kunne ske. 
</p><p>
For mig var det slet, slet ikke en mulighed at gå til politiet. Jeg troede, at 
der kun fandtes én form for voldtægt, nemlig når en fremmed mand overfalder 
én med kniv og truer med døden, hvis ikke man gør, som han siger, og at man 
selv skal skrige og råbe nej og prøve at ringe 112 fra sin mobiltelefon. 
Sådan kunne jeg ikke klassificere det, der var sket. Og så var der ligesom 
kun kategorien ’frivillig sex’ tilbage. Men det havde jo hverken været 
frivilligt eller sex, der der var sket. Men hvad var min oplevelse så? 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/3_927909a.JPG" alt="" border="0"/></span></p><p><b>Mona, 37 år</b></p><p>
et er 11 år siden, men jeg kan huske det hele meget tydeligt. Hvordan mine 
foldegardiner fra Ikea var rullet halvt ned. Hvordan mønstret på mit 
sengetøj så ud i lyset fra den lavtstående eftermiddagssol. Vi kyssede. Han 
ville gøre det analt, sagde han. Det ville jeg ikke, men han var stærk. 
Stærk, så han kunne holde mig, imens han gjorde det. Jeg græd og råbte og 
forsøgte at skubbe ham væk, men han blev ved. Det var så skidevæmmeligt. Der 
kom sæd og lort på dynen. 
</p><p>
Rasende råbte jeg bagefter, at det, han havde gjort, var helt vildt ulovligt, 
og at jeg kunne melde ham for det. Jeg var i chok. Han var ligeglad. Det 
prellede fuldstændig af på ham, at jeg havde sagt nej, og at han havde gjort 
noget forkert, for han syntes, det var rigtig dejligt, sagde han.Hans 
uforståenhed fik mig til at tvivle. Kunne jeg anmelde ham? I så fald for 
hvad? Jeg havde jo kendt ham i snart et år og frivilligt gået i seng med ham 
på helt normal vis gentagne gange, så hvem ville tro mig, når jeg gik til 
politiet uden fysiske beviser på, at det var mod min vilje? Det ville ende 
som ord mod ord. Ville jeg blive bebrejdet, at jeg selv havde inviteret ham 
indenfor og op i min seng? Havde jeg mon selv bedt om at blive offer for 
noget ubehageligt ved frivilligt at være sammen med en, der var sådan et 
røvhul? 
</p><div class="art-quote article-box">
<p class="quote"/>
<blockquote>
<p class="quote-txt">
For mig var voldtægt noget, hvor en mand springer ud af en busk og overfalder 
en vildfremmed kvinde
</p>
<p class="sender">
Mona, 37 år 
</p>
</blockquote>
</div><p/><p>
For mig var voldtægt noget, hvor en mand springer ud af en busk og overfalder 
en vildfremmed kvinde. Et overgreb, hvor man efterfølgende går totalt 
psykisk ned og er bange for at gå i seng med mænd. Sådan havde jeg det ikke. 
Jeg gik ikke ned med flaget, og så var det vel ikke en voldtægt, troede jeg. 
Så jeg kaldte det blot ’sex mod min vilje’, da jeg fortalte en veninde, hvad 
der var sket. 
</p><p>
Jeg tænker tit på, at det ville have været ganske anderledes, hvis han havde 
stjålet fra mig. Af en eller anden grund er det meget mere enkelt at forstå, 
at det er helt forkert. Lettere at stå fast på, at det ikke er ens egen 
skyld eller noget, man skal skamme sig over at blive udsat for. Ikke som en 
voldtægt, hvor man som offer skal bearbejde sin hjerne igen og igen for at 
huske på, at man ikke selv er skyld i det, der er sket. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2588185/ung-feminist-det-er-ret-stramt-at-vaere-kvinde-i-danmark/">Ung feminist: »Det er ret 
stramt at være kvinde i Danmark«</a></p><p>
I dag kalder jeg oplevelsen for voldtægt. Jeg er blevet bevidst om, at skylden 
og skammen har siddet så dybt i mig, fordi jeg som kvinde er opdraget til, 
at det er min egen opgave at passe på, hvordan jeg klæder mig og opfører 
mig, så jeg ikke bliver udsat for noget væmmeligt. Selv om jeg selv ved, at 
jeg ikke har gjort noget forkert, er det svært at holde fast i, når dele af 
samfundet mener, at man selv kan have skylden. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/4_927910a.JPG" alt="" border="0"/></span><b>Lea, 32 år</b></p><p>
Jeg var på ungdomsrejse til Calella sammen med et par veninder, da jeg var 17. 
Vi var egentlig alle tre ret uskyldige: For os handlede turen om at være på 
stranden om dagen og feste om natten, men ingen af os var så fokuseret på 
drenge og alt, hvad deraf følger. 
</p><div class="art-quote article-box">
<p class="quote"/>
<blockquote>
<p class="quote-txt">
Da jeg kom ud af badet, stod fyren, der havde fulgt mig hjem, inde ved min seng
</p>
<p class="sender">
Lea, 32 år 
</p>
</blockquote>
</div><p>
Første aften drak vi et par drinks, men jeg følte mig hurtigt meget fuld. På 
en måde helt dopet, så det diskotek, vi skulle ind på, ville ikke lukke mig 
ind. En fyr, jeg havde lært lidt at kende på busturen fra Danmark, tilbød at 
følge mig hjem til vores hotel. På vejen kastede jeg op, og da han satte mig 
af ved mit værelse, gik jeg direkte i bad. Jeg havde det dårligt, følte mig 
meget svimmel og slap og fik ikke lukket døren fra hotelværelset ud til 
gangen. Da jeg kom ud af badet, stod fyren, der havde fulgt mig hjem, inde 
ved min seng. Han tog fat i mig, lagde mig ned, tog sit tøj af og begyndte 
at dyrke sex med mig. Jeg var fuldstændig lammet. Slet ikke forberedt på, at 
det kunne ske. Jeg havde meget svært ved at styre både mine bevægelser og 
stemme, alt sejlede, og jeg prøvede at sige nej nogle gange, men kun en lav 
hvisken kom ud. Jeg fik et blackout, og han gennemførte. Det næste, jeg 
husker, er fra næste morgen, hvor mine veninder kom hjem og fandt mig nøgen 
i sengen med blod på lagenet. Jeg var jomfru. </p><p>
Mine veninder fulgte mig på apoteket, hvor vi fik fortrydelsespiller. Jeg 
følte lidt skam over, at jeg havde været så fuld og havde båret mig så 
pinligt ad. Vi talte ikke efterfølgende om episoden, og jeg overvejede ikke, 
at det skulle have været en voldtægt, i et par år, før en af de veninder, 
der var med på ferien, en dag i en bibemærkning, hvor vi talte om noget 
andet, pludselig sagde: »Vi skulle have anmeldt ham«. 
</p><p>
Der er flere grunde til, at jeg aldrig gik videre med historien om, hvad der 
skete. Jeg fortrængte det ubehagelige, og jeg følte mig overbevist om, at 
jeg selv var skyld i det, fordi jeg var blevet så fuld. På det tidspunkt var 
der endnu ikke fokus på ’drug rape’ og stoffer i drinks. Jeg tror, min 
voldtægt er en rigtig klassiker af den slags, hvor sagen er tabt på forhånd: 
Bevisbyrden er umulig at løfte. Der var ingen markante fysiske spor på mig, 
det kan ikke bevises, at jeg sagde fra, og det er nærmest med garanti en 
anden end min voldtægtsmand, der puttede stoffer i min drink. Hvem har 
interesse i på den baggrund at stille sig frem med en anmeldelse og 
udbasunere, hvad man er blevet udsat for, stille sig frem til offentlig be- 
og fordømmelse? Oveni ville jeg risikere at gøre min familie ulykkelig, 
fordi det altid har bekymret dem, om jeg kunne blive udsat for noget så 
slemt. Så jeg har aldrig fortrudt, at jeg lod være med at anmelde. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00927/2_927908a.JPG" alt="" border="0"/></span><b>Naja, 23 år </b></p><p>
Jeg er blevet voldtaget to gange. Den første gang var for to år siden på en 
bytur. Min veninde og jeg mødte tre fyre på en bar, og de købte en masse 
sprut til os, så vi blev utroligt fulde. De sagde, at de var bartendere på 
en stripklub længere nede ad gaden, og vi fulgte med dem derned, hvor de 
låste sig ind gennem bagdøren til de lukkede lokaler. Vi sad i baren og drak 
shots sammen, og derfra blev det hele sløret. 
</p><p>
Det næste, jeg husker, er, at min veninde blev hevet ind i et baglokale, imens 
jeg selv lå nøgen og græd på scenekanten, mens fyrene gjorde, som de ville. 
</p><p>
Så snart jeg kom ud derfra, tog jeg hjem til min kæreste. Jeg var dybt 
chokeret og meget beruset. Vi ringede til politiet og tog på skadestuen, 
hvor min veninde og jeg blev undersøgt. De fandt dna fra tre forskellige 
fyre. Jeg havde en rift i anus og blå mærker i skridtet og på inderlårene. 
Vi var begge to dækket af alkohol, som de havde kastet ud over os. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vidste, at jeg ikke ville anmelde episoden denne gang.
</p>
<p class="sender">
Naja, 23 år 
</p>
</blockquote>
</div><p> Forløbet, der fulgte, overraskede mig. Jeg skulle afhøres flere 
gange, hvor jeg genfortalte alt, hvad jeg kunne huske. En af gangene sad jeg 
med en kvindelig betjent, der begyndte at stille mig spørgsmål om, hvad jeg 
havde haft på. Om jeg havde været flirtende. Om jeg var fuld. Om jeg havde 
danset, mens vi var i byen, og om det var en seksuel dans. Både min veninde 
og vores venner blev spurgt om det samme. Vi var dybt chokerede og vrede 
over det. Sagen blev henlagt på grund af manglende beviser. Det var ord mod 
ord. 
</p><p>
Et halvt år senere var jeg faldet i søvn på sofaen til en privatfest hos en 
fyr, jeg ikke kendte særligt godt. Mine venner var gået, kunne jeg se, da 
jeg vågnede, og fyren lå bag mig og var godt i gang. Han lagde sig oven på 
mig, og jeg kæmpede og kæmpede for at få ham af. Han var megastærk, men jeg 
råbte og sparkede, og til sidst gav han op. Jeg vidste, at jeg ikke ville 
anmelde episoden denne gang. Jeg kunne ikke holde tanken ud, om at jeg måske 
igen skulle ind og spørges om noget, der kunne få mig til at fremstå, som om 
det var min skyld. Ville de blive endnu mere mistroiske, fordi jeg havde 
været udsat for voldtægt og voldtægtsforsøg to gange på et halvt år? 
</p><p>
Selv om jeg inderst inde vidste, at jeg ikke havde lagt op til noget, havde 
jeg ikke brug for at blive stillet i tvivl. Hvor er det egentlig latterligt. 
Uanset om jeg selv havde været med på noget og var sprunget fra midt i det 
hele, så kan det jo aldrig blive min skyld, hvis han tog mig mod min vilje. 
</p><p class=" bl-elem"><i class=" bl-elem">Kvinderne har fortalt deres historie til Politiken mod et løfte om 
anonymitet. Deres fulde navne er redaktionen bekendt.</i></p>	
</div>

</div></body></html>
