---
layout:     post
title: 	    "The Tallest Man on Earths medrivende sange mister noget i det større format"
post_author:	    
post_date:	    Mon, 11 May 2015 16:41:42 +0200
post_site:	    politiken.dk 
post_link:	    http://politiken.dk/kultur/musik/cd-beat/ECE2664251/the-tallest-man-on-earths-medrivende-sange-mister-noget-i-det-stoerre-format/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
The Tallest Man on Earth: Dark Bird is Home. </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Dead Oceans/ Playground Music.
</p><p class=" bl-elem">
The Tallest Man On Earth spiller på årets Roskilde Festival.
</p>
</div>
</div><p>
Svenske Kristian Matsson kalder sig for The Tallest Man on Earth, men siden 
debuten i 2006 har folkmusikeren på tre album lydt som det mest ensomme 
menneske på Jorden. 
</p><p>
Alene med sin guitar et eller andet hengemt sted i de svenske skove har han 
stået og hugget folksange ud i Dylan-traditionen og med sin sært modvillige 
stemme sunget om livets skyggesider. 
</p><p>
Ofte med tekster fulde af naturbilleder og med en presset desperation i 
stemmen, som om han på en gang selv har forvildet sig ind mellem 
fyrretræerne, men nu ikke har nogen anelse om, hvordan han skal komme hjem 
igen. 
</p><p>
Håbløsheden har Matsson ikke mistet på sit fjerde album som The Tallest Man on 
Earth. Indgangen til hans sange er stadig en lavmælt accept af, at livet 
først og fremmet er hårde tider og dybe sorte huller, man hele tiden 
skvatter ned i. 
</p><p><b class="ext-link">INTERVIEW </b><a class="embeddedlink" href="http://politiken.dk/kultur/musik/ECE1136856/jeg-stjaeler-fra-sade-man-alle-plager-mig-om-bob-dylan/">»Jeg stjæler fra Sade, man alle plager 
mig om Bob Dylan!«</a></p><p>
Man må berede sig på en tur i den eksistentielle hakkemaskine – og hans 
fabulerende melodier er igen en måde at komme gennem det på. Noget er dog 
radikalt anderledes. Matsson er ikke alene. 
</p><div class="art-quote article-box">
<p class="quote"/>
<blockquote>
<p class="quote-txt">
Indgangen til hans sange er stadig en lavmælt accept af, at livet først og 
fremmet er hårde tider og dybe sorte huller, man hele tiden skvatter ned i
</p>
</blockquote>
</div><p/><h3>
Væg til væg-storhed 
</h3><p>
Til at begynde med er åbningsnummeret ’Fields of Our Home’ lyden af manden 
mellem nåletræerne – med den let skrattende lo-fi-lyd af en guitar og de 
tyndslidte nervers stemmebånd i centrum. Men nede under sangens gentagne 
spørgsmål: »what if you’d never been through lies/ young sorrow and wailing 
loans«, begynder langstrakte synthklange at pible frem. 
</p><p>
Inden vi når til slutningen, har et kor rejst sig som en hær af engle bag den 
vaklende stemme, så højtalerne bliver spændt til bristepunktet af det 
fyldige lydbillede. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/roskildefestival/ECE2466679/roskilde-festival-offentliggoer-20-navne/">Roskilde Festival offentliggør 
20 navne</a></p><p>
Det er væg til væg-storhed, man ellers ikke forbinder med den svenske discipel 
af Woody Guthrie og Bob Dylan. Kernen af stadig fint afstemt sangskrivning 
på guitar (eller klaver) med inderlighedens kompas som vejviser, men The 
Tallest Man on Earth har nu et band bag sig. 
</p><p>
Det giver hans sange større uvante stadionfornemmelser og en større variation, 
der strækker sig fra en afsluttende synthstorm på ’Darkness of the Dream’ 
over War on Drugs-tåger på den tyktflydende ’Sagres’ til hoppende banjospil 
og høj countrystemning på ’Beginners’. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/ECE2663437/mumford--sons-vi-er-altsaa-ikke-vokset-op-i-en-hoestak/">Mumford &amp; Sons: Vi er 
altså ikke vokset op i en høstak</a></p><p>
Efter tre plader, der kun i små ryk har bevæget sig væk fra det spartanske 
udgangspunkt, er det sikkert tiltrængt for 32-årige Matsson at formulere sig 
i et andet sprog. Han mestrer det bare ikke helt endnu. 
</p><p>
Man kan stadig høre, at ’Dark Bird is Home’ er indspillet hjemme hos ham selv 
med løs bagkant og skrabede forvrængninger i stemmen, men der er alligevel 
gået noget tabt i overgangen til det store format. 
</p><div class="art-quote article-box">
<p class="quote"/>
<blockquote>
<p class="quote-txt">
Nervespidserne bliver klippet, når Matssons særegne nasale stemme ikke 
indtager midten af scenen. For hans sange er lige så personlige som altid. 
</p>
</blockquote>
</div><p/><p>
De følelser, der før stod brændende klart i hver sang, bliver indimellem 
pakket for meget væk i de mange lag af lyd. De store arrangementer fungerer 
nemlig ikke altid som forstærker af følelserne, men mere som tildækning. 
</p><p>
De er medrivende og flotte, som om Matsson er trådt ud af skoven og nu drøner 
gennem et åbent landskab med bjerge i horisonten, men nervespidserne bliver 
klippet, når Matssons særegne nasale stemme ikke indtager midten af scenen. 
For hans sange er lige så personlige som altid. 
</p><h3>
I skilsmissens skær 
</h3><p>
De ti sange hænger sammen som en cyklus om skilsmissen fra musikeren Amandag 
Bergman (der kalder sig Hajen eller Idiot Wind). Fra den første linjes »So 
you honestly belive in me/ though I wake up every night« til den afsluttende 
besked: 
</p><p>
»No, this is not the end/ no final tears that we need to show/ I thought that 
this would last for a million years/ But now I need to go«. 
</p><p>
Hvorefter sangen letter på bandets vinger. Og her giver det mening! For efter 
et album af lidelser og smerte er afskeden mellem det gennemgående du og jeg 
også en befrielse. 
</p><p>
I krigsrapporterne fra den opslidende kamp i kærlighedens spændingsfelt af 
tillid og tvivl vender han hele tiden tilbage til figurer som rejsen, troen, 
blindheden, løgnen og ikke mindst følelsen af at være udsat: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/musik/koncertanmeldelser/ECE2662524/ulige-numre-satte-stort-set-ikke-en-fod-forkert-i-pumpehuset/">Ulige Numre satte stort set 
ikke en fod forkert i Pumpehuset</a></p><p>
»And now you sleep and get some rest/ from all the songs you made/ they're all 
a bunch of mirros/ and fuck it, I’m afraid«. 
</p><p>
I nogle sange er the Tallest Man on Earth på træk hen over det USA, hans 
folkmusik kommer fra, andre steder er det helt til søs med pirater og 
blodbad. Og indimellem synger han sætninger, der viberer som en pil af 
mening midt i de flyvske tanker og kryptiske vendinger: 
</p><p>
»I guess we’re always in destruction/ of the little things we’d learnt«. 
</p><p>
Tilbage i ruinerne står tvivlen. Ubesvaret som betydningen af albumcoveret, 
hvor den sorte silhuet af en kvinde står foran et hus. 
</p><p>
Er hun lige vendt hjem, eller vender hun sig en sidste gang, før hun forlader 
hjemmet for altid? Hypnotisk billede – som The Tallest Man on Earth, når han 
er bedst. Og lige så nådesløst som i ’Sagres’, hvor han med en opgivende 
stønnen synger: 
</p><p>
»It’s not the reasoning with the shadows that are gone, no/ it’s not me 
knowing I’m yet to see the fire/ it’s just all this doubt«. 
</p><p class="art-ext-other">

</p><p class=" bl-elem"/>	
</div>

</div></body></html>
