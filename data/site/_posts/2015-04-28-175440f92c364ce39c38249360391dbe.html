---
layout:     post
title: 	    "Lars Rasmussen forlader Facebook og begynder nyt startup"
post_author:	    Martin Bernth
post_date:	    Tue, 28 Apr 2015 06:38:00 +0000
post_site:	    www.version2.dk 
post_link:	    http://www.version2.dk/artikel/dansk-facebook-chef-siger-op-og-kaster-sig-ud-i-nyt-startup-eventyr-160322?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Manden bag den længe ventede ‘Facebook at Work’-platform forlader firmaet, netop som produktet nærmer sig en generel udrulning, for at vende tilbage til den usikre tilværelse i startup-land. <a href="http://techcrunch.com/2015/04/27/rasmussen-facebook/#.d8etng:ZdiV">Det skriver Tech Crunch.</a></p>



<p>Mandens navn er Lars Rasmussen og han har foruden Facebook at Work i sit virke som chefingeniør hos Facebook også ledet firmaets søgemaskine-projekt ‘Graph Search’. Tidliger har han også bestridt en ledende stilling hos Google, som købte hans første startup, Where2 Technologies, der lagde grundstenen for det, der senere blev til Google Maps.</p>

<p>Han forlader internet-giganten til fordel for det usikre liv som entreprenør i en musik-relateret startup sammen med sin forlovede Elomida Visviki.</p>



<p>»At forlade Facebook var en utrolig svær beslutning, men over det seneste år har min forlovede, Elomida, bygget dét, jeg tror, er en ny og spændende måde at komponere og opleve musk på. At forsøge at gøre det til en succesfuld startup sammen vil være alt for sjovt til at kunne udskyde det længere,« skriver Lars Rasmussen i en e-mail til Tech Crunch.</p>

<p>Lars Rasmussens træffer sin beslutning netop som Facebook at Work bliver overstrømmet med titusindvis af forespørgsler fra virksomheder, der er interesserede i at prøve Facebooks nye værktøj.</p>
  </section>

      </div></body></html>
