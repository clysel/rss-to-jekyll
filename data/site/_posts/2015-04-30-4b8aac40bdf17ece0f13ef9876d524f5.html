---
layout:     post
title: 	    "Slovakiet stopper med at masseovervåge sine borgere"
post_author:	    Elías Christian Lundström
post_date:	    Thu, 30 Apr 2015 13:45:39 +0000
post_site:	    www.version2.dk 
post_link:	    http://www.version2.dk/artikel/slovakiet-stopper-med-masseovervaage-sine-borgere-165555?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det er ikke kun i Danmark, hvor sessionslogningen har vakt ramaskrig. Også i Slovakiet har et lignende masseovervågningsprogram mødt sin ende indtil videre.</p>

<p>Programmet er netop blevet erklæret forfatningsstridigt af den slovakiske højesteret ifølge den slovakiske tænketank <a href="http://www.eisionline.org/index.php/sk/projekty-m-2/ochrana-sukromia/109-the-slovak-constitutional-court-cancelled-mass-surveillance-of-citizens">European Information Society Institute</a>, EISI.</p>

<p>Logningsprogrammet overvågede og lagrede al datakommunikation mellem landets borgere i en periode på 6-12 måneder. Loven krævede, at samtlige udbydere af elektronisk kommunikation gemte på data om trafik, lokalitet samt de involverede parter i kommunikationen i henholdsvis 6 måneder for internet, email og VoIP-kommunikation og 12 måneder for alle andre former.</p>

<p>Der var blandt andet tale om metadata for kommunikationen mellem borgerne, der inkluderede data om de involverede samt længden, typen, tidspunktet og placeringen af kommunikation ifølge EISI.</p>

<p>Afgørelsen for det slovakiske logningsprogram ‘Electronics Communications Act’ falder mere end et år efter, at EU-domstolen erklærede direktivet om telelogning af EU’s borgere for ugyldig.</p>

<p>Den danske sessionslogning blev ophævet allerede i juni 2014, men siden er en revision af de omstridte logningsregler kommet på tale igen.</p>
  </section>

      </div></body></html>
