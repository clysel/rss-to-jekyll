---
layout:     post
title: 	    "OB er 99,9 procent sikre på overlevelse"
post_author:	    
post_date:	    Mon, 13 Apr 2015 09:07:01 +0200
post_site:	    politiken.dk 
post_link:	    http://politiken.dk/sport/fodbold/superligaen/ECE2625366/ob-er-999-procent-sikre-paa-overlevelse/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>

<p class="period">Stillingen</p>






</div>
<p>
»Jeg skal da op i bussen og se den igen. Det var jo en drømmekasse«. 
</p><p>
Martin Spelmann turde forståeligt nok godt åbne op for posen med superlativer 
oven på sit sejrsmål i de døende minutter af kampen mellem OB og FC 
Nordsjælland. Med et brag af et mål til 2-1 sendte han OB op forbi Esbjerg 
på ligaens 9. plads og gav samtidig ro i sindet til mangen en blå-hvid fan. 
</p><p>
Mandagens smertelige nederlag til nedrykningsrivalerne fra FC Vestsjælland var 
tredje kamp i træk uden OB-sejr, og træner Ove Pedersen erkendte, at 
nerverne var begyndt at snige sig ind på fynboerne op til kampen i Farum – 
et sted, OB ikke havde vundet siden 2010. Selv efter en velfortjent sejr 
over et formstærkt Nordsjælland-mandskab turde OB-træneren stadig ikke føle 
sig sikker på overlevelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/superligaen/ECE2625079/ob-sparkede-virakken-om-emil-larsen-til-hjoerne---og-nedrykningsstregen-paa-afstand/">OB sparkede virakken om Emil 
Larsen til hjørne - og nedrykningsstregen på afstand</a></p><p>
Om det var glædesrus oven på to mål og en tiltrængt sejr, der talte, står ikke 
klart, men den dobbelte målscorer Martin Spelmann var til gengæld så godt 
som klar til at lægge hovedet på blokken og kalde sig sikker på OB’s 
superligafremtid. 
</p><p>
»Jeg er 99,9 procent sikker på, at vi klarer den. Jeg er godt klar over, 
hvilken situation vi trods alt stadig står i, men jeg har hele tiden syntes, 
at vi er for gode til at komme med i nedrykningsdebatten«, lød det 
selvsikkert fra den vævre målscorer, der var her, der og allevegne i 
opgøret. 
</p><h3>
Mange blyklodser om benene 
</h3><p>
Der var masser af positive ting for OB at tage med fra den overbevisende 
præstation, der gav favoritterne fra FC Nordsjælland et hårdt slag i deres 
kamp om bronzemedaljerne og en plads i næste års Europa League. Alligevel 
var det store samtaleemne efter kampen ikke af positiv karakter. Den mest 
efterspurgte mand var nemlig hverken Ove Pedersen eller matchvinder Martin 
Spelmann. 
</p><p>
Da den bænkede Emil Larsen gjorde sin entre som indskifter, var reaktionerne 
blandede. Efter mandag at have meddelt OB’s fans, at han simpelthen »ikke 
kan lide dem«, var hans indskiftning et bemærkelsesværdigt øjeblik i kampen. 
</p><p>
De medrejsende OB-fans velkomst til ugens antihelt blev en blandet pose 
verbale bolsjer med både buhen, piften og klappen iblandt. Og da ’Emil 
Larsen alléz’ begyndte at lyde fra gæsteafsnittet, var det svært at vurdere, 
om man var vidne til en tilgivelse eller et udtryk for tyk ironi. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2621251/bramfrie-udtalelser-giver-superligaen-kuloer---men-de-kan-godt-gaa-for-langt/">Bramfrie udtalelser giver 
Superligaen kulør - men de kan godt gå for langt</a></p><p>
»Jeg ved ikke, hvad hensigten var med de sange, men hvis den var god, så er 
det da glædeligt. Men det kan jeg ikke rigtig vurdere«, fortalte en noget 
trykket Emil Larsen selv efter kampen. 
</p><p>
Her blev der skudt skarpt med kritiske spørgsmål til OB-kanten, der bestemt 
ikke lignede en mand, der netop havde vundet en vigtig superligakamp. Og 
træner Ove Pedersen kunne da også afsløre, at det var en trykket Emil 
Larsen, der var rejst med holdet søndag formiddag. 
</p><div class="art-quote article-box">
<p class="quote"/>
<blockquote>
<p class="quote-txt">
Emil var meget, meget, meget følelsesladet
</p>
<p class="sender">
OB-træner Ove Pedersen 
</p>
</blockquote>
</div><p>
»Både da jeg satte ham på banen og efter kampen kunne jeg mærke, at han var 
meget, meget, meget følelsesladet«, forklarede træner Ove Pedersen, der 
accepterer – men ikke værdsætter – den virak, Emil Larsens kommentar har 
medført. </p><p>
»Vi kan ikke give nogen mundkurv på. Vi har haft mange blyklodser om benene 
gennem efteråret, og nu må vi bare leve med endnu en«, fortalte han. 
</p><p class=" bl-elem"><i class=" bl-elem">Hør panelet i Politikens Fodboldmagasin diskutere Emil Larsen-sagen i 
programmet nedenunder. </i></p><p class="art-ext-other">

</p>	
</div>

</div></body></html>
