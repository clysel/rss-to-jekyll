---
layout:     post
title: 	    "Feministisk undergrundsband tager pis på Blachman - og sig selv"
post_author:	    
post_date:	    Sat, 14 Mar 2015 14:03:46 +0100
post_site:	    politiken.dk 
post_link:	    http://politiken.dk/kultur/fomo/features_fomo/ECE2582572/feministisk-undergrundsband-tager-pis-paa-blachman---og-sig-selv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Det Kønne Kartel </h4>
<div class="fakta-body" data-buildingblock="embedded_factboxlink">
<p>
Bandet Det Kønne Kartel har eksisteret i cirka to år og består af musikerne: 
Thea Damgaard (f. 1980, kontrabas og kor), Gry Eising (f. 1979, mandolin, 
mundharmonika, melodica, klokkespil og sang), Pernille Loumann (f. 1980, 
sang og guitar) samt Lise Bertelsen (f. 1979, percussion og kor). 
</p><p>
De har netop udgivet EP'en 'Det Kønne Kartel' (elektronisk) med fire numre, 
der er produceret af Henrik Martal og Kasper Rasmussen. 
</p><p class=" bl-elem">
Det Kønne Kartel spiller koncert i Huset i Magstræde 25. april med opvarmning 
af drengebandet Blodig Alvor. 
</p>
</div>
</div><p>
Sangen 'Det Pikløse Samfund' er en spiddende og bister kommentar til Thomas 
Blachmans berømte udtalelse om, at »vi står på tærsklen til <a href="http://www.dr.dk/event/xfactor/blachman-om-kampdag-vi-naermer-os-det-pikloese-samfund">det 
pikløse samfund</a>«, at manden skulle være en slags uddøende race. 
</p><p>
Bandet Det Kønne Kartel svarede så Blachman med linjerne: 
</p><p><i class=" bl-elem">Jeg ved ikke, hvad det er for en tærskel, du står på/ </i></p><p><i class=" bl-elem">Men her på min flise på Skelbækgade på Vesterbro/ </i></p><p><i class=" bl-elem">Ligner det her så langtfra, åh så langtfra, det pikløse samfund </i></p><p>
Og sådan fortsætter den socialrealistiske sang med en tur omkring et 
krisecenter. Det Kønne Kartel taler på vegne af kvinderne nederst på den 
sociale rangstige, og gør samtidig Thomas Blachman opmærksom på hans 
privilegerede ståsted fra liebhavervillaen med udsigt over Øresund. 
</p><h3>
En slags opdateret Shit &amp; Chanel 
</h3><p>
Sangen <a href="https://soundcloud.com/det-k-nne-kartel/det-piklose-samfund/s-hXmyB">'Det 
Pikløse Samfund'</a> er blevet et feministisk undergrundshit, som nu 
udkommer nu til de bredere masser med EP'en 'Det Kønne Kartel'. Derfor 
sidder bandet i Politikens kantine og puster ud efter en uge pakket med 
feminist-relaterede spillejobs grundet 100-året for kvinders valgret. 
</p><p>
Det er ikke så ofte, at man ser et band, der gerne vil lave politiske 
slagsange og være en slags opdateret Shit &amp; Chanel. Faktisk laver 
de fleste danske musikere i øjeblikket musik med udgangspunkt i egen navle, 
kvaler med kærligheden, en masse fest eller uforløst begær. Derfor studsede 
jeg over Det Kønne Kartel for et års tid siden, da jeg opdagede deres 
YouTube-videoer. En flok kvinder sad med alvorlig mine og spillede 
guitar-dominerede sange om ligestilling, køn, feminisme og kønsroller. 
</p><p>
De fire kvinder bag bandet, Det Kønne Kartel, kalder sig et feministisk 
folkband. Velvidende at der er en stor gruppe lyttere, der dermed får 
nervøse trækninger og lilla-ble-og-røde-mor-associationer. 
</p><p>
»Blandt vores venner skal man helst være socialist, antihomofobisk og hade 
racister. Men feminist? Det er <i>no go</i>. Det er nok, fordi mange mænd 
føler sig trådt på og har lige så svært ved at blive voksne og forældre som 
kvinder og derfor har svært ved at få øje på ulighed mellem kvinder og 
mænd«, siger sanger og guitarist Pernille Loumann. 
</p><p><b>Det er synd for far</b></p><p>
»Sure piger med hår synes ingen mænd er frækt«, lyder det i en af gruppens 
tekster om feminismebegrebet, som de hudletter på ganske underholdende vis. 
Også sangen <a href="https://soundcloud.com/det-pikl-se-samfund/synd-for-far">'Det 
er synd for far'</a> kredser omkring mænd og kvinder, fædre og mødre: 
</p><p><i class=" bl-elem">Det er synd for far/ Han skal holde den lille, mens hun vasker op </i></p><p><i class=" bl-elem">Han har dårligt nok tid til at pleje sin krop/ Hvis hun nu bare gav ham 
lidt fred/ Ku' det være, han var lidt mere med </i></p><p><i class=" bl-elem">Hans socialliv er i ruiner for tiden/ Han har ik' haft en ordentlig druktur 
siden </i></p><p><i class=" bl-elem">Hun lå på barselsgangen/ Hun holder ham nærmest fangen</i></p><p>
Det Kønne Kartel består udover Pernille Loumann af Gry Eising, Thea Damsgaard 
og Lise Bertelsen. De skriver noget så gammeldags som kvindepolitiske 
protestsange og står på ryggen af 70'er-navne som Shit &amp; 
Chanel og Trille, men er også inspirerede af Allan Olsen og Johnny Cash. Det 
er sange med bid og socialrealisme, der ganske humoristisk behandler det at 
være kvinde og ikke mindst »et pigeband«. 
</p><p>
»Der er mange ting i det med kvinder og musik. For eksempel kommer der tit 
mænd, som vi ikke kender, op, efter vi har spillet og giver os lidt 'gode 
råd' om vores musik. Og engang vi skulle spille til noget jam, var rygtet 
gået, at der kom 'et pigeband', og da vi ankom, spurgte alle os: »Er det 
jer, der er pigebandet««, siger Lise Bertelsen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2582384/koda-savner-kvindelige-komponister/">Koda savner kvindelige 
komponister</a></p><p>
Det skal måske lige nævnes, at bandets medlemmer alle er i trediverne, tre af 
dem mødre og gift, og dermed voksne kvinder, hvorfor ordet 'pige' virker 
lidt malplaceret. Alle de forviklinger og komiske situationer som det at 
være kvinder i musik kan afstedkomme lyder sådan her i sangen 'Pigeband': 
</p><p><i class=" bl-elem">Vi troede, vi var et indieband. Vi troede, vi var et rigtigt band </i></p><p><i class=" bl-elem">Vi havde spillejobs på Mojo og totalt styr på vores KODA-penge/ Men det var 
slet ikke det, vi var. </i></p><p><i class=" bl-elem">Vi var et pigeband, de sagde, at vi var søde, men vi smilede for lidt </i></p><p><i class=" bl-elem">De sagde, vi spillede godt, men at det var et koncept, man havde set/ så 
mange gange før</i></p><p>
»Vi har alle fået at vide, at vi ser søde ud, men smiler for lidt. Fordi folk 
stadig forventer, at kvinder er søde og smiler«, siger Pernille Loumann. 
</p><p>
»Der er vi nok lidt underspillede og alvorlige, når vi optræder. Det er nogle 
vigtige budskaber, vi har, men der er også en stor ironisk distance og humor 
i vores tekster«, siger Gry Eising. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/Det_K_nne_Kartel_in_919895y.jpg" alt="" border="0"/><span class="caption"><span class="f-img-caption">Pigeband. 
</span>Det Kønne Kartel synger politiske sange med bid. For eksempel om at det er synd for far, at han ikke får lov til at tage en druktur. Foto: Mads Nissen</span></span></p><p><b>At være 'et pigeband'</b></p><p>
De fortæller, at sidste weekend med Kvindernes Internationale Kampdag er årets 
travleste for dem. De bliver booket til en masse 8. marts-, LO- og 
fagforeningsarrangementer. Men selv på Kvindemuseet i Århus opstod der 
komiske situationer omkring det at være 'et pigeband'. 
</p><p>
Lyden virkede ikke, og der måtte kaldes en mand ind (Underforstået: Kvinder og 
teknik...). En arrangør spurgte, om der var nogen, der kom og kørte dem hjem 
igen (Underforstået: Kvinder kan ikke selv køre deres bandbus). En anden 
arrangør spurgte, om ikke Henrik Marstal (landets førende mandlige feminist 
og bandets producer) kunne »hjælpe dem lidt« med det med skattereglerne 
(Underforstået: Det skal I ikke bryde jeres kønne små hoveder med). Og på 
parkeringspladsen syntes en fremmed, mandlig bilist da lige, at han skulle 
forklare kvinderne, hvordan og hvor det var bedst for dem, at de parkerede 
den store bil (Underforstået: Kvinder og parking...). Og sådan bliver det 
ved. 
</p><p>
Det Kønne Kartel understreger, at alle gør de her ting i den bedste intension, 
og at mange af forventningerne til mænd og kvinder også kommer fra kvinder 
selv - og deres egen usikkerhed. 
</p><p>
»Men vi føler os meget som 'et pigeband', når vi er ude at spille, fordi det 
åbenbart stadig er så bemærkelsesværdigt«, siger Pernille. 
</p><p>
»Det er jo bare sådan, at når fire mænd laver et band, så er de et indieband 
eller et countryband eller et rockband. Men når fire kvinder laver et band, 
så er de et pigeband. Men nu er det blevet sådan, at vi skriver sange om de 
her situationer og bruger det humoristisk«, siger Gry Eising. 
</p><p>
En anden klassiker er, at mange af dagbladenes musikanmeldelser sammenskriver 
under rubrikker som 'Kvindelige stemmmer', når tre kvindelige musikere 
udgiver i øvrigt forskellige plader. Eller en forfatter bliver kaldt <a href="http://politiken.dk/kultur/ECE2564700/en-forfattergeneration-fik-kvindekoennet-som-stempel-i-panden/">'kvindelig 
forfatter'</a>, selvom ingen bliver kategoriseret 'mandlig forfatter'. 
</p><p>
Men hvor mange kvindelige musikere vil gøre alt for ikke at blive sat i 
kategorien 'kvindelig musiker', så tager Det Kønne Kartel den i opløbet ved 
at tage pis på det. 
</p><p><b>Du er så sippet, når vi jammer</b></p><p>
En ny sang hedder 'Du er så sippet, når vi jammer': 
</p><p><i class=" bl-elem">Du er så sippet, når vi jammer/ Du er ligesom alle andre damer </i></p><p><i class=" bl-elem">Vi troede, du var en af drengene/ Og så er du bare vildt anstrengende</i></p><p>
»Nogle af mine mandlige musikervenner ville gerne have en sangerinde med, men 
det strandede altid med, at de syntes, det var anstrengende, at de ikke 
kunne være ordentlige gutter i øvelokalet, når der sådan sad en dame og 
kom med bitre bemærkninger og gloede. Og det er meget den rolle, man får som 
kvinde i et band. Mænd larmer også enormt meget med deres instrunter og 
spasser helt ud i noget jam, hvor man så er kvinden, der rømmer sig og 
siger: Nå, men skal vi ikke komme videre«, griner Pernille Loumann. 
</p><p>
Her er det sangen 'Det Kønne Kartel' om farlige, mandeædende kvinder: 
</p><p><i class=" bl-elem">Vi binder dig/ Og vi tvinger dig/ Til at gå til psykolog og babyrytmik </i></p><p><i class=" bl-elem">Vi binder dig/ Og vi tvinger dig/ Til at sidde ned og tisse og til at høre 
pigemusik </i></p><p>
Alle medlemmerne af Det Kønne Kartel har spillet i en masse andre bands og er 
erfarne musikere. To er under uddannelse, en er socialrådgiver og en 
underviser, og de har været med i både jazz-, rock- og countrybands før. 
</p><p>
»Jeg kan huske engang, hvor jeg talte med en musikskole om, at de skulle have 
en ny musiklærer. Men at det skulle nok være en mand og altså ikke mig. 
Fordi det skulle være en, der rigtig kunne spille rock. Og jeg sad bare og 
tænkte: Nå, har I set mit CV«, siger Gry Eising. 
</p><p>
Hun er i øvrigt som 'musiklokale-ansvarlig' blevet udnævnt til bandets 
tekniker og føler ofte en vis tilbageholdenhed i forhold til den tjans. Især 
når der næsten altid er en hjælpsom mand, der gerne vil ordne det med lyden. 
</p><p>
»Jeg har da tit stået og tænkt, at det der anlæg kan jeg da godt få hul 
igennem på. Men så tør jeg alligevel ikke. For hvad nu hvis jeg alligevel 
ikke kunne? Så ville det være dobbeltpinligt, fordi jeg er kvinde«. 
</p><p>
Normerne for kønnene og de steder hvor kvinder og mænd går fejl i hinanden er 
en uudtømmelig kilde til nye slagsange for Det Kønne Kartel. Det er 
feminisme tilsat humor og ironi, og mange mænd fortæller faktisk bandet, at 
de føler sig genkendt i sangene. 
</p><p class=" bl-elem">
»Jeg hører fra en del, at fordi vi ikke kun peger på mænd, men også kvinder, 
så føler de sig ikke truet eller mast op i et hjørne. Vi har ingen 
intensioner om at håne eller såre mænd, men forsøger at finde en balance. 
Men det er klart, at teksterne er skrevet fra vores perspektiv og erfaringer 
med at være kvinder«, siger Lise Bertelsen. 
</p>	
</div>
</div></body></html>
