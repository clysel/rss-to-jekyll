---
layout:     post
title: 	    "Misdannede kønsorganer og tab af intelligens: Kroppen er skrøbelig, når hormonerne forstyrres"
post_author:	    
post_date:	    Fri, 06 Mar 2015 13:48:19 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/forbrugerkemi/ECE2576264/misdannede-koensorganer-og-tab-af-intelligens-kroppen-er-skroebelig-naar-hormonerne-forstyrres/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Når et lille barn ligger i sin mors mave, foregår der hele tiden en udvikling, 
og den udvikling kan påvirkes af stoffer udefra, viser de seneste årtiers 
forskning i hormonforstyrrende stoffer. 
</p><p><b class="ext-link">SE OGSÅ</b><a class="embeddedlink" href="http://politiken.dk/forbrugogliv/forbrug/ECE2575762/grafik-saadan-paavirker-hormonforstyrrende-stoffer-din-krop/">Grafik: Sådan påvirker 
hormonforstyrrende stoffer din krop</a></p><p>
Netop påvirkningen af de ufødte børn er blandt de resultater, som læger, 
toksikologer og sundhedsforskere er mest sikre på. Det viser de beregninger, 
som læger, toksikologer og sundhedsforskere har foretaget for at sætte en 
pris på, hvad hormonforstyrrende stoffer koster de europæiske samfund. 
</p><p>
»Den største post i beregningerne handler om den skade, som sker på 
udviklingen af ufødte børns hjerner, når deres mødre udsættes for 
forskellige sprøjtegifte«, siger Philippe Grandjean. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2575726/hormonforstyrrende-stoffer-koster-eu-1170-milliarder-kroner/">Hormonforstyrrende stoffer 
koster EU 1.170 milliarder kroner</a></p><p>
Han henviser til amerikanske og danske undersøgelser, hvor mødrene er blevet 
påvirket af insektgifte, for eksempel fordi de op til graviditetens start 
arbejdede på et gartneri. Men de hormonforstyrrende stoffer kan også finde 
vej til kvinderne via sprøjtet frugt og grønt. 
</p><p>
»Vi har sat tallet for, hvor meget intelligens børnene taber ved den her 
påvirkning, meget lavt. Det er formentlig undervurderet. Alligevel medfører 
det efter økonomernes beregninger tab på 840 millioner euro (6,2 milliarder 
kroner, red.) om året«, siger Philippe Grandjean. 
</p><p>
Misdannelser på kønsorganer er en af de skader, som især drengebørn kan blive 
ramt af, hvis deres mor har været udsat for det hormonforstyrrende stof, som 
kaldes bromerede flammehæmmere. 
</p><h3>
Stoffer truer vores forplantning 
</h3><p>
På Rigshospitalets afdeling for vækst og reproduktion har professor Niels Erik 
Skakkebæk særligt fokus på menneskers evne til at forplante sig. Han er 
bekymret: 
</p><p>
»Det står efterhånden klart for os, at der er en miljøpåvirkning af det 
mandlige reproduktionssystem. Sædkvaliteten er faldende, og vi er sikre på, 
at det er et miljøproblem«, siger Niels Erik Skakkebæk. 
</p><p>
Han kæder frugtbarheden tæt sammen med et stigende antal tilfælde af 
testikelkræft og misdannede kønsorganer, for det er alle sammen problemer, 
som opstår i fostertilstanden. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/forbrugerkemi/ECE2560450/hormonforstyrrende-stof-skal-ud-af-solcremen/">Hormonforstyrrende stof skal 
ud af solcremen</a></p><p>
Ser man på sygdomsbilledet i mindre udviklede lande, eller på personer, som er 
indvandret til Danmark, har de ikke de samme problemer med fertilitet. Men 
næste generation af børn, som fødes her i landet, får det samme 
sygdomsbillede som andre indfødte danskere. 
</p><p>
Lægernes mistanke om, at hormonforstyrrende stoffer spiller en vigtig rolle, 
er siden blevet bekræftet ved dyreforsøg og celletest, som det blandt andet 
er professor Ulla Hass fra Fødevareinstituttet DTU, der står for. 
</p><p>
Hun peger på en tydelig sammenhæng mellem de plasticblødgørere, der kaldes 
ftalater, og manglende frugtbarhed. 
</p><p>
»Jeg hjælper med at vise, om der er en årsagssammenhæng. Og der er mange 
forsøg, som viser, at der er en sammenhæng mellem ftalater og påvirkning af 
fertilitet«, siger Ulla Hass. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2482344/meget-af-supermarkedernes-frugt-er-fyldt-med-giftstoffer/">Meget af supermarkedernes 
frugt er fyldt med giftstoffer</a></p><p>
Selv om man skulle ønske det, er de hormonforstyrrende stoffer svære at undgå, 
viser en dansk undersøgelse fra Rigshospitalet, som blev lagt frem i 
november sidste år. 
</p><p>
Her var 2.600 danskere blevet undersøgt for en række skadelige kemikalier. 
Alle deltagerne, på nær tre procent af de gravide kvinder, havde fem af de 
seks mest almindelige ftalater i kroppen. 
</p><p>
De to mest hormonforstyrrende var dem, som blev målt i de største 
koncentrationer. 
</p><p>
»Jeg vil ikke give folk dårlig samvittighed, for det er stoffer, der er i 
miljøet, og som kan være svære at undgå, selv om man prøver«, siger Niels 
Erik Skakkebæk. 
</p><h3>
Fedme kan skyldes hormonkemi 
</h3><p>
Forskerne overvåger også det østrogenlignende stof bisphenol A, som er 
mistænkt for at øge risikoen for fedme, diabetes 2 og hjerte-kar-sygdomme. 
</p><p>
I Rigshospitalets undersøgelse viste det sig, at 98 procent af mændene havde 
bisphenol A i urinen, mens det gjaldt 90 procent af de gravide og 83 procent 
blandt børn og unge. 
</p><p class=" bl-elem">
Endelig er de såkaldte perfluorerede stoffer, der ud over at være mistænkt for 
at øge risikoen for bryst- og prostatakræft kan medføre forhøjet 
kolesteroltal. 
</p>	
</div>
</div></body></html>
