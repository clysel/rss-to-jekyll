---
layout:     post
title: 	    "Dansk hold fortsætter med at levere topresultater"
post_author:	    
post_date:	    Sat, 21 Feb 2015 19:39:54 +0100
post_site:	    politiken.dk 
post_link:	    http://politiken.dk/sport/cykling/ECE2557529/dansk-hold-fortsaetter-med-at-levere-topresultater/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>I stærkt selskab med blandt seks mandskaber med WorldTeam-status formåede det danske 2. divisionshold Cult Energy endnu engang at hævde sig fint, da det i dag gjaldt den 164,6 km lange 1. etape fra Le Cannet des Maures til Seillans i det franske to dages arrangement Tour du Haut Var.</p><p>Sportsdirektør Michael Skeldes tropper var repræsenteret med tre mand blandt de 47 ryttere, der nåede til mål med et minus på syv sekunder til den luxembourgske sejrherre Ben Gastauer (Ag2r).</p><p>Cult Energys tysker Fabian Wegmann besatte tredjepladsen i denne gruppes spurt efter franskmanden Jonathan Hivert (Bretagne-Séché) og den belgiske stjerne Philippe Gilbert (BMC) og blev således nr. 4 på etapen.</p><h3>Rasmus Guldhammer med i første store gruppe</h3><p>Landsmanden og holdkammeraten Linus Gerdeman susede over stregen som nr. 9, mens Rasmus Guldhammer noteredes som nr. 23.</p><p>»Det blev en virkelig hård dag med øsende regnvejr de sidste to timer«, siger Fabian Wegmann, der trods de barske forhold var glad for udbyttet.</p><p>»Det var ingen sejr, men et meget opmuntrende resultat, som bestemt styrker selvtilliden til i morgen.</p><p>»Rasmus Guldhammer skruede farten op i front for feltet, da der manglede en kilometer, og med 500 meter tilbage tog Linus Gerdemann over, så jeg fik en fin positionen til spurten. Det var et nyt bevis på, at vi fungerer glimrende sammen som hold«.</p><h3>Første sejr i den professionelle karriere</h3><p>For den 27-årige Ben Gastauer var det den første sejr i den professionelle karriere, der indledtes i 2010 på Ag2r, hvor han han været ansat lige siden.</p><p>Luxembourgeren var med i et langt femmands udbrud, og med 13 km tilbage besluttede han sig for at satse alene.</p><p>Selv om der blev jagtet intenst i feltet var Gastauer med opbydelsen af alle sine kræfter lige netop i stand til at holde hjem, hvilket også skabte enorm begejstring hos hans franske arbejdsgiver, der således fik årets første gevinst.</p><p class=" bl-elem">Dermed er det kun amerikanske Cannondale-Garmin, hollandske Lotto-Jumbo og franske FDJ af de 17 med WorldTeam-licens, der ikke har vundet i år.</p>	
</div>
</div></body></html>
