---
layout:     post
title: 	    "Modebranchen indfører stram selvjustits efter sag om ultratynd model"
post_author:	    
post_date:	    Tue, 03 Mar 2015 14:03:23 +0100
post_site:	    politiken.dk 
post_link:	    http://politiken.dk/kultur/mode/ECE2571277/modebranchen-indfoerer-stram-selvjustits-efter-sag-om-ultratynd-model/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er slut med udsultede, styltetynde modeller, der ikke får en krone for 
deres arbejde i Danmark. 
</p><p>
Det er ikke bare et håb, men et krav, som kan føre til udelukkelse af det gode 
selskab, hvis det ikke bliver overholdt. 
</p><p>
Sådan hedder det i et opdateret charter for den danske modebranche, som skal 
sætte den etiske standard fremover. 
</p><p>
»I fremtiden vil der ikke være modeller, som ikke lever op til charterets 
ideal om, at modellerne er sunde og raske og som ikke får betaling for deres 
arbejde«, siger Eva Kruse, der er formand for brancheforeningen Danish 
Fashion Institute, der repræsenterer den danske modeindustri. 
</p><p>
Det gælder i blade, til modeuger og i industrien generelt.
</p><p>
Charteret er allerede underskrevet af otte af landets største modelbureauer og 
brancheforeningen regner med, at alle vil følge trop. Ellers får man nemlig 
ikke meget at lave i den danske modeverden i fremtiden, siger hun. Når de 
forskellige aktører har skrevet under på Modebranchens Etiske Charter, får 
de et logo, de kan bruge på samme måde som Svanemærket eller Økologimærket. 
Forbryder de sig mod reglerne, bliver de smidt ud og ryger på en offentlig 
sortliste.
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/mode/ECE1525862/modelbureau-sundhedstjek-af-modeller-rammer-skaevt/">Modelbureau: Sundhedstjek af 
modeller rammer skævt</a></p><div class="art-quote article-box">
<p class="quote"/>
<blockquote>
<p class="quote-txt">
Vi vil nok aldrig kunne blive 100 procent enige om, hvordan det her kropsideal 
ser ud
</p>
<p class="sender">
Eva Kruse, formand for Danish Fashion Institute 
</p>
</blockquote>
</div><p>
Siden 2007 har der eksisteret et charter om etisk korrekt opførsel i 
modebranchen, men først nu kommer muligheden for at straffe dem, der ikke 
følger ordlyden. Charteret slår til lyd for, at alle modeller på sigt skal 
have et sundhedstjek og at det ikke er nok at få en såkaldt <i>goodiebag</i> 
med gaver for arbejdet som model, men at der skal lønnes med penge som i 
andre brancher. </p><p>
»I kølvandet på finanskrisen havde mange virksomheder rigtig svært ved at få 
det til at hænge sammen, derfor var man begyndt at lønne folk med goodiebags 
eller haver i stedet for kontante penge. Nu har vi taget en beslutning om, 
at folk skal have kontante penge. Vi kan ikke beslutte, hvad de skal have, 
nogen får 10.000 i timen, andre får 250, det er afhængig af hvor berømt en 
model du er, men det er et almindeligt krav om respekt, at man betaler løn 
for arbejde«. 
</p><h3>
Kan aldrig blive enige 
</h3><p>
Danish Fashion Institute efterlyser, at der fra politisk hold bliver lavet 
muligheder for, at modeller landet over kan få et sundhedstjek, så det ikke 
kun kan ske i København som i dag. Sundhedstjekket er både psykologisk og 
fysisk, og er med til at afgøre, om modellen har det godt og er sund og 
rask. 
</p><p>
»Vi vil nok aldrig kunne blive 100 procent enige om, hvordan det her 
kropsideal ser ud. Hverken internt i branchen eller i Danmark, men det er 
det, styregruppen skal administrere. Der vil altid være nogen der synes, at 
nogen er for tynde og nogen der synes, at det er helt tilpas. Og der er det 
vigtigt, at vi ved, at folk er sunde og raske«, siger hun. 
</p><p>
Det bliver muligt for alle at klage over forhold i modebranchen til den 
styregruppe, som skal beslutte, om underskrivere af chartret overholder 
reglerne eller ej. 
</p><p>
»Der er også en lægeattest på den model, der var i Cover, men derfor tror jeg 
godt alligevel, at vi allesammen kan blive enige om, at det ikke er et 
kropsideal, vi vil fremme«, siger Eva Kruse, som mener, at hele branchen 
står bag ideen om strengere regler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/sundhedogmotion/ECE2554015/cover-beklager-tynd-model-denne-modeserie-skulle-vi-ikke-have-trykt/">Cover beklager tynd model: 
»Denne modeserie skulle vi ikke have trykt«</a></p><p class=" bl-elem">
»Vi er en stor, kreativ branche, som har lyst til at tale om alle mulige andre 
ting end det her«. 
</p>	
</div>
</div></body></html>
