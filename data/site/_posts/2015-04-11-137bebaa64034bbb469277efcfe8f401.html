---
layout:     post
title: 	    "Tjek af bil afslørede eftersøgt for skud i Field's"
post_author:	    
post_date:	    Sat, 11 Apr 2015 09:38:17 +0200
post_site:	    politiken.dk 
post_link:	    http://politiken.dk/indland/ECE2623927/tjek-af-bil-afsloerede-eftersoegt-for-skud-i-fields/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nærmest ved en tilfældighed har politiet fundet frem til en 20-årig mand, der 
har været eftersøgt for et skyderi i indkøbscentret Field's i København.
</p><p>
Manden blev anholdt i går aftes i Nordsjælland, oplyser Københavns Politi.
</p><p>
»Han blev standset af politiet, fortæller Sajjad Haider«, der er den centrale 
efterforskningsleder.
</p><p>
Efter flere dages forgæves jagt på den 20-årige valgte politiet for to uger 
siden at gå ud med en offentlig efterlysning med navn og beskrivelse.
</p><h3>
Skudopgør i parkeringskælder
</h3><p>
Opgøret mellem to grupper fandt sted midt på dagen 18. marts i det store 
indkøbscenter på Amager.
</p><p><b class="ext-link">LÆS NYHED FRA DAGEN </b><a class="embeddedlink" href="http://politiken.dk/indland/ECE2593107/tre-er-ramt-af-skud-i-fields/">Tre er ramt af skud i 
Field's</a></p><p>
Der blev både affyret skud og stukket med kniv, da den ene gruppe jagtede den 
anden gennem centret og ned i parkeringskælderen.
</p><h3 class="tvheader">Dokumentation: Skyderi i Fields i København</h3>
<div class="tvplayer">
<p class="tvplayer-container" data-tvarticle-id="2593275">

</p>
<p class="art-imgdesc clip-source">
Kilde: politiken.tv / Video: Finn Frandsen / Klip: Peter Vintergaard
</p>
</div><p>
Det endte med, at en blev ramt af skud i armen, mens en anden blev såret i 
ryggen.</p><p>
Kort efter de blodige begivenheder blev otte i alderen fra 17 til 26 år 
anholdt. De fleste er nu varetægtsfængslet.
</p><p>
En af dem er i øvrigt en af de kvæstede.
</p><p>
Ifølge oplysninger til Ritzau kan opgøret formentlig forklares som en 
hævnaktion for en tidligere skudepisode ved Peberhaven i Herlev.
</p><p class=" bl-elem">
Den 20-årige fremstilles i dag for en dommer i København, hvor anklageren vil 
forlange varetægtsfængsling.
</p>	
</div>

</div></body></html>
