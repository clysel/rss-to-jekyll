---
layout:     post
title: 	    "Alarmcentral-appen kåret til 'årets bedste brug af geodata'"
post_author:	    Elías Christian Lundström
post_date:	    Fri, 24 Apr 2015 08:19:00 +0000
post_site:	    www.version2.dk 
post_link:	    http://www.version2.dk/artikel/alarmcentral-appen-kaaret-til-aarets-bedste-brug-af-geodata-153685?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Publikumsprisen under <a href="http://brugstedet.dk/geodataprisen-2015/">Geodataprisen</a> går i 2015 til <a href="http://www.112app.dk/">Danmarks officielle 112-app</a>. Geodataprisen går til årets bedste brug af geodata.</p>

<p>112-appen er helt simpelt bygget op og beder kun om ens telefonnumer og om at bruge telefonens placering. Når man så har brug for hjælp, åbner man appen, trykker på den eneste knap i appen, der ringer op til alarmcentralen på 112. I samme ombæring bliver telefonens lokalitet sendt videre til alarmcentralen, hvilket på den måde kan spare brugeren dyrebar tid på at forklare, hvor man befinder sig. Det er Rigspolitiet, Københavns Brandvæsen, Geodatastyrelsen, Intergraph og TrygFonden, som står bag appen.</p>

<p>Appen vandt med 47 pct. af stemmerne. De to andre nominerede var Bredbåndsmåleren og Alpine Buddy.</p>

<p>Juryens pris går til portalen <a href="http://www.dingeo.dk/">Dingeo.dk</a>, der samler offentlige geodata et sted, og gør det muligt for brugerne at søge på en hvilken som helst dansk adresse og så finde informationer om alt lige fra jordforurening over trafikstøj til risikoniveauet for radon. I alt seks ideer var nomineret til prisen.</p>

<p>Geodataprisen blev stiftet i efteråret 2014, og det er første gang, at den uddeles. Det er interesseorganisationen for geografisk information, Geoforum, som står bag prisen.</p>

<p>»Med Geodataprisen gør vi opmærksom på nogle af de mange spændende ideer til anvendelse af geodata. Dermed har andre mulighed for at lade sig inspirere og måske udvikle konkrete produkter på baggrund af ideerne og løsningerne til glæde for borgere, forbrugere, virksomheder og den offentlige sektor,« siger Geoforums præsident, Mikkel Wendelboe Toft.</p>
  </section>

  
      </div></body></html>
