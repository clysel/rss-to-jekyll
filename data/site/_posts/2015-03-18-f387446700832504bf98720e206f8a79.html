---
layout:     post
title: 	    "Kødædende planter og splattede zombier: Politiken anmelder krimier til børn og unge"
post_author:	    
post_date:	    Wed, 18 Mar 2015 10:13:50 +0100
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2590744/koedaedende-planter-og-splattede-zombier-politiken-anmelder-krimier-til-boern-og-unge/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Den grønne detektiv</h4>
<h5>
Henrik Einspor</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/b_ger_b_rnkrim1_921337t.jpg" alt="" border="0"/></span></p><p class=" bl-elem">
Børnebog. Forlaget Løse Ænder. 
</p>
</div>
</div><p>
Velkommen til Doom Town. Her bor det økologiske detektivbureau med blyfri bly 
i gokkejernet. Du kender sikkert Jack Stump, der drak giftfri plantegift som 
10-årig og derfor aldrig er blevet større. Selv efter 20 år i koma og helt 
agurkefarvet. Nu er han en af de grønne detektiver, som opsporer forsvundne 
skabninger. Det hjælper i visse situationer dog ikke denne, hvor det viser 
sig, at mange børnehjemsbørn er endt som kattemad. Det plejer dog at være 
omvendt. 
</p><p>
Mens bureauets medarbejder Sue er til økologisk selvforsvarskursus, får Jack 
og Dick en række sager, som de forkludrer grundigt, indtil de selv ender i 
maven (stænglen) på en monsterstor kødædende plante et sted, hvor der ikke 
burde vokse sådan nogle. I det hele taget er forfatteren ret opfindsom, når 
det gælder om at finde på ting, som ikke burde kunne ske på steder, der ikke 
burde findes. Henrik Einspor er mægtig populær hos læsere, der deler hans 
platte smag, ubehøvlede manerer og sans for rigtig dårlig timing. 
</p><h3><b>En kriminel musvitmyg</b></h3><p>
Det er den klassiske historie om tyveri af velrenommerede bogstaver som f.eks. 
et ’a’. Hvem gør dog sådan noget? Og så fra børn, mens de sover. Det gør 
såmænd en kriminel musvitmyg fra Afrika, der således kommer til at hedde 
Ufriku for en stund. Og der er kun én vej ud af moradset, fortæller farefar. 
Det er lidt farligt og ikke helt nemt, men pigen, der nu hedder Unnu, får 
hjælp af sin bror Unton, der er næste nummer på musvitmyggens hitliste. Det 
er kriblende spændende. Det dyr skal i fængsel, så kan den summe rundt og 
lære det. Kan den! 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2501786/teenageroman-om-jagten-paa-perfektionisme-er-irriterende/">Teenageroman om jagten på 
perfektionisme er irriterende</a></p><div class="art-fakta article-box">
<h4 class="">
Bogstavtyven</h4>
<h5>
Maria Rørbæk (tekst) og Siri Melchior (tegninger)</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/B_ger_b_rnkrim2_921340t.jpg" alt="" border="0"/></span></p><p class=" bl-elem">
Billedbog. Gyldendal. 
</p>
</div>
</div><p>
Ordene er lige ud af posen. Venlige og belærende. Og tegningerne er ren retro. 
De drypper af gåpåmod og opstoppernæse. Selv papiret er lidt for tykt og 
falmet. Der er kælet for både fortiden og historien, som kunne være udkommet 
på dr. Livingstones tid. Han vidste sikkert også, hvordan disse tyvagtige 
myg skal bekæmpes. Med nysefremmende grøntsager som agurk, ananas og andre 
a-frugter. Så kommer alle de forkerte bogstaver op igen. Sikke en 
røverhistorie! </p><h3><b>Pas på hjernen</b></h3><p>
Zombier og vampyrer er blevet lukket indenfor på krimimessen. Det er de glade 
for. Men pas på, for her er, hvad der kan ske! Engang var Tom en almindelig 
skolelærer, der lærte børn, at 4 + 2 = 12. Så til en fest på skolen mødte 
Tom en zombie, som bed ham i armen. Nu hedder han Zok og bider igen. Især 
hjerner er hans favoritmad. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2491770/boernebog-illustrerer-malalas-protest-i-papirklip-paa-bevaegende-vis/">Børnebog illustrerer Malalas 
protest i papirklip på bevægende vis</a></p><div class="art-fakta article-box">
<h4 class="">
Den sultne zombie</h4>
<h5>
Mette Finderup</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div><p>
Begynderlæsning. Illustreret af Claus Rye Schierbeck. Carlsen. 
</p></div>
</div><p>
Balancen er hårfin imellem udspekuleret, grov splat og raffineret, medvidende 
grov splat. Forfatter og tegner rammer skiven rent med en barnlig forundring 
og uendelig uskyld. Helt som den legendariske ’Billy smiler rødt’ af Zenia 
Johnsen og Tom Kristensen, som er bygget op over begynderlæsningsrytmen. 
Billy opføres som musical i Vesthallen af de lokale rappere. Der er bid i 
dem. Og dyrk også denne zombie Zok der så uendelig gerne bare vil smage lidt 
på dig og din hjerne. Det er læsningspottezombietræning til lix 9. Tegner 
Schierbecks omgang med farven giftiggrøn er enestående ulækker. </p><h3><b>Måske skulle han sige nej</b></h3><p>
Slemt er det at gå over for rødt. Endnu værre er det at ridse i en nylakeret 
blå bil med en kniv, der er ulovlig. Her er endnu en kort, realistisk, 
letlæst historie i genren ’småt brændbart’, som er med til at holde liv i 
læselystens blafrende flamme. Forfatteren fik i 2011 Skriverprisen for den 
historiske børnekrimi ’Dødens å’. 
</p><p>
’Kniven’ fortæller om håndfast positionering i en drengegruppe med den fede 
kniv i centrum. Det er Pedes. Teo vil gerne eje sådan en, men hans forældre 
er imod. Så derfor er det mystisk, at Pede pludselig kommer og forærer ham 
kniven. Hvorfor gør han mon det? 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2368998/sidste-bind-af-ungdomsroman-er-eminent-konstrueret/">Sidste bind af ungdomsroman er 
eminent konstrueret</a></p><div class="art-fakta article-box">
<h4 class="">
Kniven</h4>
<h5>
Annette Bjørg Koeller. Illustreret af Mads Themberg</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/></div>
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/B_ger_b_rnekrim3_921341t.jpg" alt="" border="0"/></span></p><p class=" bl-elem">
Børnebog. Forum. 
</p>
</div>
</div><p>
Det er en redelig historie om svig, vold, hærværk og mistænksomhed på 
villavejen. Og hvor meget ved forældre egentlig om deres børns færden? Det 
er Teos far, der insisterer på, at knivsagen skal opklares, inden polisen 
kommer rullende. Her er et mønster og et spil, som de fleste drenge kan 
genkende. Og Mads Thembergs sort-hvide illustrationer er helt med på bogens 
tone i et billedsprog, der er håndfast og genkendeligt.</p><p/><h3><b>Svin klædt ud som folk</b></h3><p>
Interpols kostskole for små agenter hedder Moray og ligger i det nordøstlige 
gudsforladte Skotland, hvor der kun findes »ødemark og landsbyer«. Her får 
de lov at sprænge busser i luften, hvis de er stille i timerne. Passagererne 
er ikke mennesker, de er »bare svin klædt ud som mennesker«. Og hvem har mon 
skrevet dette? »Kuglerne farer stadig gennem luften, men jeg ignorerer dem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/interview_boger/ECE2257700/blodet-flyder-i-ungdomsroman-fra-asylcenter/">Blodet flyder i ungdomsroman 
fra asylcenter</a></p><p>
Ja, rigtigt! Benni Bødker. Han får de »læsetrætte drenge op af stolen«, som 
der står i den medfølgende pressemeddelelse fra hans eget forlag. Mon ikke 
meningen er modsat? 
</p><div class="art-fakta article-box">
<h4 class="">
Uran-235</h4>
<h5>
Benni Bødker</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/></div>
<p><span class="img-contimg-fl-center"><img class="image inlineLightBox" src="http://multimedia.pol.dk/archive/00921/B_ger_krimb_rn4_921342t.jpg" alt="" border="0"/></span></p><p class=" bl-elem">
Ungdomsbog . Forlaget Corto. 
</p>
</div>
</div><p class=" bl-elem">
Det er gået lidt stærkt med det nye bind i serien ’Operation’. Men hvem gider 
gå sprogligt til værks, når freden er truet af forbrydere, som beriger uran 
i lange baner? Både i Arktis og Arabien. Den Orlapris-nominerede forfatter 
er nemlig alle læsetrætte drenges gode ven. Hans produktion er stor og 
farefuld. ’Operation’-serien er nem at læse. Her er både alvor, overmod samt 
et stille smil. Og kuglerne »farer« jo bare forbi, ikke Benni?</p>	
</div>
</div></body></html>
