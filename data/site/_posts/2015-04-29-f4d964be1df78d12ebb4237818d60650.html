---
layout:     post
title: 	    "Forsvarets lagre bugner af bh'er"
post_author:	    
post_date:	    Wed, 29 Apr 2015 22:57:48 +0200
post_site:	    politiken.dk 
post_link:	    http://politiken.dk/indland/ECE2649042/forsvarets-lagre-bugner-af-bher/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Forsvarets lagre styres ikke tilstrækkelig økonomisk effektivt, og forsvaret 
mangler et samlet grundlag, som beskriver formålet med lagrene og de behov, 
de skal dække. 
</p><p>
Det konkluderer Rigsrevisionen i en ny beretning, efter at revisionen har 
analyseret forsvarets lagerstyring gennem 2014. 
</p><h3>
Enorme indkøb og lagerbeholdninger 
</h3><p>
Eksempelvis har forsvaret over de seneste par år indkøbt 16.000 hvide 
sports-bh’er for cirka 1,6 millioner kroner og 40.000 par hvide underbukser, 
selv om der er lagerdækning til mere end 25 år. 
</p><div class="art-quote article-box">
<p class="quote"/>
<blockquote>
<p class="quote-txt">
Der er i den grad en overopfyldning af lagrene
</p>
<p class="sender">
</p><p class=" bl-elem">Peder Larsen, statsrevisor</p> 

</blockquote>
</div><p/><p>
Af det seneste forsvarsforlig fremgår det ellers, at forsvaret skal have en 
indkøbspolitik, som kan mindske lagrene, og at forsvaret kan høste 
betydelige gevinster ved at reducere indkøb og lagerbeholdninger. Men trods 
en række initiativer til at opnå besparelser, er det Rigsrevisionens 
vurdering, at de endnu ikke i større omfang har bidraget til at reducere 
lagrene. 
</p><p>
På Forsvarsministeriets Materiel- og Indkøbsstyrelses (FMI) hovedlager, Lager 
Danmark, har 69 procent af lagerbeholdningen stået ubrugt hen i mindst 2 år, 
og der er indkøbt materiel, hvor der i forvejen er dækning til mere end 5 og 
10 års forbrug. 
</p><h3>
Utilfredsstillende ledelse 
</h3><p>
FMI har i 2013 købt ind for 1,7 milliarder kroner, hvor af godt 531 millioner 
kroner er gået til materiel, som forsvaret i forvejen har til mere end 2 års 
forbrug af, eller som der slet ikke har været noget forbrug af. 
</p><p>
Beretningen har medført skarp kritik fra Statsrevisorerne, som finder, at 
forsvarets styring af lagrene ikke har været effektiv på grund af 
»ledelsesmæssigt svigt«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2239854/forsvarets-kanon-er-rettet-mod-besparelser/">Forsvarets kanon er rettet mod 
besparelser</a></p><p>
Det er utilfredsstillende, siger formanden for Statsrevisorerne, Peder Larsen. 
</p><p>
»Der er i den grad en overopfyldning af lagrene og i mange tilfælde langt ud 
over alle rimelige grænser. Det burde ikke finde sted. Det er 
uprofessionelt, at man ikke bruger de styringsfaciliteter, man har, og når 
det ikke sker, så er det jo på grund af et ledelsesmæssigt svigt«, siger 
han. 
</p><p>
Den samlede værdi af lagrene er af Rigsrevisionen opgjort til cirka 28 
milliarder kroner i indkøbspriser i 2014. Heraf har FMI ansvaret for cirka 
20 milliarder kroner, mens lagerbeholdninger for 8 milliarder kroner er 
placeret hos de operative kommandoer. 
</p><h3>
Definitionen af 'lager' 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg er enig i de overordnede anbefalinger fra Rigsrevisionen
</p>
<p class="sender">
Generalløjtnant Niels Henrik Bundsgaard 
</p>
</blockquote>
</div><p/><p>
Lagrene består af en såkaldt beredskabsbeholdning, som blandt andet skal kunne 
understøtte Danmarks internationale krigsindsatser, og et almindeligt 
forbrugslager. Forsvaret begrunder blandt andet de store lagre med hensynet 
til beredskabet. 
</p><p>
Men ifølge Kim Sundtoft Hald fra CBS, der er ekspert i lagerstyring i private 
og offentlige virksomheder, bliver det svært at leve op til 
forsvarsforligets krav om, at lagrene skal reduceres, fordi Forsvaret ikke 
har defineret rammerne og størrelsen af beredskabslageret. 
</p><p>
»De bør være meget mere præcise overfor politikerne i forhold til at definere, 
hvor meget af deres kapacitet, som skal bruges til beredskab og hvor meget, 
som er forbrugslager, der tjener andre formål«, siger han. 
</p><p>
FMIs direktør, generalløjtnant Niels Henrik Bundsgaard, hilser kritikken 
velkommen. 
</p><p class=" bl-elem">
»Jeg er enig i de overordnede anbefalinger fra Rigsrevisionen, og derfor 
fortsætter vi med initiativer, vi har sat i gang, og vi vil gøre nogle 
ekstre tiltag, så vi kan få en endnu mere effektiv styring«. 
</p>	
</div>

</div></body></html>
