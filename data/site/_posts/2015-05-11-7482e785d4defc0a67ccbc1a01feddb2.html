---
layout:     post
title: 	    "Englands største fodboldtragedie blev markeret i dag"
post_author:	    
post_date:	    Mon, 11 May 2015 19:03:54 +0200
post_site:	    politiken.dk 
post_link:	    http://politiken.dk/udland/ECE2665334/englands-stoerste-fodboldtragedie-blev-markeret-i-dag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Smerten går aldrig væk. Her 30 år efter taler antallet af fremmødte sit 
tydelige sprog
</p>
<p class="sender">
Tony Howarth, biskop 
</p>
</blockquote>
</div><p>
I dag slog rådhusklokkerne i Bradford 56 slag. Èn gang for hver af de 
personer, der mistede livet under en af England største fodboldtragedier. 
</p><p>
11. maj 1985 skulle have været en glædens dag i Bradford, da Bradford City 
allerede inden kampen mod sæsonens sidste kamp mod Lincoln City fik overrakt 
trofæet som vinder af den engelske fodboldligas tredje division. 
</p><p>
I stedet udviklede dagen sig til en tragedie. 40 minutter inde i kampen 
opdagede de første tilskuere røg på tribunen og få minutter efter stod hele 
tribunen i brand og mange af de fremmødte tilskuere var ikke stand til at 
undslippe flammerne. 56 personer døde og mere end 250 personer blev såret. 
</p><p>
30-året for tragedien er blevet markeret af hele fodbold-England. 
</p><p>
I går blev der afholdt et minuts stilhed inden søndagens kampe i de bedste 
engelske rækker. Og i dag på selve dagen for 30-året blev der afholdt en 
mindehøjtidelighed på Bradford Centenary Square. Her var både nuværende og 
tidligere spillere sammen med klubbens mange fans og pårørende til de 
omkomne mødt op for at mindes de mange døde. 
</p><p>
For de mange familier, der sendte deres kære til fodboldkamp, men som aldrig 
kom hjem igen, fylder minderne om den skæbnesvangre dag for 30 år siden 
stadig meget. 
</p><p>
»Dagen udviklede sig til en alvorlig tragedie og efterlod mange mange flere 
liv i stor smerte. Smerten går aldrig væk. Her 30 år efter taler antallet af 
fremmødte sit tydelige sprog«, sagde Tony Howarth, biskop i Bradford i en 
tale, inden han gav en velsignelse til de 56 ofre for branden og byerne 
Bradford og Lincoln. 
</p><p>
Også overborgmesteren i Bradford, Mike Gibbons, sagde i sin tale, at han var 
'glad og taknemmelig' for, at så mange var mødt op for at mindes de omkomne 
- selvom der nu er gået 30 år siden ulykken. 
</p><p>
»Jeg føler, det er vigtigt, at vi som by hvert år giver os tid til at mindes 
dem, der mistede livet eller blev såret af denne tragiske begivenhed, som 
fortsat påvirker så mange liv«, sagde Mike Gibbons. 
</p><p>
Ud over taler blev de 56 omkomnes navne læst op af Bradford Citys manager Phil 
Parkinson, anfører Stephen Darby, sportsjournalist John Helm, der 
kommenterede tragedien for 30 år siden og Shaun Harvey, der er 
administrerende direktør for The Football League. Oplæsningen blev 
efterfulgt af et minuts stilhed, hvorefter både officielle repræsentanter og 
de hundredvis af fremmødte lagde blomster og support-halstørklæder ved en 
mindeplade med navnene på de mange omkomne. 
</p><p><b>Tvivl om officiel forklaring</b></p><p>
Branden på Bradford City Stadium varede kun 270 sekunder, men den udviklede 
sig så hurtigt, at mange ikke var i stand til at undslippe flammerne. Den 
officielle forklaring på branden har været, at der var sket en tragisk 
ulykke, da en mand havde tabt et cigaretskod under tribunens 
trækonstruktion. Men den forklaring har Martin Fletcher, der som 12-årig 
overlevede branden, men mistede tre familiemedlemmer, for nylig sat 
spørgsmålstegn ved. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2630829/ny-bog-saetter-spoergsmaalstegn-ved-aarsag-til-30-aar-gammel-doedsbrand/">Ny bog sætter spørgsmålstegn 
ved årsag til 30 år gammel dødsbrand</a></p><p>
Martin Fletcher har brugt de seneste 15 år på at efterforske, hvad der 
egentlig skete den dag i maj og resultatet af hans efterforskning er 
bemærkelsesværdigt. 
</p><p>
I bogen 'Fiftysix - the story of the Bradford fire', der udkom i april, 
afslører Martin Fletcher, at der i årene inden dødsbranden var 
rapporteringer om mindst otte andre brande på ejendomme, som enten var ejet 
af eller havde forbindelse til fodboldklubben Bradford Citys daværende ejer, 
Stafford Heginbotham. Og de mange brande havde resulteret i udbetaling af 
store forsikringssummer svarende til 27 millioner pund eller 270 millioner 
kroner. 
</p><p>
Fletcher kommer angiveligt ikke med direkte beskyldninger i bogen, men stiller 
i stedet spørgsmålet: Kan nogen mand virkelig være så uheldig, som 
Heginbotham har været? Og så undrer han sig over, at branden aldrig 
efterfølgende blev efterforsket som en kriminalsag. 
</p><p>
De nye oplysninger kom aldrig frem under den oprindelige efterforskning, der 
tre uger efter branden konkluderede, at flammerne var antændt af en 
tændstik, en cigaret eller pibe. Man mente, at den var gledet ned under 
gulvbrædderne til en bunke af affald, der over en årrække havde samlet sig 
under tribunegulvet. 
</p><p class=" bl-elem">
Heginbotham døde som 61-årig i 1995 og er aldrig blevet sigtet eller på anden 
måde været under anklage i forbindelse med branden 
</p>	
</div>

</div></body></html>
