---
layout:     post
title: 	    "Myndigheder advarer om sundhedsrisici ved 3D-print"
post_author:	    Bjørn Godske
post_date:	    Wed, 11 Mar 2015 10:02:58 +0000
post_site:	    ing.dk 
post_link:	    http://ing.dk/artikel/myndigheder-advarer-om-sundhedsrisici-ved-3d-print-174650
---
<html><body><div><section class="body"><p>3D-printere er på kort tid blevet populære, både i industrien og blandt privatpersoner. Der printes på livet løs - først og fremmest i plast-materialer - men i industrien, også i metal.</p>
			<p>Men Annika Strondell, der er chefforsker på afdelingen for pulvermateriale ved industriforskningsinstituttet Swerea Kimab, advarer blandt andet om kobolt, som indgår i metalpulveret. Også de forskellige plast-materialer, der printes i kan udsende giftige gasse ved selve processen.</p>
			<p>Til <a href="http://www.nyteknik.se/nyheter/verkstad/article3890879.ece">Ny Teknik</a> siger Annika Strondell:</p>
			<p>»Mange virksomheder arbejder med pulveret uden at kende de relevante risici. Eksempelvis har Kobolt fået ny risikovurdering, som potentielt kræftfremkaldende ved indånding,« siger hun.</p>
			
			<p><figure class="plugin right zoomable"><img data-original-image="http://ing.dk/sites/ing/files/3d_metalprinter.jpg" src="http://ing.dk/sites/ing/files/styles/w1120_media_right/public/3d_metalprinter.jpg?itok=6aiJ7qpa" alt=""/><figcaption> Brugen af metalprintere kan udgøre en sundhedsrisiko, hvis der ikke er tilstrækkelig ventilation. </figcaption></figure></p>
			<p>Samtidig har de finske arbejdsmiljømyndigheder været ude med en advarsel om, at 3D-printere, der arbejder med plast – især termoplast  – kan udlede skadelige gasser.</p>
			<p>»Man ved endnu ikke nok om, hvad printerne udleder, og hvor skadeligt det kan være. Men for at undgå sundhedsproblemer ved 3D-print bør man sikre sig, at ventilationen fungerer korrekt,«siger specialforsker Anna-Kaisa Viitanen fra det finske institut for arbejdsmiljø til Ny Teknik.</p>
			<p>Instituttet arbejder nu sammen med  blandt andet universitetet i Helsingfors om en grundig undersøgelse af arbejdsmiljøet ved 3D-print.</p>
			
			<p>I Danmark er Arbejdstilsynet opmærksom på problemstillingen og bakker op om de svenske og finske advarsler. Chefkonsulent Susanne Bruun understreger, at det er arbejdsgiverens pligt, at vurdere behovet for eventuel procesventilation:</p>
			<p>»Arbejdstilsynet accepterer fx normalt ikke stoffer og materialer, der er fremmede i kontormiljøer og kan undgås. Det kan altså – afhængigt af eventuel forurening og sammensætning – være nødvendigt at placere 3D-printeren i et separat lokale og med procesventilation. Den svenske artikel bekræfter kun dette,« siger hun</p>
		</section></div></body></html>
