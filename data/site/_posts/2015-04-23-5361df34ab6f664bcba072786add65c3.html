---
layout:     post
title: 	    "Nokia er på vej tilbage på smartphone-markedet"
post_author:	    Adam Fribo
post_date:	    Thu, 23 Apr 2015 12:48:39 +0000
post_site:	    www.version2.dk 
post_link:	    http://www.version2.dk/artikel/nokia-er-paa-vej-tilbage-paa-smartphone-markedet-149715?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Det er efterhånden længe siden, at Nokia spillede en dominerende rolle på markedet for mobiltelefoner. Nedturen kulminerede i 2013, da Nokia solgte sin telefonforretning til Microsoft, men nu planlægger den finske virksomhed tilsyneladende at gøre indtog på markedet igen.</p>

<p>Det skriver <a href="http://recode.net/2015/04/20/nokia-plots-2016-return-to-phone-market/">Re/Code</a>.</p>

<p>Kilder fortæller det amerikanske medie, at Nokia allerede sender telefoner på markedet igen i 2016, ligesom virksomheden også skal have interessante virtual reality-projekter på tegnebrættet.</p>



<p>Richard Kerris, der indtil sidste år lavede konsulentarbejde for Nokia, fortæller, at han har set imponerende ting.</p>

<p>»De har en masse gode ting under udvikling. Det gav mig fuldstændig tillid til, at Nokia er en virksomhed, der ikke forsvinder,«siger han til Re/Code.</p>

<p>Nokia vil sandsynligvis ikke selv begynde at producere telefoner, da de lige har solgt den del af forretningen. I stedet kan man forestille sig en model, hvor Nokia designer telefoner, som de så licenserer til en virksomhed, der er interesseret i at stå for både produktion og salg, ligesom det er tilfældet med tabletten N1.</p>


  </section>

      </div></body></html>
