---
layout:     post
title: 	    "Kongen er død, kongen længe leve"
post_author:	    
post_date:	    Sun, 01 Mar 2015 08:39:02 +0100
post_site:	    politiken.dk 
post_link:	    http://politiken.dk/magasinet/portraetter/ECE2566283/kongen-er-doed-kongen-laenge-leve/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et eller andet sted på direktionsgangen i Comedy Centrals hovedkvarter i New 
York, må der sidde nogle chefer og tage sig til hovedet for tiden. 
</p><p>
For tre uger siden meddelte tv-stationens absolutte superstjerne, Jon Stewart, 
at han stopper efter 16 år som ankermand på ’The Daily Show’. For fremover, 
som han sagde, at »spise aftensmad på en hverdagsaften med min familie, som 
jeg har hørt fra flere kilder skulle være dejlige mennesker«. 
</p><p>
Hovedbruddet i direktionen skyldes ikke kun, at Jon Stewart løfter hele Comedy 
Central, når han med satiriske monologer og ’falske nyheder’ fire gange om 
ugen sætter det amerikanske samfund under debat. Timingen må også give 
cheferne migræne. 
</p><div class="art-fakta article-box">
<header><h4 class="">
John Oliver om ...</h4>
</header><div class="fakta-body" data-buildingblock="embedded_factboxlink">
<p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/2014_Stand_Up_For_H_916844w.jpg" alt="" border="0"/><span class="caption"><span class="f-img-caption">Foto: 
</span>Brad Barket/Invision/AP</span></span></p><p><b>Medicinalindustrien:</b></p><p>
»I kan ikke bare give folk potentielt farlig medicin og så bare vente se, hvad 
der sker. I er store, velhavende firmaer. Ikke en hvid fyr med 
rastafletninger til Burning Man festivalen«. 
</p><p><b>Demokratisk valgte dommere:</b></p><p>
»At dommere ændrer adfærd i valgår er jo horribelt! Hvordan fik du 15 måneder 
for at urinere offentligt? Åh, du ved, det var oktober, det var valgår. Jeg 
burde have vidst bedre«. 
</p><p><b>Ulighed og den amerikanske drøm:</b></p><p>
»Jep, jeg kan tydelig se, at spillet er fuldkommen uigennemtrængeligt og 
uretfærdigt til de riges fordel – derfor bliver det så meget desto sødere en 
sejr, når jeg vinder det her!«. 
</p><p><b>FIFA:</b></p><p>
»Tænk på penge som pubeshår og FIFA som voks… Når FIFA har afholdt VM og er 
væk igen, tager de alle pengene med sig, også penge fra steder, du ikke 
anede, at du havde«. 
</p><p><b>Klimaskeptikere:</b></p><p class=" bl-elem">
»Hvorfor fanden skal vi gå op i, at en fjerdedel af amerikanerne er skeptiske 
over for klimaforandringer? Vi har ikke brug for folks meninger om et 
faktum! Du kunne jo lige så godt sende et spørgeskema ud, hvor du beder om 
folks mening om, hvad det er det største tal: 5 eller 15?«. 
</p>
</div>
</div><p/><p/><p>
For Comedy Central <i>havde </i>den indlysende afløser på hånden så sent som 
sidste år. I form af 37-årige John Oliver. Den engelske komiker, der i over 
syv år var ’Senior British Correspondent’ med speciale i at se på USA med 
britiske øjne og få Jon Stewart til at flække af grin. 
</p><p>
Men John Oliver er skiftet til betalingskanalen HBO og lige nu i gang med at 
skabe en tv-succes, der måske kan overgå læremester Stewart. 
</p><h3>
En humoristisk helgen 
</h3><p>
Amerikanske Jon Stewart har selv opfundet og formet den satiriske form for 
talkshow, han er konge af. 
</p><p>
Skabelonen er fast. En ankermand bag skrivebordet tager imod med lige dele 
retorisk akrobatik og fladpandet pruttehumor. Han dykker ned i dagens 
nyhedsstrøm og lader sine satiriske hug falde over politikernes hykleri 
eller mediernes selvmodsigelser, før han til sidst tager imod en gæst som en 
begavet og behagelig interviewer. På den måde har Stewart lagt det 
venstreorienterede Amerika i seng med et smil på læben siden 1999. 
</p><p>
De yngre amerikanere får reelt deres nyheder fra hans underholdning, og selv 
om han selv kalder det jokes, er komikeren Stewart af The New York Times 
blevet kåret som den mest troværdige mand i USA. Hvilket har givet ham 
status af en humoristisk helgen i det amerikanske medielandskab. 
</p><p>
Derfor var det også overraskende, da John Oliver hen over sommeren 2013 
vikarierede for Jon Stewart, at den sprælske englænder nærmest 
revitaliserede showet med sin hvirvlende energi og flyvske sætninger. Den 
sommer var der utroligt nok diskussioner af, hvilken Jo(h)n, der var bedst. 
Oliver viste, at han mestrede Jon Stewarts grundsætning om tempo og timing i 
et satireshow: 
</p><p>
»Hvis du løfter foden fra halsen på showet bare et øjeblik, rejser det sig og 
går sin vej«. 
</p><h3>
Troldmandens aktivistiske lærling 
</h3><p>
John Oliver var klar til at være mere end Jon Stewarts sidekick. Det blev HBO, 
der med tilbuddet om hans helt eget show fik viklet John Oliver ud af ’The 
Daily Show’. Tårerne trillede ned ad kinderne under hans sidste optræden med 
Stewart, og da Oliver i sidste uge var på besøg hos Jimmy Fallon, sagde han: 
</p><p>
»Jeg skylder Jon Stewart alt. A-l-t. Jeg kunne få en revisor til at se det 
hele igennem, og han vil sige: Du skylder Jon Stewart alt«. 
</p><p>
Alligevel fik HBO Oliver overtalt. Han fik endda manuskriptforfatteren Tim 
Carvell med sig, og til forskel fra før løber de ikke rundt i døgnets, men 
ugens hamsterhjul. Hver søndag aften opsummerer John Oliver ugens største 
begivenheder. I vanlig spydig stil, hvor han ikke holder sig for fin til at 
lange ud efter den indiske leder Modi for at være en turistkliché eller 
sammenligne rapperen Drake med terrorister fra Yemen. 
</p><div class="art-fakta article-box">
<header><h4 class="">
5 andre korrespondenter</h4>
<h5>
fra The Daily Show</h5>
</header><div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Film_Steve_Carell_916838w.jpg" alt="" border="0"/><span class="caption"><span class="f-img-caption">Foto: 
</span>Paul A. Hebert/Invision/AP</span></span></p><p><b>Steve Carell </b></p><p>
Født 1962. Korrespondent på ’The Daily Show’ 1999-2005. Siden indtog Carell 
med stor succes hovedrollen i den amerikanske udgave af ’The Office’ samt 
adskillige filmroller. Senest den oscarnominerede rolle i ’Foxcatcher’. <br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/2015_Sundance_Film__916840w.jpg" alt="" border="0"/><span class="caption"><span class="f-img-caption">Foto: 
</span> Victoria Will/Invision/AP</span></span></p><p><b>Jessica Williams </b></p><p>
Født 1989. Senior Beyoncé Correspondent på ’The Daily Show’ siden 2012, hvor 
hun blev den yngste korrespondent på showet nogensinde. Havde en rolle i 3. 
sæson af tv-serien ’Girls’. <br/><br/></p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00916/Viacom_2015_Winter__916839w.jpg" alt="" border="0"/><span class="caption"><span class="f-img-caption">Foto: 
</span>Richard Shotwell/AP Photo</span></span></p><p><b>Larry Wilmore </b></p><p>
Født 1961. Senior Black Correspondent på ’The Daily Show’, 2006-14. Overtog 
19. januar i år pladsen på Comedy Centrals sendeflade efter ’The Colbert 
Report’ med sit eget show, ’The Nightly Show with Larry Wilmore’. <br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/Samantha_Bee_916832w.jpg" alt="" border="0"/><span class="caption"><span class="f-img-caption">Foto: 
</span>AP Photo</span></span></p><p><b>Samatha Bee </b></p><p>
Født 1969. Korrespondent på ’The Daily Show’ siden 2003 og dermed i længst tid 
af alle. Er gift med korrespondent &lt;DB&gt;Jason Jones, og begge har netop 
meddelt, at de stopper på showet. For at skabe et nyt show sammen.<br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00916/TV-ABC-Morning_Subs_916836w.jpg" alt="" border="0"/><span class="caption"><span class="f-img-caption">Foto: 
</span>Charles Sykes/AP Photo</span></span></p><p><b>Stephen Colbert </b></p><p class=" bl-elem">
Født 1964. Korrespondent på ’The Daily show’ 1999-2005. Siden ankermand på 
satireshowet ’The Colbert Report’, der var tæt knyttet til ’The Daily Show’. 
Colbert erstatter David Letterman på ’The &lt;DB&gt;Tonight Show’ 
til september. 
</p>
</div>
</div><p/><p/><p>
Selv om Olivers interview med Stephen Hawkings var ud over det sædvanlige, har 
Oliver og hans mandskab i stedet for et fast interview valgt at tage fat i 
et enkelt emne og gå i dybden med det. Med carte blanche fra HBO til at 
revse hvem og hvad som helst. 
</p><p>
I over 10 minutter og uden reklamepause kan Oliver gennemgå moralsk råddenskab 
i tobaksindustrien, udstille korruptionen i Det Internationale 
Fodboldforbund (Fifa) eller forklare den bagvedliggende lobbyisme og de 
problematiske perspektiver ved opløsningen af netneutralitet – at alle har 
lovmæssig ret til samme nethastighed. 
</p><p>
Det sidste er ikke noget enkelt emne at servere som søndagsunderholdning. Selv 
garneret med jokes. Ikke desto mindre er lige præcis den sekvens af showet 
blev vist næsten 8 millioner gange på YouTube. Ved siden af de 4 millioner 
seere, der følger Oliver hos HBO hver uge. I en tid, hvor man siger, at unge 
tv-seere ikke kan koncentrere sig om en nyhed i mere end 1 minut, har 
fænomenet John Oliver overrasket alle. 
</p><p>
Ikke mindst på de sociale medier. Modsat Jon Stewart, der joker med, at han 
ikke ved, hvad Twitter og Facebook er, bruger John Oliver de nye medier til 
at aktivere seerne. Eksempelvis blev en af den amerikanske stats hjemmesider 
udsat for så stort et pres efter Olivers udsendelse om netop netneutralitet, 
at hjemmesiden gik ned. Og det virker. Senere standsede præsident Obama 
afviklingen af netneutralitet. 
</p><p>
Oliver er senest gået til angreb på tobaksgiganten Philip Morris, og hans 
latterliggørelse af Ecuadors præsident, Rafael Correa, har ført til en byge 
af fornærmede tweets. Fra præsidenten selv! Hvilket kun hælder mere benzin 
på Olivers bål. Oliver er ikke bange for nogen. Han er bare vred. Som han 
sagde til magasinet Rolling Stone sidste år: 
</p><p>
»Når du begynder at følge pengene i politik, er det, du tænker: Holy shit, er 
det her system gået så meget i stykker, at det ikke kan repareres?«. 
</p><h3>
Den engelske klasseforskel 
</h3><p>
Da John Oliver voksede op i Bedford nord for London, gik han i folkeskole. 
Begge hans forældre var skolelærere. Og som han flere gange har sagt, gik 
han forbi privatskolerne og konstaterede: »Deres græs var bogstavelig talt 
grønnere. Det var helt enkelt ikke rimeligt«. 
</p><p>
Opvæksten i det britiske klassesamfund har skærpet Olivers blik for 
uretfærdigheder i samfundet. Han kom siden ind på eliteuniversitetet 
Cambridge, hvor han så børn af overklassen ligne det, de var: den næste 
generation, der vil bestemme over og styre det britiske samfund. 
</p><p>
Det var også på Cambridge, at Oliver begyndte at lave politisk teater, før han 
kastede sig ud i standup. Det var uden større succes, alligevel lagde 
komikeren Ricky Gervais mærke til et manuskript, Oliver havde skrevet. Uden 
at have mødt ham gjorde Gervais Jon Stewart opmærksom på Oliver. 
</p><p>
Det er den ydmyge fortælling om John Oliver. En ydmyghed, der stadig præger 
ham i dag. Men det er vreden og det frenetiske tempo i monologerne, der 
skiller ham ud fra resten af de amerikanske tv-komikere. I en grad, så 
kommentatorerne taler om, hvordan han har revolutioneret den politiske 
satire med sin på én gang komplicerede og aktivistiske satire. 
</p><h3>
Lad os tale om dødsstraffen 
</h3><p>
Allerede i sin anden udsendelse lagde Oliver ud med at sætte spørgsmålstegn 
ved dødsstraffen: 
</p><p>
»Jeg ved godt, at du sikkert tænker: Du har vel ikke tænkt dig at lave grin 
med dødsstraffen, vel? Det er kun din anden udsendelse, og jeg har ikke 
engang besluttet mig, om jeg kan lide det her show endnu!«. 
</p><p>
Oliver fortsatte ufortrødent. 
</p><p>
Ligesom Stewart siger Oliver, at det er jokes, men det er mere kritisk 
journalistik, end det man ser mange andre steder i medielandskabet. Men 
Oliver ser ud i verden og forbi den amerikanske Kongres, hvor Jon Stewart 
retter det meste af sit skyts. 
</p><p>
Den helt store forskel mellem Jon Stewart og John Oliver er dog håb. Eller 
mangel på samme. Stewart tror, at verden kan blive bedre. John Oliver er 
fatalist. Mens verden brænder op og magthaverne drukner i deres eget spil, 
ser John Oliver på med hovedrystende latter. 
</p><p>
Det stod klart, allerede da han i ’The Daily Show’ dækkede indsættelsen af 
Barack Obama som USA’s første sorte præsident i 2009. Midt i den ophøjede 
stemning af håb og forandring i Washington stod en eksalteret John Oliver og 
råbte: 
</p><p>
»Er det vildt, det her? Ja! Har folk sat kurs mod uundgåelige skuffelser? 
Selvfølgelig har de det! Er de klar over det? Absolut ikke!«. 
</p><p>
Hos Comedy Central kan de se langt efter en gentagelse af den slags øjeblikke. 
På Jimmy Fallons show bekræftede John Oliver i sidste uge, at han har 
forlænget med HBO til 2017. Samtidig foreslog han, at man lod et hologram af 
Jon Stewart fortsætte showet. Ingen kan alligevel rigtig erstatte ham. 
</p><p class=" bl-elem"><i class=" bl-elem">Publiceret 27. februar 2015</i></p>	
</div>
</div></body></html>
