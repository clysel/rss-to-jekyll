---
layout:     post
title: 	    "Analytikere jubler over danske aktiers magiske gennembrud"
post_author:	    
post_date:	    Tue, 07 Apr 2015 11:42:24 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2618084/analytikere-jubler-over-danske-aktiers-magiske-gennembrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Helt vildt. En fantastisk kursrekord. De danske investorer er verdens 
heldigste. 
</p><p>
Der er meget godt at sige om de danske aktiers optur på dagen, hvor C20 Cap 
har rundet den magiske grænse på indeks 1000. 
</p><p>
Dagens stigning er bemærkelsesværdig, men en naturlig følge af de seneste tre 
måneders solide fremgang for de danske eliteaktier. Omkring 25 procent er de 
steget, og det har betydet glæde blandt de danske investorer. 
</p><p>
»De danske investorer må være verdens heldigste for tiden«, siger Michael 
Borre, som er chefanalytiker hos Nordea. Han peger på, at ikke alene det 
danske, men også det europæiske og det amerikanske aktiemarked klarer sig 
godt for tiden. 
</p><p class="art-ext-other">

</p><p>
Mens C20-indekset, som i 2012 blev lavet om til C20 'Cap' for at udligne Novo 
Nordisk store tyngde i indekset, før krisen lå på omkring indeks 500, gik 
det ned til omkring 240, da markedet nåede bunden i marts 2009. Nu er det så 
oppe på omkring 970 - en firdobling siden de mørkeste krisedage.</p><h3>
Svage USA-tal er guld værd 
</h3><p>
Dagens stigning i C20 Cap-indekset, som altså i dag brød igennem indeks 
1000-loftet, skyldes sidste uges amerikanske nøgletal, som var noget svagere 
end forventet uden at være helt skidte. 
</p><p>
»Set fra aktiemarkedets synspunkt kunne det ikke være bedre, for tallene 
viste, at det går frem, men ikke så meget, at man kan vente en rentestigning 
fra den amerikanske centralbank«, siger Michael Borre. 
</p><p>
Samme toner lyder fra John Stihøj, der er direktør i analysehuset Aktieinfo. 
Han vurderer som Michael Borre, at festen ikke er slut. 
</p><p>
»Meget tyder på, at vi skal videre op«, siger han og peger blandt andet på 
forventningen om, at renten vil forblive lav til engang næste år, samt at 
der lige nu ikke er nogen oplagte alternative muligheder, hvis man vil have 
noget ud af sin opsparing. 
</p><h3>
Ingen boble på vej 
</h3><p>
Det betyder også, at man kan frygte, at nogen kommer til at placere flere 
penge, end de burde i aktier, som altid indebærer en risiko - også selv om 
det går godt nu. 
</p><p>
»Men jeg tror ikke på, at det stopper nu. Og jeg ser heller ikke en boble i 
markedet«, siger John Stihøj. Heller ikke Michael Borre er bekymret for en 
aktieboble lige rundt om hjørnet. Han ser, at de solide stigninger har fulgt 
selskabernes overskud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2612102/novos-aktionaerer-er-den-helt-store-vinder-med-gevinst-paa-140-milliarder/">Novos aktionærer er den helt 
store vinder med gevinst på 140 milliarder </a></p><p>
»Man skal tage det helt roligt som investor. Det er intet, der tyder på en 
boble. Men det er jo ikke ensbetydende med, at der ikke kan komme et 
tilbagefald før eller siden«, siger han. 
</p><p>
Hvis man vil forsøge at forudsige, om der kunne være et tilbagefald på vej, 
peger Michael Borre blandt andet på økonomiske nøgletal fra Europa og USA. 
Begynder opsvinget at gå i stå, skal man være forsigtig. Men måske vil det 
så allerede være for sent. 
</p><p class=" bl-elem">
»Markedet har det med at reagere lynhurtigt på forventninger om dårlige tal. 
Men igen, ser man bredt ud over økonomien lige nu, ser det godt ud«, siger 
Michael Borre. 
</p>	
</div>

</div></body></html>
