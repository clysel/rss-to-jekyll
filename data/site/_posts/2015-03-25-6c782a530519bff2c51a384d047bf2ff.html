---
layout:     post
title: 	    "Analyse: Energi og gejst overskygger svingende dansk kvalitet"
post_author:	    
post_date:	    Wed, 25 Mar 2015 23:06:16 +0100
post_site:	    politiken.dk 
post_link:	    http://politiken.dk/sport/fodbold/ECE2604121/analyse-energi-og-gejst-overskygger-svingende-dansk-kvalitet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tidligere har Morten Olsens spillere på landsholdet fået 11.500 kroner for en 
sejr på hjemmebane i en venskabskamp og 1,20 kr. per tilskuer. I den 
nugældende, nye honorar- og bonusaftale, som kom på plads med DBU i lørdags, 
er taksterne sat lidt ned. Så Nicklas Bendtner må nøjes med en smule mindre 
efter 3-2-mødet med USA. </p><p>
Det lever spillerne selvfølgelig fint med, for det vigtigste var, at de aldrig 
gav op og vendte et truende nederlag til en sejr, der var en god start på et 
nyt landskampår. De viste energi og gejst og fortjente at vinde, selv om 
spilkvaliteten var svingende. Og Bendtner var helten og banens bedste. Han 
var på toppen. 
</p><p><b class="ext-link">KASSE:</b><a class="embeddedlink" href="http://politiken.dk/sport/fodbold/ECE2603993/suveraene-bendtner-scorer-tre-gange-i-dansk-sejr/">Suveræne Bendtner scorer tre gange i dansk 
sejr</a></p><p>
Efter afslutningen af den langstrakte konflikt var det ikke pengene, spillerne 
tænkte på i aftes i Aarhus, hvor de kom ud efter vinterpausen til den første 
testkamp. Det gjaldt om at stå sammen, om at give opbakning til Morten 
Olsen, som DBU ikke har behandlet ordentligt, om at præstere godt mod USA og 
tanke selvtillid og styrke optimismen før afgørelsen i 
kvalifikationsturneringen, når EM-billetterne til 2016-slutrunden i Frankrig 
uddeles. 
</p><div class="art-fakta article-box">
<h4 class="">
FAKTA</h4>
<h5>
KAMPEN</h5>
<div class="fakta-body" data-buildingblock="embedded_factboxlink">
<p>
Danmark (4-1-4-1): Andersen – Wass, Kjær, Sviatchenko, Boilesen (52. S. 
Poulsen) – Kvist (46. Delaney) – Vibe (74. Braithhwaite), J. Poulsen (46. 
Christiansen), Krohn-Dehli (77. Schöne), Eriksen - Bendtner
</p><p>
USA (4-4-2): Rimando – Chandler, Orozco, Brooks, Garza – Zardes, Bedoya, 
Bradley, Johnson – Altidore, Johansson
</p><p>
Dommer: Mattias Gestranius, Finland
</p><p>
Tilskuere: 10.505
</p><p class=" bl-elem">
Danmark-UA 3-2. Mål: 0-1 Jozy Altidore (19), 1-1 Nicklas Bendtner (33), 1-2 
Aron Johannsson(66), 2-2 Bendtner (83), 3-2 Bendtner (90)
</p>
</div>
</div><p> DBU-direktør Claus Bretton-Meyer og formanden Jesper Møller var blandt 
tilskuerne på en aften, da luften var lige så kølig som forholdet mellem 
Olsen/spillerne og DBU-toppen er lige for tiden. Og det var ved at blive en 
trist aften for alle – men landsholdets målkonge Nicklas Bendtner indtog en 
suveræn hovedrolle og sørgede med tre træffere for, at folk på tribunerne 
fik noget at juble over. 
</p><p><b class="ext-link">IMPONERENDE:</b><a class="embeddedlink" href="http://politiken.dk/sport/fodbold/EM-kvalifikation/ECE2455163/eriksen-smadrer-laudrups-rekord---men-kikser-rommedahls/">Eriksen smadrer Laudrups rekord - 
men kikser Rommedahls</a></p><p>
Med Lasse Vibe som den mest energiske, hurtige og aktive i angrebsspillet 
dominerede danskerne kampens første fase med udmærket kombinationsspil, 
indtil tøvende opdækning af Daniel Wass (som nok skulle have haft et 
frispark i duellen med 1-0-målscorer Jozy Altidore) og Simon Kjær betød, at 
USA mod spil og chancers fordeling kom i spidsen. 
</p><p>
Nicklas Bendtner tilbød sig og flyttede sig godt oppe foran og var, hvor han 
skulle være, da han fik bolden efter nydeligt opspil af Wass og Jakob 
Poulsen og nemt kunne lægge bolden ind til sin 27. scoring for Danmark. 
</p><p>
Debutanten Erik Sviatchenko startede nervøst i midterforsvaret og kom forkert 
ind i et par nærkampe fra begyndelsen på holdet, hvor Christian Eriksen i 
anledning af 50-kamp-jubilæet var anfører. Før pausen var han med i nogle af 
de bedste danske angreb, men effektiviteten i afslutningerne var ikke god. 
</p><p><b class="ext-link">OKAY:</b><a class="embeddedlink" href="http://politiken.dk/fasttrack/article2603726.ece">Nicklas Bendtner forstår Morten Olsens 
beslutning.</a></p><p>
Allroundspilleren Daniel Wass, der på sit klubhold i Frankrig, spiller ’alt 
andet’ end højre back, udstrålede vilje, var god til at komme med frem på 
højrekanten og støtte offensiven. Måske manglede der noget power og dybde i 
det danske spil, hvor William Kvist fordelte mange bolde udmærket, indtil 
han totalt mistede overblikket og i løbet fem-seks minutter lavede mange 
grove fejl og indkasserede en advarsel. Kvist er lidt mærket af, at han har 
været skadet og ikke spiller så meget i Wigan i den næstbedste række. 
</p><p>
Nicolai Boilesen kom ofte godt med frem på venstrekanten, når Eriksen rykkede 
ind i banen og deltog i spillet i små rum. Man så Eriksens klasse, når han 
pludselig skiftede tempo med bolden og fik lagt ’giftige’ bolde ind i 
feltet. 
</p><p><b>Skuffende amerikansk hold</b></p><p>
Jürgen Klinsmann USA-hold imponerede bestemt ikke og kunne sjældent for alvor 
true det danske forsvar med den solide Simon Kjær i centrum og Sviatchenko 
mere sikker på sig selv efter pausen. 
</p><p>
Der var bedre bevægelse og ambitioner i det danske spil, men det var længe for 
ufarligt. Wass og Vibe fandt hinanden fint i højre side i opspillet i 
perioder, og Bendtner, som jo i andre venskabskampe har været uinteresseret 
og doven, viste sig som et mandfolk, tog ansvar og eksploderede, da han så 
flot og præcist lavede sejrsmålet til 3-2. Bendtner virkede fra start 
indstillet på at vise noget, og han oplevede, at tilskuerne hyldede ham 
allerede midt i anden halvleg. 
</p><p><b>Lidt tyndt fra kanterne</b></p><p>
Man kan kritisere, at der manglede skarphed og præcision i indlæggene fra 
kanterne, og derfor kom der ikke tilstrækkeligt med store chancer ud af det 
fortsatte spilovertag i anden halvleg, indtil danskerne satte den fornemme 
slutspurt ind. Man savnede nogle langskud fra Michael Krohn-Dehli og 
Eriksen. Og i stedet for 2-1 blev det 1-2, da Daniel Waas snorksov og glemte 
at dække op, så et hurtigt USA-angreb endte med, at eks-AGF’eren Aron 
Johannsson skubbede bolden over stregen. 
</p><p>
Det lignede en slem skuffelse – men endte lykkeligt, takket være Bendtner. 
</p><p class=" bl-elem">
Kampen på søndag mod Frankrig i Saint-Etienne bliver en større opgave for 
Olsens mænd, der 8. juni møder Montenegro i en opvarmningskamp før EM-mødet 
med Serbien i Parken 13. juni. 
</p>	
</div>
</div></body></html>
