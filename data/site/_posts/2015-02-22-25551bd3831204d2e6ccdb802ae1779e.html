---
layout:     post
title: 	    "486 minearbejdere slap ud fra minebrand i Sydafrika"
post_author:	    
post_date:	    Sun, 22 Feb 2015 19:50:13 +0100
post_site:	    politiken.dk 
post_link:	    http://politiken.dk/udland/ECE2558269/486-minearbejdere-slap-ud-fra-minebrand-i-sydafrika/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Brand brød ud 2300 meter nede i en guldmine i Sydafrika. Alle 486 
minearbejdere er reddet uskadt ud.
</p><p>
I Sydafrika er samtlige 486 minearbejdere hentet op af en guldmine, hvor der 
var udbrudt brand mere end to kilometer under jordens overflade.
</p><p>
Umiddelbart er der ikke meldinger om tilskadekomne, skriver ejeren af minen, 
selskabet Harmony Gold, på Twitter.
</p><h3>
Brand opstod under vedligeholdelsesarbejde
</h3><p>
Branden begyndte søndag klokken 08.40 dansk tid. Den menes at være opstået 
under vedligeholdelsesarbejde på en luftkøler.
</p><p>
Den var ved 19-tiden under kontrol, og en times tid senere var alle 
minearbejdere i sikkerhed, oplyser mineselskabet.
</p><p>
I en meddelelse på selskabets hjemmeside står, at omkring 486 minearbejdere 
befandt sig under jorden, da branden brød ud 2300 meter under jorden.
</p><h3>
Søgte tilflugt på platforme i minen 
</h3><p>
Det lykkedes nogle af minearbejdere at søge tilflugt på evakueringsplatforme i 
minen, og derfra kunne redningsmandskab hjælpe dem ud.
</p><p>
Sydafrikas guldminer er de dybeste i verden. Under apartheidtiden havde de ry 
for at være blandt de farligste.
</p><p>
I november sagde mineminister Ngoako Ramatlhodi, at Sydafrika havde 
registreret det lavest antal omkomne i landets miner nogensinde, nemlig 84. 
Alene i guldminerne døde 44 mennesker i 2014.
</p><p class=" bl-elem">
En talsperson for Harmony Gold siger, at der nu vil blive indledt en 
undersøgelse for at fastslå årsagen til branden i guldminen.
</p>	
</div>
</div></body></html>
