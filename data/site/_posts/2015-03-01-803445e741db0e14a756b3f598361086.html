---
layout:     post
title: 	    "Litteraturredaktør: Hvis din nabo var nazist"
post_author:	    
post_date:	    Sun, 01 Mar 2015 19:33:17 +0100
post_site:	    politiken.dk 
post_link:	    http://politiken.dk/debat/profiler/jessteinpedersen/ECE2568617/litteraturredaktoer-hvis-din-nabo-var-nazist/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Yahya Hassan var fire år gammel, udkom sociologen og folketingskandidaten 
Henrik Dahls bog ’Hvis din nabo var en bil’ (1999). Jeg anmeldte den her i 
avisen, og det er fortjent, at den har status af nyklassiker. 
</p><p>
Bogen var et opgør med forestillingen om, at mennesker i vore dage stadig er 
bundet til en social klasse og at vores normdannelse og politiske 
tilhørsforhold vokser ud af vores sociale baggrund. 
</p><div class="art-quote article-box">
<p class="quote"/>
<blockquote>
<p class="quote-txt">
Yahya Hassans aktivitet på Facebook erudtryk for, hvad der er sket med 
verden, siden Henrik Dahl beskrev deni 1999
</p>
</blockquote>
</div><p/><p>
Grundpointen er, at det moderne (vestlige) menneske er aflæseligt bare i kraft 
af alle sine overflader. Derfor gælder det om at få øje på indsigten i det 
overfladiske og det gjorde Dahl i en bog, som myldrer med slående og 
morsomme iagttagelser om den måde, folk fra forskellige livsstilsgrupper 
(segmenter) taler om sig selv og deres ting: 
</p><p>
»Hvis vores nabo var en bil ville vi sagtens kunne karakterisere ham eller 
hende som en sportsvogn, en familiebil eller en lille egoistbil med soltag«, 
hedder det i bogen, hvor Dahl også skriver om hvordan normdannelse bliver 
til gennem folks fortællinger om sig selv. 
</p><p>
Det helt fantastiske ved at læse bogen i dag er, at den mangler noget. Hvad er 
det dog, der er galt, tænker man, indtil lynet slår ned. Facebook! Det er 
Facebook, Dahls livsstilsmennesker mangler. De elsker at ’italesætte’ alt 
muligt og ’narrativitet’ og retorik betyder alt. Alle vil ses og høres, men 
der går endnu nogle år før Mark Zuckerberg leverer det sociale medie som er 
svaret på deres behov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2547720/litteraturredaktoer-man-kan-ikke-tale-lort-op-til-guld/">Litteraturredaktør: Man kan 
ikke tale lort op til guld</a></p><p>
Og jeg skal love for, at Facebook siden Dahls bog har skabt nye muligheder for 
normdannelse. Engang var <i>Fjæset</i> skærmmenneskets mulighed for 
overspringshandlinger. I 2015 er Facebook for længst allestedsnærværende 
nyhedsmedie, gossipsprøjte og boksering på een gang. 
</p><p>
I den forgangne uge var Henrik Dahl så pludselig i infight på Facebook med 
Yahya Hassan, som nu er 19 år gammel og aktuel med et meget langt digt om 
ikke at <i>stole </i>på nogen. Efter at have misforstået en udmelding fra 
Henrik Dahl, der omtalte ham som »formodet digter« i en stille protest over, 
at Omar Abdel Hamid el-Hussein stadig blev omtalt som »formodet terrorist«, 
svarede Hassan igen på Facebook ved at kalde Dahl for højreekstremist og 
iklæde ham og andre naziuniform. 
</p><p>
»Hvorfor er det mere forfærdeligt at portrættere Henrik Dahl i naziuniform end 
det er at portrættere Muhammed med en bombe i sin turban? Det ene indikerer, 
at en højreorienteret er nazist, mens det andet indikerer at en muslim er 
jihadist. Begge dele er efter min mening forkerte, men det var ikke mig der 
opfandt omgangsformen og fremgangsmåden, jeg kopierer den bare i en anden 
sammenhæng for at illustrere det latterlige i absolut ytringsfrihed«, 
spørger Hassan. 
</p><p>
Mit svar er, at det ude i den virkelige verden, og det ved Hassan bedre end 
jeg, for jeg er ikke omgivet af PET-folk, ikke er livsfarligt at lave 
nazisjov med en person som Henrik Dahl, mens man omvendt risikerer at blive 
slået ihjel, hvis man tillader sig at ytre sig om en bestemt religion og 
profet – islam og Muhammed. 
</p><p>
På den anden side har Yahya Hassan den pointe, som vi ikke-muslimer måske skal 
tænke over, at det for den, der tror på islam, kan opleves lige så 
personligt ubehageligt eller krænkende, at ens profet bliver udsat for 
satire, som det kan være pludselig at se sig selv i SS-uniform. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/ECE2216678/jes-stein-dansk-litteraturs-nye-revolutionaere-udfordrer-selve-fundamentet/">Jes Stein: Dansk litteraturs 
nye revolutionære udfordrer selve fundamentet</a></p><p>
Fra Hassan side ligner forløbet unægtelig et oprør mod omverdenens (herunder 
Politikens) omklamring og en reaktion mod siden sin debut at være havnet i 
et succes-segment, han ikke oplever som sit eget. 
</p><p>
For det kan godt være, at han er dødstruet på grund af det, han har skrevet og 
sagt om Allah, islam og Koranen, og det kan godt være, han er enig i, at 
ytringsfrihed og religionskritik er af det grundlæggende gode, men han kan 
også godt identificere sig med vreden i den unge dansker med palæstinensisk 
bandebaggrund, som begik terror i København. Og har vel også et stort behov 
for at række ud mod det miljø, han er rundet af. 
</p><p>
Hassans aktivitet på Facebook er udtryk for, hvad der er sket med verden, 
siden Dahl beskrev den i 1999. For vi vurderer ikke kun hinanden på 
overfladerne, vi kommer nogle trin dybere, når folk ytrer sig, som dem, de 
også er. 
</p><p class=" bl-elem">
Hvis Hassans Facebook-stunt betyder, at det hidtidige trusselniveau mod ham 
bliver lavere, bærer Henrik Dahl med garanti den grimme nazi-uniform med 
glæde. 
</p>	
</div>
</div></body></html>
