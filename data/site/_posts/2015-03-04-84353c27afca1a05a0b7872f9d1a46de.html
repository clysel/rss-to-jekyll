---
layout:     post
title: 	    "Rejsekort gemmer dine rejsedata i fem år"
post_author:	    Martin Bernth
post_date:	    Wed, 04 Mar 2015 07:26:33 +0000
post_site:	    www.version2.dk 
post_link:	    http://www.version2.dk/artikel/rejsekort-gemmer-dine-rejsedata-i-fem-aar-91773?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Endnu en gang har Rejsekort gjort sig upopulær blandt danskerne, og denne gang fordi selskabet bag logger og gemmer samtlige oplysninger om sine ind- og ud-checkende kunder i op til fem år. <a href="http://jyllands-posten.dk/indland/ECE7505836/Rejsekortet-kritiseres-for-at-gemme-persondata-fra-100-millioner-rejser/">Det skriver Jyllands-Posten.</a></p>

<p>Siden 2011 har selskabet således kunnet registrere alle bevægelsesmønstret på mere end 100 millioner rejser. Oplysninger, som 843 medarbejder hos Rejsekort A/S ifølge Jyllands-Posten har adgang til.</p>



<p>Det er alt for vidtgående og et alvorligt indgreb i retten til privatliv mener seniorjurist hos Forbrugerådet Tænk Anette Høyrup.</p>

<p>»Så mange data i så mange år øger risikoen for et data-læk. Fem år er meget vidtgående, og det går ikke. Selvfølgelig skal de opbevare nogle data af hensyn til regnskab. Men de må kunne lave nogle mellemregninger, der gør, at de kan slette bevægelsesmønstrene løbende,« siger hun til Jyllands-Posten.</p>



<p>Hos Rejsekort A/S lægger direktør Bjørn Wahlsten da også netop bogføringshensyn til grund for den vidtgående logning og hævder således at bogføringsloven forpligter selskabet til at gemme data i op til fem år.</p>

<p>Den fortolkning af loven stiller transportminister Magnus Heunicke (S) sig imidlertid undrende overfor og vil nu have det postulat undersøgt af Kammeradvokaten.</p>
  </section></div></body></html>
