---
layout:     post
title: 	    "Kermit og Miss Piggy gør comeback på tv"
post_author:	    
post_date:	    Sat, 09 May 2015 12:40:29 +0200
post_site:	    politiken.dk 
post_link:	    http://politiken.dk/kultur/ECE2661466/kermit-og-miss-piggy-goer-comeback-paa-tv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det kan godt være, at dukkeserien er næsten 35 år gammel. 
</p><p>
Men med to succesfulde spillefilm inden for de sidste par år er 'The Muppets' 
nu for alvor klar til en <i>revival</i>: Den amerikanske tv-station ABC har 
netop offentliggjort, at Kermits frustrerede øjne rettet direkte mod 
publikum ruller over skærmen i næste sæson. 
</p><p>
Denne gang i en mere dokumentarisk og voksenagtig udgave, beretter <a href="http://time.com/3851511/muppets-reboot-abc/" target="_blank">TIME</a>. </p><p><b>Figurerne er ikke glemt </b></p><p>
Hvordan det berømte varieté-teater med frøen Kermit, Miss Piggy &amp; 
co. præcist skal genopstå, vides endnu ikke. Men det er planen, at serien 
skal udforske Muppet-karakterernes personlige liv - deres kærlighedsforhold, 
karrieremæssige resultater, skuffelser, ønsker og lyster i et mere modent 
univers for børn i alle aldre. 
</p><p>
Og spørger man Jakob Stegelmann, mangeårig vært på tv-programmet Troldspejlet, 
lever 'The Muppets' figurgalleri i bedste velgående. 
</p><p>
»Seriens genopstandelse viser jo, at der er en stor voksengeneration, der ikke 
har glemt dem, og at den humor, der var i tv-serien, stadig trives«, siger 
han. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1611988/hvorfor-maatte-de-charmerende-muppet-dukker-ikke-komme-op-i-biografen/">Hvorfor måtte de charmerende 
Muppet-dukker ikke komme op i biografen?</a></p><p>
Afhængig af den nye series succes i USA, gør 'The Muppets' måske også comeback 
i Danmark, spår Stegelmann. 
</p><p>
»Jeg møder folk, der har set serien og elsker den, og folk, der ikke aner, 
hvad det er. Hvis producenterne gør noget interessant med universet og 
retter det mere efter vokse, kunne det måske køre på DR på et tidspunkt«, 
siger han. 
</p><p><b>Samlingspunkt for familien</b></p><p>
Særligt YouTube har været et stort medie for mange af de bedagede 
Muppets-programmer, som blev produceret i Storbritannien i 1976-81 af den nu 
afdøde amerikanske instruktør og producent Jim Henson. 
</p><p>
Dengang var showet, hvor man følger de skægge marionetdukker bag kulisserne, 
og hvor væggen mellem fiktion og virkelighed brydes, banebrydende. Med tiden 
fik universet en trofast følgeskare på internationalt plan, forklarer Jakob 
Stegelmann. Så på den baggrund er det ikke så overraskende, at tv-serien nu 
genopstår. 
</p><p>
»Der har været talt længe om, at den var på vej. De to nyeste spillefilm om 
The Muppets blev af nogle regnet for at være det sidste skud i bøssen - om 
de nu også fungerede - men denne relancering beviser jo, at der stadig er 
liv i tv-serien«, siger Jakob Stegelmann. 
</p><p>
»Dengang var det et samlingspunkt for familien at se The Muppet Show. Det kan 
være, at det kan blive det igen«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE1474187/succesfulde-muppets-beskyldes-for-at-vaere-venstreorienteret-propaganda/">Succesfulde Muppets beskyldes 
for at være venstreorienteret propaganda</a></p><p>
Det bliver Bill Prady, skaberen bag komedieserien 'The Big Bang Theory', der 
skal skrive og producere den nye serie. 
</p><p class=" bl-elem">
Sidste gang The Muppets rullede over skærmen var i 1996 i live-showet 'Muppets 
Tonight' på ABC. 
</p>	
</div>

</div></body></html>
