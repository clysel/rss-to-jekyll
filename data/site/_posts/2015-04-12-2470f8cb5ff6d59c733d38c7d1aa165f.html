---
layout:     post
title: 	    "Mogens Palle er tilbage i dansk boksning"
post_author:	    
post_date:	    Sun, 12 Apr 2015 18:24:25 +0200
post_site:	    politiken.dk 
post_link:	    http://politiken.dk/sport/ECE2625186/mogens-palle-er-tilbage-i-dansk-boksning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der har i længere tid været spekuleret i et dansk boksebrag mellem veteranen 
Rudy Markussen og unge Patrick Nielsen arrangeret af Team Sauerland. Men nu 
melder en gammel kending sig på banen for at arrangere kampen.
</p><p>
Tidligere boksepromotor Mogens Palle trak sig tilbage fra sporten for flere år 
siden, men sammen med den tidligere bokser Hans Henrik Palm er han tilbage 
på boksescenen.
</p><p>
De to er gået sammen i et forsøg på at kunne stable danskerbraget på benene. 
Det fortæller den ene halvdel af den potentielle kamp.
</p><p>
»Jeg har fået et skriftligt tilbud fra Mogens Palle og Hans Henrik Palm på at 
bokse kampen mod Patrick Nielsen. Det er et så godt økonomisk tilbud, at jeg 
har sagt ja til det«, siger Rudy Markussen til BT's hjemmeside.
</p><p>
Kontrakten er dog strikket således sammen, at Markussen kan rive den over 
igen, hvis Team Sauerland kommer med et bedre tilbud på at arrangere kampen.
</p><p>
Nu venter 37-årige Markussen så bare på, om 24-årige Patrick Nielsen også vil 
takke ja til Palle og Palms tilbud.
</p><p class=" bl-elem">
»Så vidt jeg ved, har Patrick Nielsen fået tilsendt det samme tilbud. Nu har 
jeg sagt ja til kampen, så nu er det op til ham at sige ja, for jeg er klar«, 
lyder det fra Rudy Markussen.
</p>	
</div>

</div></body></html>
