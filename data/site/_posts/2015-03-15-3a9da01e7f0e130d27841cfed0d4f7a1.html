---
layout:     post
title: 	    "Den hellige krigs front i Vestafrika"
post_author:	    
post_date:	    Sun, 15 Mar 2015 10:40:26 +0100
post_site:	    politiken.dk 
post_link:	    http://politiken.dk/udland/fokus_int/fokus_IS/ECE2588167/den-hellige-krigs-front-i-vestafrika/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Kampen mod Islamisk Stat</h4>
<div class="fakta-body"><p>
Terrorbevægelsen <b>Islamisk Stat </b>levede et i medierne stort set 
ukendt liv indtil sommeren 2014, hvor gruppen indtog Iraks næststørste by, 
Mosul, og udnævnte <b>Abu Bakr al-Baghdadi</b> til kalif.
</p>
<p>
Gruppen er i gang med at <b>opbygge en stat</b> baseret på islamiske 
principper i de områder, den kontrollerer i Syrien og Irak.
</p>
<p>
Den har <b>henrettet civile og drevet tusinder på flugt</b>. Den er 
berygtet for offentlige korsfæstelser og forfølgelse af alle, der ikke 
bekender sig til den islamiske stat, <b>kalifatet</b>.
</p>
<p>
USA-ledede koalitioner indledte i august og september 2014 <b>bombetogter mod 
Islamisk Stat</b> i Irak og Syrien. Danmark deltager <b>med syv kampfly</b> 
i krigen mod gruppen i Irak.
</p>
<p>
<a href="http://politiken.dk/udland/fokus_int/fokus_IS/ECE2405559/faa-styr-paa-islamisk-stat-det-begyndte-med-de-to-taarne-/"> 
</a><img src="http://multimedia.pol.dk/archive/00911/NET-syrien-IS-besat_911992d.jpg" alt="" border="0"/></p>

</div>
</div>
<p>
Pigen stopper op, løfter det ene ben og fjerner tornen, der har sat fast i 
foden. Hun gør det uden at miste balancen og uden at tabe den vandflaske, 
der hviler på hendes hoved. Så går hun videre gennem det bløde beigefarvede 
sand, som er for varmt til bare tæer. 
</p><p>
Hun er en lille kulørt klat i en ørkenverden næsten uden farver. Hun er 
billedet på fred og ingen fare, mens hun spadserer rundt i en krig, der ikke 
giver mening og strækker sig over kontinenter og tidszoner. 
</p><p>
Før frygten flyttede ind syd for Sahara, boede hun i Nigeria. Nu er hun på 
flugt fra sit fædreland og den islamistiske milits Boko Haram, der kæmper en 
blodig kamp for at skabe et kalifat midt i Afrika. Bevægelsen har netop 
meldt sig under Islamisk Stats sorte fane og er blevet budt velkommen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/fokus_int/fokus_IS/ECE2585471/is-leder-byder-nigeriansk-oproersgruppe-velkommen/">IS-leder byder nigeriansk 
oprørsgruppe velkommen</a></p><p>
»Vi har gode nyheder. Kalifatet har bredt sig til Vestafrika, kaliffen har 
accepteret et løfte om troskab fra vores sunnibrødre, som lover jihad og at 
forkynde islam«, sagde Islamisk Stats talsmand Abu Mohammad al-Adnani i 
denne uge og opfordrede rettroende, der ikke kan slutte sig til kampen i 
Syrien og Irak, til i stedet at kæmpe i Afrika. 
</p><h3>
Modstand mod vestlig uddannelse 
</h3><p>
De ord betyder ikke umiddelbart det store for den lille nigerianske pige og de 
6.000 andre i flygtningelejren ved Baga Sola nord for Tchadsøen. Hun er 
hverken mere eller mindre på flugt, end hun var, før Boko Haram skabte endnu 
en front i den islamistiske terrorbevægelses verdenskrig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2580369/flere-lande-forsoeger-at-ramme-boko-haram/">Flere lande forsøger at ramme 
Boko Haram</a></p><p>
Meldingen blev den officielle bekræftelse på en udvikling, der har været i 
gang, siden Boko Haram dukkede op i Nigeria for 13 år siden. Navnet betyder 
modstand mod vestlig uddannelse på det lokale sprog hausa, og de første år 
foregik den kamp med nogenlunde fredelige midler. 
</p><p>
Men siden 2009 har Boko Haram forvandlet sig til en terrorbevægelse, der både 
angriber militære og civile mål. Gruppen har i perioder haft kontrol over 
store dele af det nordlige Nigeria, tusinder er blevet myrdet i angreb på 
landsbyer, og hundredvis af kvinder og børn er blevet kidnappet. 
</p><h3>
Milits angriber en række byer 
</h3><p>
Gruppens leder, Abubakar Shekau, har flere gange udsendt videoer, hvor han 
bevæbnet og i kampuniform hylder Islamisk Stat og al-Qaeda, og tidligere i 
år roste han terrorangrebene i Paris. 
</p><p>
Det skete ugen efter at hans milits havde angrebet en række byer i det 
nordlige Nigeria og drevet tusinder på flugt. Satellitbillederne af den 
afbrændte by Baga gik verden rundt, men ingen ved i dag, hvor mange 
mennesker der døde i Boko Harams offensiv i årets første dage. Mange af de 
overlevende flygtede panisk både over Tchadsøen og ind i nabolandet, hvor 
nødhjælpsorganisationerne nu holder dem i live. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2577603/mindst-33-er-draebt-af-tre-bomber-i-nigeria/">Mindst 33 er dræbt af tre 
bomber i Nigeria</a></p><p>
De blodige angreb har fået Tchad til at kaste sig ind i kampen mod 
islamisterne, og de seneste uger er Boko Haram blevet presset i defensiven. 
Lige nu gemmer mange af militsens soldater sig på øer i Tchadsøen, hvorfra 
de stadig angriber landsbyer langs søen. 
</p><h3>
Døde eller taget af Boko Haram 
</h3><p>
Her i lejren, et par timers kørsel fra søen, føler flygtningene sig rimeligt 
trygge, men i de fleste telte mangler der nogle. 
</p><p>
Flygtningene fortæller om børn, der døde i brændende huse, og naboer eller 
slægtninge, som blev skudt ned. Men de, der har det værst, er dem, som ikke 
ved noget. Ikke ved, hvor deres børn er henne, om de er levende, døde eller 
taget af Boko Haram. Som Sani Abdulhamids, der har syv børn. Fire af hans 
døtre blev på den anden side af søen, og han ved ikke, hvad der er sket med 
dem: 
</p><p class=" bl-elem">
»Jeg så dem, og så var de der pludselig ikke«. 
</p>	
</div>
</div></body></html>
