---
layout:     post
title: 	    "Professionelle musikere kan - midt i en koncert - tænke lidt på indkøbssedlen"
post_author:	    
post_date:	    Tue, 03 Mar 2015 17:21:09 +0100
post_site:	    politiken.dk 
post_link:	    http://politiken.dk/kultur/musik/ECE2571005/professionelle-musikere-kan---midt-i-en-koncert---taenke-lidt-paa-indkoebssedlen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er noget helligt ved det billede – i den bedst tænkelige forstand. En 
musiker med venstre hånds fingre på strengene, højre hånd, der fører buen, 
halvlukkede øjne. Absolut koncentration. 
</p><div class="art-quote article-box">
<p class="quote"/>
<blockquote>
<p class="quote-txt">
Som dygtig klassisk musiker udvikler man et ekstremt komplekst sind, som kan 
mange ting på samme tid. Så det kan skifte mellem, at man sidder og 
overvejer, hvordan man vil tage sig ud over for andre på podiet, mens man 
husker på, hvad man skal købe i Netto til middagen i aften.
</p>
<p class="sender">
Simon Høffding, forsker 
</p>
</blockquote>
</div><p>
Der er lige den der antydning af, at herfra går en lige linje til Gud, til en 
overjordisk inspiration. Til hvad man nu tror på.Det musikalske geni går i 
ét med verdensaltet, når han eller hun spiller sit instrument. Det er en 
uafviselig del af den romantiske myte om, hvordan kunst frembringes, om den 
asociale ener med mere vidtløftige sager bag pandebrasken. </p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/ECE2565076/simon-lund-har-musikken-virkelig-fundet-vejen-frem/">Simon Lund: Har musikken 
virkelig fundet vejen frem?</a></p><p>
»Men når man kigger på, hvad musikerne selv fortæller om den situation, de 
sidder og optræder i, spiller guddommelig inspiration, eller hvad man nu kan 
kalde det, kun ganske sjældent en afgørende rolle«, som Simon Høffding 
siger. Høffding er ph.d.-stipendiat på Center for Subjektivitetsforskning 
ved Københavns Universitet, og han har nu arbejdet på sin afhandling i et 
par år. 
</p><p>
30-årige Høffding, der er elev fra Sankt Annæ og lærte at spille cello, til 
husbehov, på musikskole, har udsat medlemmerne af Den Danske Strygekvartet, 
et af de mest fremtrædende danske kammerensembler, for lange dybdegående 
interviews for at finde ud af, hvad der sker i hovedet på dem, når de 
spiller. 
</p><div class="art-fakta article-box">
<h4 class="">
Fakta </h4>
<h5>
Studier i selvet</h5>
<div class="fakta-body" data-buildingblock="embedded_factboxlink">
<p><b>Center for</b> Subjektivitetsforskning blev etableret ved Københavns 
Universitet i 2002 og beskæftiger sig tværvidenskabeligt med studiet af 
selvet. 
</p><p>
Bl.a. forsker man i, hvad <b>selvet betyder</b> for det at sanse, opleve, 
handle, erindre og føle. 
</p><p class=" bl-elem">
Her arbejder medicinere, teologer, litterater og filosoffer sammen.
</p>
</div>
</div><p>
Og det samme gør sig gældende: </p><p>
»Den ene af de fire kan sidde i sine egne tanker, især førsteviolinisten, uden 
nogen direkte kontakt med de andre. I hvert fald lægger han typisk ikke så 
meget mærke til, hvad de laver. Så den idé, vi har, om, at et kammerensemble 
trækker på en fælles bevidsthed, falder fra hinanden. Når jeg har talt med 
medlemmerne af Den Danske Strygekvartet efter en koncert, kunne de være 
hamrende uenige om, hvad der faktisk var sket, og om koncerten var gået godt 
eller dårligt«, siger han. 
</p><h3>
Rutinen trækker læsset 
</h3><p>
Der røg så en anden af den klassiske musiks store myter, nemlig den om, at en 
trio, kvartet eller kvintet bliver som ét stort dyr, der trækker vejret som 
én og spiller som én organisme. For nede i musikkens maskinrum, helt derinde 
mellem de arbejdende muskler, de pulserende åndedræt og de fægtende 
violinbuer, er det rutinen, der trækker læsset. 
</p><p>
»Forklaringen på, at samspil overhovedet kan lade sig gøre, når medlemmerne 
rent faktisk ikke behøver være opmærksomme på hinanden, mens de spiller, er 
de tusindvis af timer, de har øvet sammen. Musikken er indlejret i deres 
kropslige bevidsthed«, siger Simon Høffding. 
</p><p>
Der findes noget, man kalder ’10.000-timers reglen’, som groft sagt 
forudsætter, at når man har foretaget sig noget i 10.000 timer, så mestrer 
man det. 
</p><p>
»Du behøver som journalist ikke tænke over, hvordan du fysisk former 
bogstaverne. Det ligger allerede prærefleksivt i din kropsbevidsthed. Det er 
noget, du på en eller anden måde bare <i>kan</i>. Og så kan man 
opleve at miste sig selv, at noget hinsides ens egen vilje udfører tingene. 
Det kommer til dels af den kropsbevidsthed – det er ikke <i>mig</i>, 
der spiller musikken, det er fingrene eller ligefrem musikken, der spiller 
sig selv«. 
</p><p>
»Og der er mønstre i musikken, melodier, og når man går i gang, følger det 
næsten automatisk, hvad der nu skal ske. Dermed aflaster man noget af sin 
viljeanstrengelse over i den musikalske struktur i værket, så selvet, vores 
reflekterende vilje ikke behøver være involveret i samme grad«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE2564920/forrykt-poet-fra-1810-tackles-overraskende-forskelligt-paa-nye-udgivelser/">Forrykt poet fra 1810 tackles 
overraskende forskelligt på nye udgivelser</a></p><p>
Italesættelsen af musikken, det med at insistere på at sætte ord på at arbejde 
med kunsten, er typisk ikke kunstnernes egen kop te. 
</p><p>
»»Hvorfor skal jeg tale om det her? Normalt spiller jeg jo bare«, siger de til 
mig, og faktisk taler de aldrig om, hvad de føler eller oplever, når de 
spiller«. 
</p><h3>
Den indlejrede teknik 
</h3><p>
En af de bærende ideer inden for fænomenologien, den retning inden for moderne 
filosofi, som Simon Høffding og Center for Subjektivitetsforskning bekender 
sig til, er, at selvet er alfa omega, at man ikke kan have en bevidsthed 
uden selvbevidsthed – og dermed, at man ikke bør kunne koncentrere sig uden 
at aktivere selvet. 
</p><p>
Men det praktiske arbejde med strygekvartetten tydede på noget andet. 
</p><p>
»Ved en koncert«, siger Simon Høffding, »sad der nogen og snorkede højlydt 
...«. 
</p><p><i class=" bl-elem">En i kvartetten?!</i></p><p>
Høffding rykker bestyrtet tilbage i stolen. 
</p><p>
»Nej, det ville have konstitueret et helt andet filosofisk problem! Nej, en 
blandt publikum«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00917/simon1_917673y.jpg" alt="" border="0"/><span class="caption"><span class="f-img-caption">bevidsthed. 
</span>Ph.d.-stipendiat Simon Høffding spiller ikke cello professionelt, men har lært det på musikskole.</span></span></p><p>
Flere i publikum var irriteret over den snorken, men flere i kvartetten 
opdagede den slet ikke. Deres oplevelse af den verden, de sad midt i, var 
vidt forskellig. 
</p><p>
»Som dygtig klassisk musiker udvikler man et ekstremt komplekst sind, som kan 
mange ting på samme tid. Så det kan skifte mellem, at man sidder og 
overvejer, hvordan man vil tage sig ud over for andre på podiet, mens man 
husker på, hvad man skal købe i Netto til middagen i aften. Man kan sidde og 
glæde sig til at blive færdig, så man kan komme ud og drikke en øl med 
drengene. Og så, hov, pludselig kommer den passage i musikken, de talte om 
under prøverne, og som gerne skulle give publikum den der stemning af at stå 
op midt om natten, tage tøfler på og gå ud i en mørk gang med stearinlys – 
’den med tøflerne’« ... 
</p><p>
»Men ligegyldigt hvad, så spiller du videre. Man har sin indlejrede teknik«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/koncertanmeldelser/ECE2567793/copenhagen-phil-byggede-bro-fra-folkeligt-til-fint/">Copenhagen Phil byggede bro 
fra folkeligt til fint</a></p><p><i class=" bl-elem">Samspillets kunst er jo et mantra inden for kammermusik. Det at trække 
vejret samtidig og være én bevidsthed. Hvis det er en illusion, hvor er vi 
så henne?</i></p><p>
»Når jeg spørger musikerne, er svaret et ud af to meget forskellige. Det 
første er, at man spiller for at blive så fordybet som muligt, det er den 
fordybelse, man ønsker at spille sig hen i. Og det andet er, man godt kender 
fordybelsen, men ikke vil overgive sig til den, fordi den forvrænger 
udtrykket, gør spillet for ekspressivt. De to positioner kan ses som 
modsætninger, men de trives altså glimrende inden for én og samme kvartet, 
som alle er enige om spiller fremragende«. 
</p><h3>
Drama i kirken 
</h3><p>
Det er det samme, når man taler med musikere efter koncerten. Den ene kan være 
helt oppe at køre over, hvor godt det gik, og hvor samlet de var i en lille 
musikalsk boble, mens ham lige ved siden af græmmer sig over, hvor dårligt 
han eller de spillede, og hvor lidt kontakt de havde. 
</p><p>
»Det viser jo, at virkelig meget ikke bliver delt, at man kan have så radikalt 
forskellige oplevelser«. 
</p><p>
Simon Høffding var til en koncert med Den Danske Strygekvartet i en kirke. 
Koncertens midterste stykke var et kvarter langt, en inderlig hengivelse til 
Gud, som begyndte helt stille. 
</p><div class="art-quote article-box">
<p class="quote"/>
<blockquote>
<p class="quote-txt">
Den idé, vi har, om, at et kammerensemble trækker på en fælles bevidsthed, 
falder fra hinanden. 
</p>
<p class="sender">
Simon Høffding, forsker 
</p>
</blockquote>
</div><p>
»Og den her dame begynder at hoste, det sker jo tit. Hun hoster så meget, at 
hun synes, hun skal ud, og så falder hun i stedet for«, og Høffding klapper 
håndfladerne sammen i et dramatisk smæld. »Man hører et højt råb, for hun 
slår hovedet hårdt i gulvet. Det larmede virkelig meget, og alle fik et 
chok. Der gik et sug igennem publikum. Det foregik lige bag ved de to 
violinister – den ene løftede buen fra strengen, og de spillede ikke i flere 
sekunder, mens de overvejede, om der skulle ringes efter en ambulance. Men 
så fandt de sammen igen og spillede videre«. </p><p>
»Musik er ikke bare at spille nogle noder, men at man gennem musikken opbygger 
en stemning, der på forskellige måder skal holdes ved lige. Eksemplet her 
viser, hvad der sker, når den falder fuldstændig fra hinanden. Fordi det var 
en langsom, smuk sats, bliver man helt åben, og så kommer sådan et chok som 
en kniv stukket i brystet, og musikerne bliver befippet og kommer i dyb 
kval, mens de næsten forgæves søger at genoprette musikken«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-klassisk/ECE2567613/glemt-koncert-markerer-smukt-violinlegendes-99-aars-foedselsdag/">'Glemt koncert' markerer smukt 
violinlegendes 99-års fødselsdag</a></p><p>
Efter koncerten mindedes ingen af musikerne dog, at de skulle være holdt op 
med at spille eller faldet ud af trit med hinanden. Nu er der almindeligvis 
ikke nogen morale at udlede af videnskabelig forskning. Heller ikke her. Men 
man kunne godt fremdrage et citat af Simon Høffding som en krølle på 
historien: 
</p><p class=" bl-elem">
»Det er desværre ikke nok at være et gudbenådet talent. Et naturtalent i 
uplejet form evner ikke at udtrykke sig perfekt. Det kræver hårdt arbejde at 
perfektionere sit udtryk, så man kan gøre sig håb om at udtrykke det 
uudtrykkelige«. 
</p>	
</div>
</div></body></html>
