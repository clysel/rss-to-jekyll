---
layout:     post
title: 	    "Utilstrækkelig og uambitiøs: EU-aftale om bådflygninge får drøje hug af fløjpartierne"
post_author:	    
post_date:	    Fri, 24 Apr 2015 11:48:38 +0200
post_site:	    politiken.dk 
post_link:	    http://politiken.dk/indland/politik/ECE2641373/utilstraekkelig-og-uambitioes-eu-aftale-om-baadflygninge-faar-droeje-hug-af-floejpartierne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er sjældent, at Enhedslisten og Dansk Folkeparti er enige om særlig meget. 
</p><p>
Men efter, at EU’s stats- og regeringsledere i aftes fremlagde den plan, der 
skal tage hånd om den aktuelle flygtningekrise i Middelhavet, kan de to 
fløjpartier nu enes om én ting: EU’s plan er ikke god nok. 
</p><p>
Udgangspunktet for fløjpartiernes kritik er dog vidt forskellig, og derfor 
stopper enigheden også her. 
</p><h3>
»EU fortsætter sin kyniske politik«
</h3><p>
Enhedslisten mener, at gårsdagens aftale er »dybt utilstrækkelig«, fordi den 
entydigt fokuserer på at beskytte EU’s grænser og ikke på at redde de mange 
tusind afrikanske flygtninge, der hvert år forsøger at krydse Middelhavet 
for at komme til Europa. 
</p><p>
»EU fortsætter sin kyniske politik, hvor man har fokus på at holde flygtninge 
ude af Europa frem for at redde dem fra katastrofer«, siger europaordfører 
Nikolaj Villumsen. 
</p><p><b class="ext-link">LÆS NYHED </b><a class="embeddedlink" href="http://politiken.dk/udland/int_europa/ECE2640849/eu-landene-vil-tredoble-budgettet-for-redningsprogram/">EU-landene vil tredoble budgettet 
for redningsprogram </a></p><div class="art-fakta article-box">
<h4 class="">
Fakta</h4>
<h5>
EU-aftalens hovedpunkter</h5>
<div class="fakta-body" data-buildingblock="embedded_factboxlink">
<ul class=" bl-elem"><li>En tredobling af Tritons budget og en række bidrag i form af krigsskibe og 
andet</li><li>En opfordring til EU's udenrigschef om at påbegynde forberedelsen af en 
militær operation</li><li>Et mindre pilotprojekt om frivillig byrdefordeling af flygtninge </li><li class=" bl-elem">Et topmøde med Den Afrikanske Union</li></ul>
</div>
</div><p>
Et af hovedpunkterne i EU-aftalen er en styrkelse af unionens 
kystbevogtningsprogram, Triton. Medlemslandene er blevet enige om at 
tredoble programmets årsbudget til 120 millioner euro (i underkanten af en 
milliard danske kroner). </p><p>
Beløbet svarer til, hvad der i sin tid var afsat til det succesrige italienske 
Mare Nostrum-program, der i 2013 havde held med at redde 150.000 
bådflygtninge op af Middelhavet. 
</p><h3>
Ingen udvidelse af patruljeringsområde 
</h3><p>
De ekstra penge kommer dog ikke til at betyde, at kystbevogtningen fremover 
vil dække et større område, som var en af Mare Nostrums fordele, og det er 
problematisk, mener Nikolaj Villumsen. 
</p><p>
»Problemet er, at man udelukkende styrker Triton, som bevogter EU’s grænse, 
men ikke patruljerer der, hvor vi ser det ene skib kæntre efter det andet. 
Det betyder, at EU ikke kommer til at være til stede der, hvor ulykkerne i 
høj grad sker, og derfor er der stor risiko for, at vi om kort tid vil se 
nye katastrofer. Den beslutning, man traf i går, ville ikke have forhindret 
den katastrofe, der skete i søndags«, siger han med reference til den 
kæntringsulykke, der i weekenden kostede godt 800 mennesker livet. 
</p><p><b class="ext-link">LÆS ANALYSE </b><a class="embeddedlink" href="http://politiken.dk/udland/int_europa/ECE2641004/analyse-europa-bevaebner-sig-i-middelhavet---men-loeser-ikke-problemet/">Europa bevæbner sig i 
Middelhavet - men løser ikke problemet</a></p><p>
Villumsen fortsætter: 
</p><p>
»Derfor kan der meget vel ske nye katastrofer lige om lidt, og jeg synes det 
er dybt uansvarligt, at EU vælger at sidde på hænderne efter en så tragisk 
katastrofe og har faren for, at mange hundrede mennesker snart igen vil dø i 
Middelhavet. Jeg mener, at Danmark burde have arbejdet for, at der skulle 
insisteres på redning. Der skulle have været fokus på at redde de her 
mennesker på baggrund af den tragiske ulykke fra i søndags, hvor 800 
mennesker druknede. Det har man ikke ønsket fra regeringens side, og det, 
synes jeg, er dybt tragisk«. 
</p><h3>
Hård indsats mod menneskesmuglere 
</h3><p>
Udover en tredobling af budgettet til kystbevogtning vil EU også sætte hårdt 
ind overfor de menneskesmuglere, der arrangerer flugtforsøg over Middelhavet 
i faldefærdige skibe. Blandt andet forbereder man en militæraktion, der skal 
smadre bagmændenes skibe. 
</p><p>
Samtidig iværksætter man et mindre pilotprojekt om frivillig byrdefordeling af 
flygtninge og et topmøde med Den Afrikanske Union, hvor man vil forsøge at 
få de afrikanske lande til i højere grad at være med til at afhjælpe 
problemet. 
</p><p><b class="ext-link">FOTO </b><a class="embeddedlink" href="http://politiken.dk/fotografier/ECE2636585/foto-menneskestroemmen-der-udfordrer-europas-selvbillede/">Menneskestrømmen, der udfordrer Europas 
selvbillede</a></p><p>
Dansk Folkeparti erkender, at særligt den hårde kurs mod menneskesmuglere er 
et vigtigt tiltag, men savner stadig detaljer omkring, hvad man præcis vil 
gøre fra EU’s side. 
</p><h3>
DF: EU's asylsystem er for attraktivt 
</h3><p>
Helt overordnet undrer udlændinge- og integrationsordfører Martin Henriksen 
sig over, at stats- og regeringslederne ikke tager konkret stilling til, 
hvad der skal ske med de mange flygtninge, der kommer til Europa: 
</p><div class="art-quote article-box">
<p class="quote"/>
<blockquote>
<p class="quote-txt">
EU fortsætter sin kyniske politik, hvor man har fokus på at holde flygtninge 
ude af Europa frem for at redde dem fra katastrofer
</p>
<p class="sender">
Nikolaj Villumsen (EL) 
</p>
</blockquote>
</div><p>
»Det er værste er, at EU, når alt kommer til alt, fortsætter med et 
asylsystem, som tiltrækker en masse flygtninge og illegale indvandrere til 
Europa. Jeg tvivler på at tiltagene vil mindske flygtningestrømmen over 
Middelhavet. Men selvom det skete, så ville de formentlig søge ind en anden 
vej af den simple årsag, at de europæiske lande fastholder asylsystemer, som 
gør det attraktivt at komme hertil. Og det kan jeg ikke se, at man har 
forholdt sig til. Så der er for meget lappeløsning over det, nogle fine 
overskrifter, og for lidt nytænkning«, siger han i en skriftlig kommentar. 
</p><p>
»Vi havde gerne set, at man i det mindste var begyndt at overveje den 
australske model, hvor flygtninge og illegale udlændinge, der søger spontant 
om asyl, slet ikke får lov til at få ophold i Australien, og det kan jeg 
slet ikke se, er kommet med. Det siger noget om ambitionsniveauet i EU«. 
</p><h3>
Venstre er positive 
</h3><p>
Statsminister Helle Thorning-Schmidt (S) erklærede sig i aftes tilfreds med 
den aftale, som EU-landene er blevet enige om. Hun mener, at EU fremover vil 
have »langt bedre mulighed for konkret at redde flere menneskeliv«. 
</p><p>
Samme positive holdning finder man hos Venstre, hvor EU-ordfører Jakob 
Ellemann-Jensen særligt hæfter sig ved styrkelsen af Triton: 
</p><p>
»Alt andet lige så vil man med en tredobling af budgettet have en større 
kapacitet til at kunne række ud til flere af de forlis, der sker. Jeg tror 
aldrig, at vi vil kunne undgå det fuldstændig, men derfor skal vi jo gøre 
alt, hvad vi overhovedet kan for at redde de her stakkels mennesker«, siger 
han. 
</p><h3>
En kortsigtet løsning 
</h3><p>
Ellemann erkender, at der med gårsdagens aftale er tale om en »kortsigtet 
løsning« på et større problem. 
</p><p>
»Man har med det her adresseret det allermest akutte her og nu. Det, man så 
har behov for, er at drøfte videre, hvordan vi sikrer, at de mennesker, der 
skal sendes tilbage, bliver sendt tilbage hurtigst muligt med besked til 
venner og familie om, at de ikke skal bevæge sig ud på den færd. Den er 
livsfarlig og I opnår ikke noget ved den«. 
</p><p>
»Samtidig skal vi også finde en fornuftig måde at håndtere de mennesker, som 
skal blive her, og det tror jeg altså er en større og længerevarende 
opgave«, siger han. 
</p><p><b class="ext-link">LÆS REKONSTRUKTION </b><a class="embeddedlink" href="http://politiken.dk/udland/ECE2637860/alt-der-kunne-gaa-galt-gik-galt-da-800-druknede-i-middelhavet-loerdag-nat/">Alt der kunne gå galt, 
gik galt, da 800 druknede i Middelhavet lørdag nat</a></p><p>
Lige som Helle Thorning-Schmidt gjorde i går, tager Jakob Ellemann-Jensen 
afstand fra Dansk Folkepartis forslag om at lade sig inspirere af 
Australiens konsekvente afvisning af alle bådeflygtninge: 
</p><p>
»Det her med at bede skibe om at vende om, velvidende at cirka en tredjedel af 
de mennesker, der er ombord, er konventionsflygtninge, er jeg ikke tilhænger 
af. De to tredjedele, der ’bare’ søger en bedre tilværelse skal selvfølgelig 
sendes tilbage hurtigst muligt, men det kan vi altså ikke være bekendt 
overfor de mennesker, der er reelle flygtninge«, siger han. 
</p><p>
Ifølge den Internationale Organisation for Migration (IOM) er der i år 
omkommet 1.750 bådflygtninge i Middelhavet. Det 30 gange så mange som i 
samme periode sidste år, og det frygtes, at tallet kan nå helt op på 30.000 
inden 2015 er omme. 
</p><p class=" bl-elem">
Til sammenligning omkom 3.279 flygtninge i drukneulykker sidste år. 
</p>	
</div>

</div></body></html>
