---
layout:     post
title: 	    "Wozniacki: Brud med McIlroy føltes, som om nogen tæt på var død "
post_author:	    
post_date:	    Wed, 25 Mar 2015 20:27:06 +0100
post_site:	    politiken.dk 
post_link:	    http://politiken.dk/sport/tennis/ECE2604051/wozniacki-brud-med-mcilroy-foeltes-som-om-nogen-taet-paa-var-doed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den tidligere nr. 1 på de kvindelige tennisspilleres verdensrangliste, 
24-årige Caroline Wozniacki, siger til engelsk presse, at hun følte det, som 
om en person tæt på hende var død, da hun og Rory McIlroy sidste år gik hver 
til sit. 
</p><p>
Wozniacki fortæller til The Independent, at hendes verden blev vendt på 
hovedet, da den nordirske golfstjerne i maj afsluttede deres forhold, efter 
bryllupsinvitationerne var sendt ud. 
</p><p><b>Wozniacki: Jeg havde det hele</b></p><p>
»I mit hoved havde jeg alting i verden, indtil det skete. Jeg havde en god 
karriere, jeg skulle giftes, jeg har en perfekt familie. Alt gik, som det 
skulle, og jeg var meget, meget lykkelig«, siger Caroline Wozniacki til 
avisen. 
</p><p>
»Så lige pludselig skete der noget, jeg overhovedet ikke havde forventet. Man 
ser sin verden vende rundt fra det ene sekund til det næste. Jeg vidste 
ikke, hvor stærk jeg er, indet det skete, og jeg vidste ikke, hvor meget jeg 
kunne klare. Det føltes faktisk som om, at en person tæt på var død«. 
</p><p><b class="ext-link">MIAMI:</b><a class="embeddedlink" href="http://politiken.dk/sport/tennis/ECE2602646/wozniackis-modstander-videre-i-lyntempo/">Wozniackis modstander videre i lyntempo</a></p><p>
»Det lærte jeg meget af. Jeg blev bare så meget mere voksen på det korte 
stykke tid. Jeg fandt også ud af, hvem der altid er der for mig, og hvem der 
kun er der, når det går godt. Man lærer noget om livet, bl.a. at det gælder 
om at nyde det de gode tider, mens man har dem. Når jeg tænker tilbage på 
det nu, tror jeg ikke, at jeg ville have været det foruden, for nu ved jeg, 
at jeg er stærk, og jeg ved, hvad jeg vil og hvad jeg kan acceptere«. 
</p><p><b>Amerikansk udfordring i første kamp</b></p><p class=" bl-elem">
Wozniacki havde en større sportslig nedtur i kølvandet på bruddet med Rory 
McIlroy, men siden har hun stille og roligt fundet det meste af sin 
tidligere styrke. I øjeblikket spiller hun de amerikanske forårs hard 
court-klassikere, hvor hun i Miami i denne uge skal spille sin første kamp 
mod amerikanske Madison Brengle. 
</p>	
</div>
</div></body></html>
