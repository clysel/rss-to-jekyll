---
layout:     post
title: 	    "Nordeas topchef styrer tavlen i 8.a"
post_author:	    
post_date:	    Wed, 11 Mar 2015 15:53:23 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2581957/nordeas-topchef-styrer-tavlen-i-8a/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Ved første øjekast ligner det en ganske almindelig time. De små 20 elever har 
ansigtet vendt mod tavlen, og som i de fleste andre 8.-klasser er fnis og 
tilråb en lige så fast bestanddel af klasseværelset som tavle og kateder. 
</p><p>
Men oppe ved tavlen stopper det normale. 
</p><div class="art-quote article-box">
<p class="quote"/>
<blockquote>
<p class="quote-txt">
Du vinder et forbrugslån!
</p>
<p class="sender">
Elev, 8.a 
</p>
</blockquote>
</div><p/><p>
For læreren er i dagens anledning iført klassisk bankmode: jakkesæt, lyseblå 
skjorte og rødt slips. Det er nemlig ingen ringere end Nordeas danske 
topdirektør, David Hellemann, der forsøger at tysse på klassen. 
</p><p><b class="ext-link">TEST</b><a class="embeddedlink" href="http://politiken.dk/oekonomi/privatoekonomi/ECE2566722/test-dig-selv-hvor-god-er-du-til-at-forstaa-privatoekonomi/">Hvor god er du til at forstå privatøkonomi?</a></p><p>
»Hvad kan man vinde«, spørger en elev. David Hellemann er i gang med at teste 
elevernes privatøkonomiske evner i et Jeopardy-lignende pengespil i 
kategorierne budget, opsparing, lån og leksikon. 
</p><p>
»Du vinder et forbrugslån!«, råber en klassekammerat tilbage. 
</p><p>
David Hellemann og godt 300 andre bankfolk underviser i denne uge over 10.000 
folkeskoleelever i privatøkonomi i forbindelse med den såkaldte pengeuge. 
</p><h3>
388 skoler deltager 
</h3><p>
Som Politiken kunne fortælle i forrige uge mangler godt halvdelen af alle unge 
mellem 15 og 24 år en fundamental forståelse for privatøkonomi, og 50.000 
unge mellem 21 og 30 sidder fast i skyldnerregistret RKI. 
</p><p><b class="ext-link">STYR PÅ PENGENE?</b><a class="embeddedlink" href="http://politiken.dk/oekonomi/privatoekonomi/ECE2567326/forstaaelsen-for-pengesager-er-helt-i-bund-hos-unge/">Forståelsen for pengesager 
er helt i bund hos unge</a></p><p>
Det skal der laves om på. Derfor startede Finansrådet sidste år pengeugen for 
landets 7.- og 8.-klasser. Sidste år deltog 40 skoler – i år deltager hele 
388. 
</p><p>
»Det er vores bidrag til public service«, siger David Hellemann, da han igen 
er trådt ud af rollen som skolelærer. 
</p><p>
»Vi håber, at eleverne ved at få styr på grundprincipperne bedre kan gebærde 
sig i den økonomiske verden«.
</p><p>
Da Politiken for små to uger siden besøgte 8. a på Mølleholmskolen i Taastrup, 
var det da heller ikke alle økonomiske begreber, der sad lige godt fast i 
elevernes hoveder. Men det har pengeugen ændret på. 
</p><p><b class="ext-link">SIDSTE GANG</b><a class="embeddedlink" href="http://politiken.dk/oekonomi/privatoekonomi/ECE2567415/hoert-i-8a-aaop-er-saadan-noget-der-er-ret-daarligt/">Hørt i 8.a: »ÅOP er sådan noget, der 
er ret dårligt«</a></p><p>
»ÅOP er den årlige omkostning i procent. Det skal man kigge på i stedet for 
renter«, ræsonnerer 15-årige Erik. 
</p><p>
»For hvis vi nu siger, at jeg tager et lån, kan det være, der står, at renten 
er 6 procent – men at ÅOP ligger på 20«. 
</p><h3>
Pengespil på iPaden 
</h3><p>
Da David Hellemann har forladt klassen, hiver eleverne i 8. a deres sorte 
undervisnings-iPads frem. 
</p><div class="art-quote article-box">
<p class="quote"/>
<blockquote>
<p class="quote-txt">
Det er vores bidrag til public service
</p>
<p class="sender">
David Hellemann 
</p>
</blockquote>
</div><p/><p>
Som en del af pengeugen deltager de også i spillet ’Nå dit mål’, hvor de skal 
hjælpe Louise med at spare 15.000 kroner sammen – men samtidig have penge 
til at reparere cyklen og tid til at se vennerne. 
</p><p>
»Det er et utrolig godt spil, for det giver eleverne lov til at prøve at have 
mange penge mellem hænderne – og bruge dem forsvarligt«, siger klassens 
matematiklærer, Helle Ibenholdt. Derfor håber hun, at spillet også vil være 
tilgængeligt, når pengeugen er overstået. 
</p><p>
Eleverne i 8. a ved ikke rigtig, om de har lært mere i dag end normalt, men 
det har været fedt at blive undervist af en fra det virkelige liv. 
</p><p class=" bl-elem">
»Jeg plejer ikke at blive undervist af en med jakkesæt på«, tilføjer Erik. 
</p>	
</div>
</div></body></html>
