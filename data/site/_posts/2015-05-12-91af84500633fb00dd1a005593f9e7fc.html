---
layout:     post
title: 	    "Frustreret regionsformand: Norge har prøvet - det virkede ikke"
post_author:	    
post_date:	    Tue, 12 May 2015 16:52:46 +0200
post_site:	    politiken.dk 
post_link:	    http://politiken.dk/indland/politik/ECE2665872/frustreret-regionsformand-norge-har-proevet---det-virkede-ikke/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
En nedlæggelse af regionerne til fordel for private bestyrelser, der referer 
til sundhedsministeren, vil få fatale konsekvenser for sygehussektoren. 
</p><p>
Det mener formand for danske regioner, Bent Hansen (S). Forslaget, som de 
konservative præsenterer i dag, vil betyde, at demokratiet forsvinder og 
beslutningerne bliver ineffektive og skæve, siger han. 
</p><p>
»Det er et spændende princip at sige, at man nu skal have politikerne så langt 
væk som overhovedet muligt. Hvis jeg sad i en kommune, ville jeg da tænke: 
Skal det så også ske med børnehaver, folkeskoler, ældresektoren og hele 
vejen rundt? Jeg synes, det er et rigtig spændende princip, at de 
konservative vil ændre fundamentalt ved den måde, vi har direkte folkevalgte 
til at stå for velfærdsydelserne, så der er nogen, der også kan stå på mål 
for det«, siger Hansen med tyk sarkasme i stemmen. 
</p><h3>
Modellen er prøvet af 
</h3><div class="art-quote article-box">
<p class="quote"/>
<blockquote>
<p class="quote-txt">
Hvis man vil sikre, at der er fuldstændig ens tilbud på Rigshospitalet, i 
Hjørring og i Thisted, så kræver det tvangsdeportering
</p>
<p class="sender">
Bent Hansen, formand, Danske Regioner 
</p>
</blockquote>
</div><p>
Han peger på, at man i Norge for år tilbage uden held forsøgte sig med en 
lignende model. Resultatet blev ifølge Bent Hansen, at centrale beslutninger 
om for eksempel at nedlægge en fødeafdeling eller samle kræftafdelinger 
faldt ned mellem to stole. </p><p><b class="ext-link">BLÅ PARTIER </b><a class="embeddedlink" href="http://politiken.dk/indland/politik/ECE2665585/blaa-partier-regioner-doer-efter-valg/">Regioner dør efter valg </a></p><p>
Derfor er man nu igang med at rulle omlægningen tilbage. 
</p><p>
»Så det er prøvet, og det virkede ikke«, konstaterer Bent Hansen, der også er 
regionsrådsformand i Region Midtjylland. 
</p><h3>
Forplumret beslutningsproces 
</h3><p>
De konservative lægger helt konkret op til, at regionerne bliver erstattet af 
fem såkaldte sundhedsfællesskaber, som hver skal ledes af en bestyrelse, der 
udpeges af og står til ansvar over for sundhedsministeren. 
</p><p><b class="ext-link">FORSKERE </b><a class="embeddedlink" href="http://politiken.dk/indland/politik/ECE2665576/forskere-regioner-goer-det-rigtig-godt/">Regioner gør det rigtig godt</a></p><div class="art-fakta article-box">
<h4 class="">
Fakta</h4>
<h5>
Det vil de konservative</h5>
<div class="fakta-body" data-buildingblock="embedded_factboxlink">
<p><b>Konservative vil </b>erstatte de 5 nuværende regioner med 5 
sundhedsfællesskaber. 
</p><p><b>Hver region skal</b> ledes af en bestyrelse med fagfolk og eksperter samt 
repræsentanter fra de såkaldte kommunekontaktråd, som udpeges af et 
nationalt sundhedsudvalg med sundhedsministeren i spidsen. 
</p><p class=" bl-elem"><b>Dette udvalg skal</b> også sikre, at lovgivningen føres ud i livet i hvert 
sundhedsfællesskab. Dermed vil det politiske lag, som regionsrådene i dag 
udgør, blive fjernet.
</p>
</div>
</div><p>
Ifølge Bent Hansen vil Folketingets sundhedsudvalg med den model de facto 
komme til at fungere som regionsråd, og det vil forplumre 
beslutningsprocessen, forudser han. </p><p>
»De skal ind og træffe strukturbeslutninger hele vejen rundt. Det bliver jo 
det samme som, når man uddeler penge til vejaftaler. Så skal alle have 
noget. Man kan ikke tage nogle sammenhængende beslutninger. 
Folketingspolitikerne skal jo sidde og vogte på hver deres valgkreds«, siger 
Bent Hansen. 
</p><h3>
Nødvendigt med tvangsdeportering 
</h3><p>
Hovedformålet med de konservatives forslag er ifølge partiformand Søren Pape 
Poulsen at skabe mere ensartethed i sundhedssektoren landet over, men det 
giver Bent Hansen ikke meget for: 
</p><p>
»Hvis man vil sikre, at der er fuldstændig ens tilbud på Rigshospitalet, i 
Hjørring og i Thisted, så kræver det tvangsdeportering. Du får jo aldrig 
mennesker til frivilligt på den måde at placere sig rundt i landet, så der 
er nøjagtig det samme antal specialister at trække på«, siger han 
</p><p><b class="ext-link">LÆS ANALYSE </b><a class="embeddedlink" href="http://politiken.dk/forbrugogliv/sundhedogmotion/ECE2638432/analyse-danske-regioner-kaemper-for-at-overleve/">Danske Regioner kæmper for at 
overleve</a></p><p><i class=" bl-elem">Men kan det ikke, som de konservative påpeger, være med til at sikre et 
større fokus på patienten, hvis man ikke har politikere, der skal tækkes 
vælgerne, til at træffe beslutningerne?</i></p><p>
»Det er jo det samme som at sige, at jeg har nedlagt ni sygehuse for at sikre 
mit genvalg ... Altså hvad er det for en gang vrøvl. Det er simpelthen så 
dybt ukvalificeret, at det er dybt skuffende. De konservative bør i stedet 
melde klart ud og sige, at de vil privatisere hospitalerne, for det er jo 
det, de er på vej til«. 
</p><p><i class=" bl-elem">Hvad ville konsekvensen blive, hvis de konservatives forslag bliver til 
virkelighed? </i></p><p>
»Hvis man overflytter de vanskelige beslutninger om prioriteringer, hvordan 
man får budgetterne til at hænge sammen til bestyrelser, der skal tage rent 
forretningsmæssige hensyn, så får man fem stærke universitetshospitaler og 
ikke andet«, siger Bent Hansen. 
</p><h3>
Venstre er åbne for ændringer 
</h3><p>
Foreløbig står de konservative alene med deres plan om at konvertere 
regionerne til professionelle bestyrelser, men selve nedlæggelsen af 
regionerne har de opbakning til fra Liberal Alliance og Dansk Folkeparti. 
</p><p>
Venstre er dermed eneste parti i den borgerlige blok, der endnu ikke har taget 
endelig stilling til emnet. 
</p><p>
Carl Holst (V), der er næstformand i Danske Regioner, slår fast, at den 
nuværende struktur ikke er hellig for ham: 
</p><div class="art-quote article-box">
<p class="quote"/>
<blockquote>
<p class="quote-txt">
Hvis man kan lave et system, der kan gøre det bedre, så for min skyld ingen 
alarm. Det vigtigste er ikke systemer, men patienter
</p>
<p class="sender">
Carl Holst, formand, Region Syddanmark 
</p>
</blockquote>
</div><p>
»For mig er det vigtigste, at vi sætter patienten i centrum. Jeg synes, 
regionerne har gjort det godt. Det tror jeg, alle er enige om. Hvis man kan 
lave et system, der kan gøre det bedre, så for min skyld ingen alarm. Det 
vigtigste er ikke systemer, men patienter«, siger han. </p><p><b class="ext-link">KOVENDING </b><a class="embeddedlink" href="http://politiken.dk/indland/politik/ECE2665590/venstre-ville-slagte-regionerne-inden-2013/">Venstre ville slagte regionerne inden 
2013</a></p><p>
Holst mener, man skal være åben for ændringer: 
</p><p>
»Man skal aldrig have den tilgang, når man har ansvaret for at forbedre den 
offentlig sektor, at noget ikke kan blive bedre, fordi så bliver det en 
sovepude , som bliver farlig netop i forhold til at have ansvaret for den 
offentlige sektor«. 
</p><p>
Umiddelbart afviser han dog de konservatives model: 
</p><p>
»Jeg har den holdning, at der skal være en eller anden form for demokratisk 
legitimitet eller kontrol«. 
</p><h3>
Holst vil i Folketinget 
</h3><p>
Carl Holst, der også er regionsrådsformand i Region Sydjylland, har for lang 
tid siden meddelt, at han stiller op til det kommende folketingsvalg, og 
dermed fratræder sin nuværende stilling, hvis han skullle blive valgt. 
</p><p>
Dansk Folkepartis formand Kristian Thulesen Dahl siger i dagens udgave af 
Politiken, at han tager Holsts kandidatur som et udtryk for, at også Venstre 
har mistet troen på regionerne. Men den tolkning afviser Carl Holst: 
</p><p>
»Det har ikke været en bevæggrund for mig. Jeg er lige blevet 45. Jeg har 
været amts- og regionsformand i 15 år. Det er en tredjedel af mit liv. Jeg 
er glad for, at han og andre synes, jeg har gjort det godt. Jeg tror, jeg 
har nogle kompetencer, som jeg kan bruge andre steder til at fortsætte min 
kamp for Danmark i balance og udvikling«, siger han. 
</p><p class=" bl-elem">
Ifølge en ny måling, som Megafon har foretaget for Politiken og TV 2 svarer 48 
procetn af regionerne bør nedlægges, mens 34 procent vil bevare dem. 
</p>	
</div>

</div></body></html>
