---
layout:     post
title: 	    "Amazon lancerer ‘købe-knappen’ til alt i dit hjem"
post_author:	    Martin Bernth
post_date:	    Wed, 01 Apr 2015 08:27:10 +0000
post_site:	    www.version2.dk 
post_link:	    http://www.version2.dk/artikel/amazon-lancerer-koebe-knappen-til-alt-i-dit-hjem-129690?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Der er allerede blevet spekuleret en del i, om timingen af denne nyhed kunne tyde på en aprilsnar, men den er altså god nok: Amazon’s nyeste bud på at gøre e-handel lettere er en lille fysisk knap med klister på bagsiden, som kan bestille én bestemt vare hjem til dig, når du løber tør.</p>

<p><figure class="plugin right zoomable"><img data-original-image="http://www.version2.dk/sites/v2/files/dashbutton.jpeg" src="http://www.version2.dk/sites/v2/files/styles/medium/public/dashbutton.jpeg?itok=lioHrCDm" alt=""/><figcaption>Det er ikke en aprilsnar. Amazons Dash Button kan bestille en bestemt mængde af en given vare hjem til dig ved et tryk på en knap. Men så kan den heller ikke andet. <cite>Foto: Amazon</cite></figcaption></figure></p>

<p>Det skriver flere udenlandske medier, <a href="http://www.theverge.com/2015/3/31/8316775/amazon-dash-buttons-turn-homes-into-shopping-carts">herunder The Verge.</a></p>

<p>I går lancerede nethandel-giganten Amazon sin ‘Dash Button’, som består af én eneste knap, der har én eneste funktion. Knappen er koblet på wifi og skal spille sammen med Amazon-kundens online konto via firmaets app til mobiltelefonen.</p>

<p>Mængden af varer er forudbestemt og kan justeres i app’en, ligesom at der skulle være foretaget foranstaltninger mod at bestille for mindre formuer af den samme vare, hvis én eller flere i husstanden ved en fejl kommer til at trykke flere gange.</p>

<p>Knappen har allerede 18 forskellige producenter som partnere, men samtidig lancerer Amazon en software-tjeneste, der skal være grundlaget for, at producenter af eksempelvis elektroniske husholdningsapparater kan indoperere en lignende knap i deres designs, så kaffekværnen med et tryk kan bestille favoritbønnerne hjem.</p>
  </section>

      </div></body></html>
