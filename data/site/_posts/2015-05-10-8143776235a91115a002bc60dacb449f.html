---
layout:     post
title: 	    "Succesbrødre fører an i dansk jubelstime"
post_author:	    
post_date:	    Sun, 10 May 2015 19:40:19 +0200
post_site:	    politiken.dk 
post_link:	    http://politiken.dk/sport/cykling/ECE2663868/succesbroedre-foerer-an-i-dansk-jubelstime/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med brødrene Asbjørn og Søren Kragh Andersen (Team Trefor-Blue Water) på de to 
fornemste podiepladser i et af Norges største endags cykelløb og Mads 
Pedersen i et flot forsvar af sin samlede placering som nr. 6 i det 
traditionsrige 4 Jours de Dunkerque bød søndagen på endnu et eftertrykkeligt 
bevis på, at talentudviklingen i dansk cykelsport har det endda særdeles 
godt. 
</p><p>
Ud fra en international målestok er det givetvis mest imponerende, at den 
19-årige Mads Pedersen.formåede at hævde sig så flot i en udfordring, der 
hører hjemme i den næsthøjeste kategori på den globale terminsliste, men 
Kragh-brødrenes gentagne toppræstationer peger entydeigt frem mod, at det 
ikke vil vare længe, før de ligeleers kan begå sig på samme niveau. 
</p><h3>
Selvtilliden styrket med sjettepladsen 
</h3><p>
På den afsluttende etape i 4 Jours de Dunkerque udmærkede Cult Energys tysker 
Christian Mager sig i det udbrud, der prægede det meste af dagen, men 
slutteligt mundede de 171 kilometers strabdser fra Capelle le Grande til 
Dunkerque ud i en massespurt. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2663039/stortalent-fortsaetter-med-at-imponere-i-fransk-etapeloeb/">Stortalent fortsætter med at 
imponere i fransk etapeløb</a></p><p>
Her afviste belgieren Edward Theuns (Topsport Vlaanderen) lige netop 
franskmanden Bryan Coquard (Europcar), mens Cult Energy havde den engelske 
veteran Russell Downing over stregenb som nr. 7. 
</p><p>
Litaueren Ignatas Konovalovaos (Marseille 13 KTM), der har en ikke alt for 
fjern fortid på hold som MTN-Qhubeka, Movistar og Cervélo,. forsvarede sin 
samlede førsteplads og havde på podiet selskab af Coquard og etslænderen Alo 
Jakin (Auber 93), der var slået med henholdsvis 14 og 31 sekunder, mens Mads 
Pedersen på sjettepladsen var 44 sekunder efter. 
</p><p>
»Resultatet har givet mig enorm selvtillid til fortsættelsen, og placeringen 
her er en dejlig bekræftelse på, at det hårde arbejde, jeg har været igennem 
op til denne sæson, har båret frugt«, siger Mads Pedersen. 
</p><h3>
Storebror var hurtigst i spurten 
</h3><p>
På de norske landeveje mundede de 172 km med start og mål i Hønefoss ud i, at 
en gruppe på otte ryttere kom samlet til mål, og her afviste 23-årige 
Asbjørn Kragh Andersen sin to og og fire måneder yngre lillebror Søren i 
spurten. 
</p><p>
Med i front var også Alexander Kamp (Team ColoQuick) som nr. 7, mens Mads 
Würtz Schmidt (Team ColoQuick) og Jonas Gregaard (Team Trefor Blut Water) 
førte an i forfølgergruppen 50 sekunder senere som henholdsvis nr. 9 og 10. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2643599/to-broedre-fejrer-forrygende-hjemmebanesucces-efter-internationale-triumfer/">To brødre fejrer forrygende 
hjemmebanesucces efter internationale triumfer</a></p><p class=" bl-elem">
For Asbjørn Kragh Andersen var det sæsonens anden sejr på den internationale 
scene, idet han også slog til på 5. etape i Tour du Loir-et-Cher. Og Team 
Trefor-Blue Water er nu noteret for fem af de ni gevinster, som danske 
cykelryttere har erobret i år. 
</p>	
</div>

</div></body></html>
