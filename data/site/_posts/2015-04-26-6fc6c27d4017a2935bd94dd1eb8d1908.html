---
layout:     post
title: 	    "Rejseminder: Naturnørdens bedste oplevelser i Danmark"
post_author:	    
post_date:	    Sun, 26 Apr 2015 21:31:31 +0200
post_site:	    politiken.dk 
post_link:	    http://politiken.dk/rejser/rejseminder/ECE2640846/rejseminder-naturnoerdens-bedste-oplevelser-i-danmark/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Søren Olsen</h4>
<div class="fakta-body" data-buildingblock="embedded_factboxlink">
<p>
60 år. Forfatter og klummeskribent. Søren Olsen har netop udgivet det anmelderroste 
storværk, ’Kampen om Danmarks natur’, om naturfredningens historie. I løbet 
af forsommeren udgiver han tre natur- og kulturguider om henholdsvis 
Bornholm, Vestkysten og Østjylland.
</p><p>
Olsen skriver regelmæssigt klummer om vores natur i dagblade og tidsskriftet 
Natur &amp; Miljø. Han har skrevet omkring 25 guidebøger og værker om 
den danske natur. 
</p><p class=" bl-elem">
Søren Olsen voksede op i en baggård på Vesterbro i København med 
udsigt til Skydebanehavens legeplads med stære, stålorme og mere end 
100-årige træer. Her blev interessen for naturen skabt. De seneste 20 år har 
han boet i Ebeltoft sammen med sin hustru Ina, der er oversætter og hans 
assistent.
</p>
</div>
</div><h3>
Min første rejse i Danmark ... 
</h3><p>
gik til Bornholm i 1960-1961 sammen med mine forældre og bedsteforældre fra 
Skanderborg. Vi boede på et pensionat i Allinge. Jeg husker bedst, at vi fik 
tarteletter. Dem havde min lillebror Lars og jeg aldrig set før, og vi 
kiggede noget på dem. Vi opfattede tarteletter som opvarmet italiensk salat 
med kyllingestykker. På Allinge Havn stod en kunstmaler og malede, og min 
far tingede om prisen på maleriet. Pludselig kom der et buldervejr oppe i 
luften, og kunstneren med skæg og sweater skæver op og kan se, at det bliver 
regn resten af dagen. Han slår derfor til og accepterer min fars tilbud. Vi 
havde billedet i mange år, inden min far solgte det. Siden har jeg tænkt på, 
om det var Oluf Høst, som stod på havnen, men det var det nok ikke. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2632878/bettina-allers-rejseminder-hvis-jeg-vil-til-hoejre-og-de-andre-vil-til-venstre-vil-jeg-endnu-mere-til-hoejre/">Bettina Allers rejseminder: 
»Hvis jeg vil til højre, og de andre vil til venstre, vil jeg endnu mere til 
højre«</a></p><h3>
Min bedste rejse i Danmark ... 
</h3><p>
gik til Æbelø nordøst for Bogense i juni 2013, hvor jeg tilbragte fire-fem 
dage på øen. Det er så eksotisk, at man tror, det er løgn. Vi så ikke færre 
end fire gule piroler (stor spurvefugl, red.). En ornitolog var også på 
besøg, og jeg spurgte for sjov: ’Nå, hvor er så den der havørn, der yngler?’ 
Han svarer: ’Gå ned til skoven, tag stien til venstre og kravl op i 
fugletårnet. Så sidder den nok i træet’. Jeg tænkte: ’Okay’ og gik derned, 
og så sad havørnen der. Besøget mindede om det allerbedste, du kan opleve på 
en naturø i det græske øhav. 
</p><h3>
Min værste rejse i Danmark ... 
</h3><p>
var i begyndelsen af juli 2004, da mine forældre havde guldbryllup, og jeg 
inviterede dem i sommerhus i Thyborøn. Jeg hentede dem i Aarhus og kørte dem 
derop, mens det øsregnede og kun var 10 grader. Hele ugen regnede det. Det 
var den koldeste og vådeste uge i juli, men mine forældre tog det med 
oprejst pande. Vi kørte ind til Lemvig, og der sad kronprinsesse Marys 
stedmor (Susan Elizabeth Donaldson, red.), som er romanforfatter. Min far er 
lidt royalist, så jeg fik ham til at købe en bog og stå i kø, så han kunne 
få hendes autograf. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2605695/rejseminder-de-serverede-kohjernesuppe-som-var-en-brun-substans/">Rejseminder: »De serverede 
kohjernesuppe, som var en brun substans«</a></p><h3>
På rejser medbringer jeg altid ... 
</h3><p>
nørdnaturtidsskrifter som Flora &amp; Fauna fra Jydsk Naturhistorisk 
Forening, Aktuel Naturvidenskab fra Aarhus Universitet og Naturhistorier fra 
Statens Naturhistoriske Museum. Jeg får dem ikke læst til daglig, og det er 
ret tungt stof, men rasende hyggeligt at sidde med, når man har god tid. 
</p><h3>
Min favoritrejsepartner ... 
</h3><p>
er min kone Ina. Hun er lige så interesseret i natur og kultur som jeg. Så er 
der den fordel, at hun har lært sig fuglenes sang og kan kende de 
forskellige stemmer fra hinanden. Det har jeg ikke tålmodighed til. Fordelen 
er også, at vi næsten ingen penge bruger, når vi rejser. Min kone synes, at 
en kop kaffe til 32 kroner på en café er alt for dyrt. Derfor har vi altid 
varmt vand og neskaffe med, så det bliver lidt minimalistisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/ECE2612217/rejseminder-der-var-19-piger-og-mig-behoever-jeg-sige-mere/">Rejseminder: »Der var 19 piger 
og mig! Behøver jeg sige mere?«</a></p><h3>
Min seneste rejse i Danmark ... 
</h3><p>
var en miniferie for nylig til Vadehavet, hvor vi så tusindvis af gæs. Det var 
så livsbekræftende. Vi tog også ind i landet til Konges Mose vest for Draved 
Skov syd for Løgumkloster, som er naturgenoprettet. Der så vi traner, for 
det er Sønderjyllands bedste tranested. 
</p><h3>
Mit bedste rejsemåltid i Danmark ... 
</h3><p>
var stegt sild med persillesovs i Hvide Sande. Jeg havde min gamle 
københavnerfar med. Vi skulle finde den gård, hvor han i 1930’erne kom på 
ferie som fattig københavnerdreng. Vi ender i Hvide Sande og er sultne og 
går ind på et cafeteria. De sild, vi fik serveret, var så friske og lækre, 
at jeg stadig taler om dem 10 år efter. Det var ikke gourmet, men de lokale 
sad der, og det er et godt tegn. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2602182/rejseminder-obama-er-den-mest-interessante-rejsekammerat-jeg-har-haft/">Rejseminder: Obama er den mest 
interessante rejsekammerat, jeg har haft</a></p><h3>
Det dummeste, jeg har gjort på en rejse i Danmark ... 
</h3><p>
var under en tur til Bornholm. Jeg havde lidt ondt i en tand forinden, men fik 
ikke gjort noget ved det. Om lørdagen fik jeg så mange smerter, at det 
gjorde ondt helt ned i tæerne. Jeg kunne ikke holde det ud og ringede til 
lægen på en nødtelefon. Om søndagen besøgte jeg en tandlæge i Allinge, som 
selvfølgelig skulle have ekstra betaling for en akut midlertidig 
tandrodsbehandling. 
</p><h3>
I Danmark rejser jeg altid tilbage til ... 
</h3><p>
Vejlerne i Thy, hvor jeg er kommet i 30 år mindst en gang om året. Hvis man 
vil se traner, er der 100 procent chance. Det samme gælder næsten også 
havørne og vandrefalke. Normalt tager havørne fisk og mindre fugle, men 
sidste år så jeg en havørn, der slog ned på en grågås og hev den ud i 
vandet. Det næste kvarters tid kæmpede gåsen for livet, men mistede 
efterhånden kræfterne og fik dødsstødet. Skuespillet live slår tv-optagelser 
med løver, der overfalder zebraer. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/rejseminder/ECE2586295/rejseminder-ellen-hillingsoe-spiser-gerne-komaver-og-dyrehjerner/">Rejseminder: Ellen Hillingsø 
spiser gerne komaver og dyrehjerner</a></p><h3>
Mit bedste tip til Vejlerne ... 
</h3><p>
er at pakke en madkurv og tage en kikkert med. Så kører man til besøgscentret 
på Hovedvej 11 mellem Fjerritslev og Thisted, hvor man skal begynde besøget 
og parkere. Derefter går man rundt til fugletårnene mod uret, så man hele 
dagen har solen i ryggen. Efter besøget i naturområdet slutter jeg opholdet 
i Kirsten Kjær Museet, som ligger mellem to af fjordene i Vejlerne. Hun 
malede flotte og farverige portrætter. 
</p><h3>
Den mest interessante person, jeg har mødt på en rejse i Danmark, er ... 
</h3><p>
den bornholmske ornitolog og naturvejleder Søren Sillehoved. Vi oplevede ham 
på en gruppetur til Christiansø. Jeg har aldrig mødt en naturvejleder, der 
fortalte så indlevende. Det var et helt græsk skuespil, når han berettede om 
edderfugle, fæstningen og de geologiske processer. Han levendegjorde naturen 
og kulturen på en måde, jeg aldrig tidligere har oplevet. 
</p><h3>
Min næste rejse i Danmark ... 
</h3><p class=" bl-elem">
går til Limfjorden, hvor vi finder et sommerhus. Så vil jeg læse i mine 
nørdtidsskrifter og bare kigge ud i luften, for det seneste halve år har 
været hektisk. 
</p>	
</div>

</div></body></html>
