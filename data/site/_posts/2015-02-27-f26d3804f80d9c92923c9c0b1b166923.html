---
layout:     post
title: 	    "Fire ministerier skal forklare brug af mørklægning"
post_author:	    
post_date:	    Fri, 27 Feb 2015 10:16:17 +0100
post_site:	    politiken.dk 
post_link:	    http://politiken.dk/indland/politik/ECE2566224/fire-ministerier-skal-forklare-brug-af-moerklaegning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Det overordnede formål er at sikre, at meroffentlighedsprincippet også i 
ministerbetjeningssager spiller den vigtige rolle, som offentlighedsloven 
lægger op til
</p>
<p class="sender">
Jørgen Steen Sørensen 
</p>
</blockquote>
</div><p>
Folketingets Ombudsmand, Jørgen Steen Sørensen, går nu ind i sagen om 
ministeriernes forskellige praksis i sager om aktindsigt. 
</p><p>
Det sker i kølvandet på, at en undersøgelse, han har iværksat, har vist, at 
nogle ministerier - særligt Finansministeriet og Justitsministeriet - stort 
set aldrig giver aktindsigt efter det såkaldte 'meroffentlighedsprincip', 
hvis de kan afvise aktindsigt efter den omstriste §24 i offentlighedsloven 
om såkaldt ministerbetjening. 
</p><p>
»Vi kan ikke udlede noget af tallene endnu, for vi ved ikke, hvad der ligger 
bag afgørelserne. Det vil vi forsøge at afdække ved at indhente og gennemgå 
nogle af sagerne. Det overordnede formål er at sikre, at 
meroffentlighedsprincippet også i ministerbetjeningssager spiller den 
vigtige rolle, som offentlighedsloven lægger op til«, siger Folketingets 
Ombudsmand Jørgen Steen Sørensen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2538449/ministerier-lukker-for-aktindsigt-med-ny-lov/">Ministerier lukker for 
aktindsigt med ny lov</a></p><p>
Helt konkret har han bedt fire ministerier - Finansministeriet, 
Justitsministeriet, Kulturministeriet og Økonomi- og Indenrigsministeriet - 
om nærmere oplysninger om aktindsigtssager, hvor den såkaldte 
ministerbetjeningsregel har været i brug. Ombudsmanden vil se nærmere på de 
fire ministeriers brug af princippet om meroffentlighed i disse sager. 
</p><p>
»Det er naturligt at se nærmere på Justitsministeriet, der er ressortmyndighed 
for offentlighedsloven. Herudover ønsker vi at undersøge såvel ministerier, 
der ofte bruger ministerbetjeningsbestemmelsen, som ministerier, der 
sjældent bruger den. Vi har også lagt vægt på at kigge både på ministerier, 
der sjældent eller aldrig giver meraktindsigt i ministerbetjeningssager, og 
ministerier, der ofte gør det«, tilføjer Jørgen Steen Sørensen. 
</p><h3>
Store forskelle 
</h3><p>
Politiken beskrev i starten af denne måned, hvordan aktindsigter hos netop 
ombudsmanden viser, at det veksler endog rigtig meget, i hvor høj grad de 
forskelliuge ministerier benytter det meroffentlighedsprincippet, når der er 
tale om aktindsigtsanmodninger, hvor ministeriet kan dække sig ind under 
ministerbetjeneningsreglen. 
</p><p>
Særligt Justitsministeriet og Finansministeriet udmærker sig ved, at de meget 
sjældent eller slet ikke giver aktindsigt med henvisning til det såkaldte 
meroffentlighedsprincip i offentlighedsloven, hvis de kan benytte den 
såkaldte ministerbetjeningsregel i loven (par. 24) til at hemmeligholde 
dokumenterne. 
</p><p>
Folketingets Ombudsmand, Jørgen Steen Sørensen, har bedt alle ministerier 
opgøre, hvor mange gange de i 2014 havde en aktindsigtssag, hvor juristerne 
anså den for at være omfattet af paragraf 24. 
</p><p>
Ligeledes har han bedt om tal for, i hvor mange af de tilfælde ministeriet 
alligevel har givet hel eller delvis aktindsigt med henvisning til 
meroffentlighedsprincippet. Det var de indberetninger, Politiken tidligere i 
år fik aktindsigt i. 
</p><h3>
Justitsministeriet og Finansministeriet i bund 
</h3><p>
I 2014 havde Justitsministeriet eksempelvis 50 aktindsigtssager, som man anså 
for at være omfattet af paragraf 24. Og i blot tre af disse tilfælde faldt 
meroffentlighedsprincippet ud til ansøgerens fordel. 
</p><p>
For Finansministeriets vedkommende var der 31 sager med paragraf 24, og ikke i 
et eneste af disse anså juristerne meroffentlighedsprincippet for at være 
gældende. 
</p><p>
Til sammenligning havde Undervisningsministeriet blot to tilfælde, hvor 
paragraf 24 kunne anvendes, og i begge tilfælde gav ministeriet alligevel 
aktindsigt med henvisning til meroffentlighedsprincippet. 
</p><p>
Forskellene vækkede også opsigt hos juraprofessor Søren Højgaard Mørup på 
Aarhus Universitet, der fæstnede sig ved Justitsministeriet og 
Finansministeriet. 
</p><p class=" bl-elem">
»Det virker oplagt at undersøge sagerne i de ministerier, hvor der kun i få 
tilfælde er givet indsigt efter princippet om meroffentlighed«, sagde han 6. 
februar til Politiken. 
</p>	
</div>
</div></body></html>
