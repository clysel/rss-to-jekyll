---
layout:     post
title: 	    "Rapport: Terroristerne i Paris arbejdede tæt sammen"
post_author:	    
post_date:	    Wed, 18 Feb 2015 15:14:43 +0100
post_site:	    politiken.dk 
post_link:	    http://politiken.dk/udland/ECE2552255/rapport-terroristerne-i-paris-arbejdede-taet-sammen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kun en halv time før brødrene Saïd og Chérif Kouachi begav sig af sted på 
deres morderiske ekspedition til ugebladet Charlie Hebdos lokaler i det 
indre Paris, sendte de en sms til deres ven Amedy Coulibaly. 
</p><p>
Efter flere ugers efterforskning ved politiet i dag, at han modtog SMS'en kl. 
10.39 på en af de 13 mobiltelefoner, han brugte meget sparsomt for ikke at 
blive afsløret. Til gengæld kender politiet ikke indholdet af budskabet. 
Telefonen er forsvundet, men selve opkaldet er registreret. 
</p><p>
Det fremgår af den foreløbige rapport om efterforskningen, som avisen Le Monde 
som det eneste medie offentliggør dele af. Den viser også, at terroristerne 
opererede i bandemiljøer i indvandrerkvartererne, og at de fik hjælp fra 
venner i disse kredse. Samme mønster, som vi ifølge dansk politi har set 
herhjemme i forbindelse med terrorattentaterne i denne weekend.
</p><h3>
Venner fra fængslet 
</h3><p>
Politiets afsløringer bekræfter definitivt, at brødrene Kouachi og Amedy 
Coulibaly koordinerede deres aktioner, som mellem den 7. og 9. januar 
kostede 16 mennesker livet, mens de tre terrorister blev uskadeliggjort af 
politiet 9. januar omkring kl. 17. 
</p><p>
Amedy Coulibaly havde allerede omtalt forbindelsen til brødrene, da han under 
gidseltagningen i det jødiske supermarked i Paris ringede til tv-stationen 
BMF-TV og fortalte, at han og brødrene Kouachi havde »koordineret« deres 
aktioner. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/magasinet/feature/ECE2510857/hvad-skaber-en-terrorist/">Hvad skaber en terrorist?</a></p><p>
Politiet var allerede i dagene efter attentaterne i stand til at etablere en 
forbindelse mellem Chérif Kouachi og Amedy Coulibaly. De havde mødt 
hinanden, da de var fængslet for henholdsvis støtte til en kendt terrorist 
og grov kriminalitet. 
</p><p>
Efterforskerne vidste også, at Chérif Kouachis og Coulibalys hustruer havde 
talt over 500 gange i telefon, og det viser sig nu, at mændene også var i 
tæt kontakt. 
</p><h3>
Møde aftenen før 
</h3><p>
Aftenen før angrebet på Charlie Hebdo opsøgte Coulibaly Chérif Kouachi, der 
boede i forstaden Gennevilliers. 
</p><p>
»Jeg går ud et øjeblik, for jeg har det varmt«, sagde den yngste af de to 
brødre til sin hustru Izzana, som under afhøringerne gav flere detaljer til 
politiet. 
</p><p>
Hun ved ikke, hvad mændene talte om. Men efter samtalen fortsatte de 
forberedelserne til ugerningerne. Amedy Coulibaly samlede de våben og andet 
udstyr, venner i bandemiljøet i kvarteret La Grande Borne syd for Paris 
havde købt til ham, og Chérif Kouachi kontaktede sin bror, som boede i Reims 
omkring 130 kilometer nordøst for Paris. 
</p><h3>
Maveforgiftning truede aktionen 
</h3><p>
Samtalen med broderen gjorde han nervøs. For Saïd Kouachi, hans kone og deres 
to-årige barn var syge af maveforgiftning, og Saïd Kouachi overvejede at 
aflyse aktionen mod Charlie Hebdo den næste dag. 
</p><p>
Men trods en søvnløs nat valgte han at tage toget til Paris den følgende 
morgen og derefter metroen ud til broderen i Gennevilliers. Chérif Kouach 
åndede lettet op, da han fra vinduet så sin bror omkring kl. 9.30. 
</p><p>
For ifølge hustruen Izzana havde han været så nervøs dagen og aftenen før, at 
han ikke kunne spise. Men nu besluttede brødrene sig for at begive sig til 
Charlie Hebdo i en bil læsset med det udstyr, de mindre end to timer senere 
brugte til at myrde 12 personer i og omkring redaktionslokalerne. 
</p><h3>
Hjælp i bandemiljøet 
</h3><p>
Hvorfor tog de af sted? Havde de hjælpere, politiet endnu ikke har fundet frem 
til, og som risikerede at afsløre aktionen ved uforsigtig brug af 
mobiltelefoner? Det er et af flere uafklarede punkter. 
</p><p>
Spørgsmålet om hjælperne er centralt. Efterforskningen af Amedy Coulibalys 
forberedelser af gidseltagningen viser, at det kun var muligt takket være 
aktiv hjælp fra bekendte i bandemiljøet i indvandrerkvarteret, han kom fra. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2515194/begge-charlie-hebdo-terrorister-er-nu-blevet-begravet/">Begge Charlie 
Hebdo-terrorister er nu blevet begravet</a></p><p>
Fire venner er tilbageholdt, men de nægter ethvert kendskab til 
terrorplanerne. 
</p><p class=" bl-elem">
»Vi troede, han skulle lave et bankrøveri eller køre narko til Frankrig. Det 
var han god til«, siger en af dem. 
</p>	
</div>
</div></body></html>
