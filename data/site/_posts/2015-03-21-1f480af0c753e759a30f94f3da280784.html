---
layout:     post
title: 	    "Schmeichel fik kometen Kanes kærlighed at føle tre gange"
post_author:	    
post_date:	    Sat, 21 Mar 2015 17:54:37 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2598321/schmeichel-fik-kometen-kanes-kaerlighed-at-foele-tre-gange/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Den 28-årige danske landsholdsmålmand Kasper Schmeichels comeback i Premier 
League efter en tre måneder lang skadespause blev spoleret af den bedste 
engelske rækkes mest træfsikre mand. 
</p><p>
Tottenhams Harry Kane, der i næste uge debuterer på det engelske landshold, 
var på pletten to gange i de første 12 minutter af hjemmebaneopgøret mod 
Leicester og banede derved vej for en 4-3-sejr til London-klubben. 
</p><p>
Tottenham og Christian Eriksen var dog ved at smide en tilsyneladende sikker 
sejr væk, men blev reddet, da Harry Kane efter pausen bombede sig til tops 
på topscorerlisten. 
</p><p>
Harry Kane var vaks ved havelågen, da han tæt under mål opsnappede bolden og 
let kunne sende 1-0-scoringen ind, mens Kanes 18. ligamål kom i stand via en 
halvkikset afslutning i feltet, hvor bolden ramte en Leicester-mand og gik i 
mål. 
</p><p><b class="ext-link">PORTRÆT</b><a class="embeddedlink" href="http://politiken.dk/sport/fodbold/premierleague/ECE2541490/efter-langt-tilloeb-kommer-citizen-kane-stormende/">Efter langt tilløb kommer Citizen 
Kane stormende</a></p><p>
Leicester, der fik reduceret ved Jamie Vardy før pausen, gik umiddelbart efter 
sidebyttet frisk til Tottenhams defensiv, der i 4. minut var blevet markant 
svækket, da målmand Hugo Lloris måtte udgå skadet. Og det gav bonus, da 
ingen gik til Wes Morgan, der i fri position kunne heade udligningen ind for 
nedrykningstruede Leicester. 
</p><p>
Kasper Schmeichel stod efter lidt over en times spil ansigt til ansigt med 
Harry Kane, da Tottenham blev tilkendt et straffespark. Danskeren kastede 
sig til den forkerte side, mens Kane blev noteret for karrierens første 
hattrick i Premier League og en placering øverst på topscorerlisten foran 
Chelseas Diego Costa. 
</p><p>
Schmeichel fik fem minutter før tid afværget en afslutning fra landsmanden 
Christian Eriksen, men returbolden ramte Leicesters Jeffrey Schlupp, der 
blev noteret for selvmål, inden David Nugent bankede en reducering ind i 
sidste minut. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00922/Britain_Soccer_Prem_922756j.jpg" alt="" border="0"/><span class="caption"><span class="f-img-caption">Nærkamp. 
</span>- Foto: AP</span></span></p><h3>
Rotteræset fortsætter med storkamp 
</h3><p>
Sejren, der stadfæster Tottenhams 7.-plads med nu 53 point, var en utrolig 
vigtig en af slagsen. Tottenham er nemlig en del af det, som Manchester 
United-manager Louis van Gaal kalder for rotteræset: Kampen mellem de fire 
hold, der kæmper om at besætte den fjerdeplads, som giver adgang til 
Champions League-kvalifikationen i næste sæson. 
</p><p>
Southampton holdt positionen foran Tottenham på bedre målscore efter 2-0 
hjemme over Burnley, mens Liverpool og Manchester United mødes i klassikeren 
på Anfield søndag eftermiddag. 
</p><p><b class="ext-link">3-0</b><a class="embeddedlink" href="http://politiken.dk/sport/fodbold/premierleague/ECE2598255/bizart-roedt-kort-hjaelper-manchester-city-til-sejr/">Bizart rødt kort hjælper Manchester City til 
sejr</a></p><p>
Længere oppe i tabellen var der sejre til topholdet Chelseas nærmeste 
forfølgere Manchester City og Arsenal over henholdsvis West Bromwich og 
Newcastle. Chelsea fører med 64 point, City har 61 og Arsenal 60. United har 
56 point og Liverpool 54. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/premierleague/ECE2598406/giroud-varmer-op-til-danmark-med-arsenal-kasser/">Giroud varmer op til Danmark 
med Arsenal-kasser</a></p>	
</div>
</div></body></html>
