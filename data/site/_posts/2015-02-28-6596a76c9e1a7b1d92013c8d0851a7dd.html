---
layout:     post
title: 	    "Unge mænd tæver hjemløs mand og smider ham i Søerne"
post_author:	    
post_date:	    Sat, 28 Feb 2015 07:14:05 +0100
post_site:	    politiken.dk 
post_link:	    http://politiken.dk/indland/ECE2567713/unge-maend-taever-hjemloes-mand-og-smider-ham-i-soeerne/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
To unge mænd gik tidligt i morges løs med slag og spark på en hjemløs mand ved 
søerne i det centrale København. Efterfølgende smed de ham i det iskolde 
vand og forlod stedet.
</p><p>
Det oplyser Københavns Politi.
</p><p>
»Omkring klokken 05 overfalder to mænd en hjemløs og smider ham i søerne. 
Manden er kørt på hospitalet med sine skader og for at blive undersøgt. Han 
er nedkølet efter at have været i vandet«, siger den centrale 
efterforskningsleder Sajjad Haider til Ritzau.
</p><p>
To unge mænd er anholdt i forbindelse med overfaldet. Den ene er 21 år, mens 
der endnu ikke er oplysninger om den andens alder.
</p><h3>
Anholdt efter vidnes hjælp
</h3><p>
De blev anholdt nær Øster Søgade, hvor overfaldet fandt sted.
</p><p>
»En anmelder ringer og oplyser, at der har været et slagsmål, og at en mand er 
blevet smidt i søen. Vidner hjælper ham op af vandet og forklarer til 
politiet, hvad der er sket. På baggrund af oplysningerne kan betjente 
anholde de to mænd«, siger Sajjad Haider.
</p><p>
Der er ikke oplysninger om, hvor alvorligt den angiveligt hjemløse mand er 
kommet til skade, men han blev udsat for både slag og spark, før han ramte 
det kolde vand.
</p><p>
Da vandet er iskoldt på denne tid af året, er det farligt at ryge i. Derfor er 
der tale om grov vold, oplyser politiet.
</p><p class=" bl-elem">
Kort før klokken seks lørdag morgen er hverken offeret eller gerningsmændene 
blevet afhørt, men til betjente fortalte offeret, at han ikke har nogen 
bopæl. Derfor antager politiet, at der er tale om en hjemløs.
</p>	
</div>
</div></body></html>
