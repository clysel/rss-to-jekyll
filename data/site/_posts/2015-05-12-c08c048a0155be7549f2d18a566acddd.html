---
layout:     post
title: 	    "Dong indgår fortroligt forlig med 'Barylen'"
post_author:	    
post_date:	    Tue, 12 May 2015 12:16:15 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2666258/dong-indgaar-fortroligt-forlig-med-barylen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med et forlig i de sene aftentimer i går undgik Dong en opslidende retssag om 
et formentlig tocifret millionbeløb i løn og fratrædelsesgodtgørelse til den 
egentlige leder af Dongs store satsning på havvindmøller og grøn energi, 
tidligere underdirektør Jakob Baruël Poulsen. 
</p><p>
Poulsen, der i Dong var kendt som 'Barylen', var tæt forbundet med den 
tidligere direktør Anders Eldrup, og det var forlydender om, at Eldrup havde 
givet 'Barylen' og andre nøglepersoner særligt høje lønninger og 
ekstraordinært gode forhold, der førte til fyringen af Anders Eldrup. 
</p><h3>
Centrale personer slipper for vidneansvar 
</h3><p>
Forliget betyder, at offentligheden alligevel ikke får lejlighed til at høre 
centrale personer forklare under vidneansvar om det dramatisk forløb, da den 
daværende bestyrelsesformand Frits Schur med opbakning fra finansminister 
Bjarne Corydon og Dongs bestyrelse fyrede den daværende direktør Anders 
Eldrup i marts 2012. 
</p><p>
Advokat Peter Lambert, der repræsenterer Jakob Baruël Poulsen, kalder det ikke 
usædvanligt, at en civil retssag forliges, lige før sagen starter. 
</p><p>
»Vi er tilfredse med forliget, men indholdet er fortroligt. Poulsen opsagde 
sin stilling og retssagen skulle handle om hvilken løn og hvilken 
fratrædelsesgodtgørelse, Dong skulle betale i den forbindelse. Jeg kan ikke 
sige mere om det, forliget er fortroligt«, forklarer Peter Lambert. 
</p><p>
»Udenforstående kan godt undre sig over det tre år lange forløb, men det er 
sådan, retssager er. Når man er tæt på at skulle i retten, så skærpes 
interessen for at finde en mindelig løsning. På det punkt er det her ikke 
anderledes end andre sager«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2637901/hvor-floej-dongs-guldfugle-hen/">Hvor fløj Dong's guldfugle hen?</a></p><p><i class=" bl-elem">Er det korrekt, at I ville indkalde tidligere bestyrelsesformand Frits 
Schur, den nuværende administrerende direktør, Henrik Poulsen, og den 
tidligere økonomidirektør som vidner i retten? </i></p><p>
»Det kan jeg ikke sige noget om«. 
</p><p><i class=" bl-elem">Du kan vel sige, at det er forkert? </i></p><p>
»Jeg kan hverken sige, om det er rigtigt eller forkert«, slutter Peter 
Lambert. 
</p><p>
I en kortfattet kommentar skriver Dong: »Parterne har været uenige om, hvordan 
hans fratrædelsesgodtgørelse skulle beregnes. Derfor havde Jakob Baruël 
Poulsen anlagt sag mod DONG Energy. Parterne har nu indgået forlig og som en 
del af forliget aftalt ikke at kommentere sagen yderligere«. 
</p><p><b class="ext-link">PORTRÆT AF 'BARYLEN' </b><a class="embeddedlink" href="http://politiken.dk/oekonomi/virksomheder/ECE2666110/portraet-af-jakob-barul-blaendende-dygtig-kraevende-og-sky/">Blændende dygtig, 
krævende og sky</a></p><p>
Det var især ubekræftede oplysninger fra en såkaldt whistleblower i selskabet 
om, hvordan Jakob Baruël Poulsen havde sikret sig et fratrædelsesbeløb på 
over 20 millioner kroner, også hvis han selv sagde op, der fik den daværende 
bestyrelsesformand Frits Schur til at indlede opgøret med sin direktør, 
Anders Eldrup. Eldrup blev fyret, men senere fastslog en voldgiftsret, at 
Anders Eldrup ikke havde overtrådt sine direktør beføjelser, da han gav 
'Barylen' og hans folk særligt gunstige ordninger. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2077994/meget-meget-tilfreds-anders-eldrup-nu-kan-jeg-igen-naevne-mit-efternavn/">»Meget, meget tilfreds« Anders 
Eldrup: Nu kan jeg igen nævne mit efternavn</a></p><p>
Fyringen blev indledningen på det om muligt endnu mere dramatisk forløb, der 
endte med, at den amerikanske investeringsbank Goldman Sachs trods store 
folkelige og politiske protester blev ny aktionær i Dong. I en ny bog om 
salget til Goldman Sachs 'Det bedste bud' beskriver journalist Anders-Peter 
Mathiasen, hvordan forløbet angiveligt var lagt til rette af 
bestyrelsesformand Frits Schur, der ville af med Anders Eldrup og erstatte 
ham med den nuværende direktør Henrik Poulsen. 
</p><p class=" bl-elem">
Med forliget mellem Jakob Baruël Poulsen og Dong er offentlighedens mulighed 
for at få mere indsigt i, hvad der i realiteten var op og ned i dramaet om 
Dong, blevet endnu mindre. 
</p>	
</div>

</div></body></html>
