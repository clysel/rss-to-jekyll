---
layout:     post
title: 	    "Storebror sætter jubelpunktum for tre gyldne danske dage"
post_author:	    
post_date:	    Mon, 20 Apr 2015 08:56:33 +0200
post_site:	    politiken.dk 
post_link:	    http://politiken.dk/sport/cykling/ECE2634811/storebror-saetter-jubelpunktum-for-tre-gyldne-danske-dage/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med en overbevisende spurtopvisning satte den 23-årige Asbjørn Kragh Andersen 
(Team Trefor-Blue Water) på den 97,5 km lange afsluttende 5. etape i Tour du 
Loir-et-Cher med start og mål i Blois et fornemt punktum på en exceptionelt 
sejrrig dansk optræden på den globale cykelscenes lidt lavere niveau.
</p><p><b class="ext-link">SEJRE SAVNES:</b><a class="embeddedlink" href="http://politiken.dk/sport/cykling/ECE2628731/truende-skyer-haenger-over-danmarks-internationale-status/">Truende skyer hænger over Danmarks 
internationale status</a></p><p>
Triumfen i hjertet af Frankrig fulgte op på den totalte dominans, det danske 
U23-landshold de to foregående dage med Asbjørns to år og fire måneder yngre 
bror Søren Kragh Andersen som frontfigur havde stillet til skue i det 
hollandske Nations Cup-arrangement ZLM Roompot Tour. 
</p><p>
Søren Kragh dokumenterede med etapesejr og samlet førsteplads foran 
landsmændene, de to Cult Energy-holdkammerater Mads Pedersen og Michael 
Carbel, at familien er i besiddelse af helt specielle vindergener.
</p><h3>
Nullet på sejrstatistik skiftet ud med femtal
</h3><p>
Da Mads Pedersen også snuppede en etapegevinst, og det ligeledes blev til 
succes i holdkørslen i ZLM Roompot Tour, har Danmark på tre dage foretaget 
et kvantespring i de internationale statistikker.
</p><p>
I fredags, inden jubelbølgen sattes i gang, stod der et lidet flatterende 0 ud 
for Danmark på årets sejrsliste. I dag er det tal skiftet ud med 5.
</p><p>
Og endnu væsentligere er det, at situationen har ændret sig radikalt i positiv 
retning for de rød-hvide aktører på to betydningsfulde officielle ranglister.
</p><p>
I slutningen af denne uge offentliggør Den Internationale Cykelunion, UCI, sin 
månedlige status over stillingen på de kontinentale ranglister, der midt i 
august er bestemmende for tildelingen af startpladser ved VM.
</p><h3>
10 ryttere har nu bidraget til pointhøste
</h3><p>
Uden endnu nøjagtigt at kende den nye stilling kan det konstateres, at Danmark 
siden den seneste opgørelse i slutningen af marts har mere end tredoblet sit 
pointtal – fra 98 til 303 – hvilket ikke mindst skyldes de danske talenters 
hærgen på de europæiske landeveje.
</p><p>
Hvor i marts kun fire ryttere, Rasmus Guldhammer og Michael Carbel (Cult 
Energy), Alexander Kamp (ColoQuick) og Nicolai Brøchner (Riwal Platform) 
havde bidraget til kontoen, er kvoten på maksimalt 10 mand, som kan tælle 
med i regnskabet, nu fyldt ud.
</p><p>
De 10, der har sccoret point, er: Guldhammer 84, Søren Kragh 74, Carbel 55, 
Mads Pedersen 48, Kamp 18, Asbjørn Kragh 13, Brøchner 12, Mads Würtz Schmidt 
(ColoQuick) 10, Patrick Clausen (Trefor-Blue Water) 6 og Sebastian Lander 
(Trefor Blue Water) 3.
</p><h3>
I top-10 på alle fem etaper
</h3><p>
Lige uden for dette selskab lurer Alex Rasmussen (Trefor-Blue Water) og den 
danske U23-mester Emil Bækhøj (Riwal Platform) med de to point de hentede 
for deres tredjepladser på etaper i Tour du Loir-et-Cher.
</p><p>
I det franske arrangement, der havde deltagelse af tre hjemlige 3. 
divisionshold, Trefor-Blue Water, Riwal Platform og ColoQuick, efterlod 
danskerne et særdeles fint indtryk, eftersom det ud over sejren til Asbjørn 
Kragh blev til top-10- placeringer på samtlige etaper, ligresom Sebastian 
Lander sluttede på en samlet ottendeplads 25 sekunder efter den franske 
sejrherre Romain Cardis (Vendée U).
</p><h3>
Fra syvendeplads op som nr. 1 i Nations Cup
</h3><p>
I Nations Cup, hvor der ikke opereres med et individuel hierarki, lå Danmark 
inden starten på ZLM Roompot Tour, hvor 26 lande stillede op, nr. 7 med 17 
point.
</p><p>
På to dage har det ændret sig til en dansk førsteplads med 56 point fulgt af 
Norge og Frankrig med 43, Italien 41 og Storbritannien 38.
</p><p class=" bl-elem">
Nations Cup omfatter yderligere tre arrangementer: Fredsløbet fra 29.-31. maj, 
det italienske Coppa dei Laghi 26. juli og det mest krævende af alleTour de 
l’Avenir fra 22. til 29. august.
</p>	
</div>

</div></body></html>
