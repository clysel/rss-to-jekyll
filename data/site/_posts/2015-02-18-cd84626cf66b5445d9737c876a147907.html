---
layout:     post
title: 	    "»Det bliver ikke et nyt CEO-job. Det kan jeg love jer«"
post_author:	    
post_date:	    Wed, 18 Feb 2015 16:07:03 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2552615/det-bliver-ikke-et-nyt-ceo-job-det-kan-jeg-love-jer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
»Det må være tallene«, var Jørgen Buhl Rasmussens ironiske kommentar, da han 
så presseopbuddet til onsdagens pressemøde i Carlsbergs hovedbygning i 
København. 
</p><p>
Det var dog ikke tallene, men derimod Carlsberg-direktøren selv, der var 
hovedperson på dagens pressemøde. Onsdag morgen meddelte Carlsberg nemlig, 
at Jørgen Buhl Rasmussen træder tilbage som koncernens såkaldte CEO efter 
mere end syv år på posten. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/oekonomi/virksomheder/ECE2551318/carlsbergs-direktoer-fratraeder/">Carlsbergs direktør fratræder </a></p><div class="art-quote article-box">
<p class="quote"/>
<blockquote>
<p class="quote-txt">
Hvis jeg gerne ville have fortsat to år til, havde jeg ikke sagt, at timingen 
er rigtig for mig
</p>
<p class="sender">
Jørgen Buhl Rasmussen 
</p>
</blockquote>
</div><p/><p>
Beskeden kom samtidig med et regnskab, der afslørede et faldende overskud i 
2014, men ventede man slibrige detaljer om sprækker i Carlsberg-ledelsen, 
var 21. etage i Carlsberg-højhuset ikke stedet at lede: 
</p><p>
»Sandheden er præcis, som jeg har kommunikeret. Vi er begge enige om, at det 
er det rigtige tidspunkt for Carlsberg og det rigtige tidspunkt for mig, at 
der kommer et skift«, sagde Jørgen Buhl Rasmussen på pressemødet. 
</p><p>
»Hvis jeg gerne ville have fortsat to år til, havde jeg ikke sagt, at timingen 
er rigtig for mig«. 
</p><h3>
Fortryder intet 
</h3><p>
Hvis der var noget, der kunne konkurrere om opmærksomheden på Jørgen Buhl 
Rasmussens afgang, var det Carlsbergs underskud på bryggeriets største 
marked, Rusland. Det er langt fra første gang, at bryggerikoncernen oplever 
utætte tønder på det russiske marked, men topchefen afviste, at han nu 
forlader koncernen som en slagen mand: 
</p><p>
»Vi er gået ganske meget frem på indtjening, og vores position er styrket i en 
lang række markeder. Vi er meget mere internationale. Så jeg vil sige, vi er 
et meget bedre sted i dag, end vi var. Men selvfølgelig ville jeg da ønske, 
at vi ikke havde været ramt af, at vores allerstørste marked er gået ned med 
mere end 30 procent, som har ramt os usandsynligt hårdt«, sagde Jørgen Buhl 
Rasmussen med adresse til omsætningen i Østeuropa i fjerde kvartal af 2014. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551339/carlsberg-stopper-bloedningen-i-rusland-med-penge-fra-vesteuropa-og-asien/">Carlsberg stopper blødningen i 
Rusland med penge fra Vesteuropa og Asien</a></p><p>
Selv om det østeuropæiske marked kostede Carlsberg 3,6 milliarder kroner i 
tabt omsætning i 2014, er den samlede omsætning for bryggeriet steget svagt 
fra 64,4 milliarder i 2013 til 64,5 i 2014. 
</p><p>
Den modsatte vej gik det imidlertid med overskuddet, der faldt fra 9,7 til 9,2 
milliarder kroner, og derfor lå fokusset for 2015 med ord som »streamline« 
og »effektivisere« på at nedbringe koncernens omkostninger. 
</p><p>
»Det er alle omkostninger, I overhovedet kan forestille jer, der bliver 
adresseret«, understregede vicedirektør Jørn P. Jensen på pressemødet. 
</p><h3>
Vi har aldrig sagt, at vi skal være de største 
</h3><p>
Carlsberg er i dag verdens fjerdestørste bryggeri, men afstanden op til 
bryggerierne i top tre er siden 2009, hvor Jørgen Buhl Rasmussen sad i 
direktørstolen, kun blevet større. På dagens pressemøde forblev den spæde 
forårssol da også uden for vinduerne i Carlsberg-bygningen, men det 
internationale kapløb kunne ikke ryste topchefen: 
</p><p>
»Vi har aldrig sagt, at vi skal være den største over hele verden. Vi har 
sagt, at vi skal sørge for at være store, der hvor vi spiller. Om vi er 
nummer 4, 3 eller 5, det er ikke afgørende«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2551350/analytiker-det-kan-lyde-maerkeligt-med-en-mejeridirektoer-i-spidsen-for-carlsberg/">Analytiker: Det kan lyde 
mærkeligt med en mejeridirektør i spidsen for Carlsberg</a></p><p>
Jørgen Buhl Rasmussen bliver som direktør indtil 15. juni, hvorefter 
hollandske C’eest Hart fra mejeriselskabet Royal Friesland Campina overtager 
pladsen. Hvor Jørgen Buhl Rasmussen derefter søger hen, ved han efter eget 
udsagn endnu ikke: 
</p><p class=" bl-elem">
»Men det bliver ikke et nyt CEO-job. Det kan jeg love jer«. 
</p>	
</div>
</div></body></html>
