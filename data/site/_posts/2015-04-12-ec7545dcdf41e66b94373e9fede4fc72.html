---
layout:     post
title: 	    "Mercedes sætter alle rivaler på plads i Shanghai"
post_author:	    
post_date:	    Sun, 12 Apr 2015 10:00:50 +0200
post_site:	    politiken.dk 
post_link:	    http://politiken.dk/sport/formel1/ECE2624811/mercedes-saetter-alle-rivaler-paa-plads-i-shanghai/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Verdensmester Lewis Hamilton sætter fart i toppen af Formel 1-klassementet. 
</p><p>
Søndag var Hamilton suveræn på banen i Shanghai, hvor briten vandt for anden 
gang i sæsonens tredje Formel 1-grandprix. Dermed kører han sig op på 68 
point i VM-stillingen, mens Ferraris Sebastian Vettel er nummer to med 55 
point. 
</p><p>
Hamiltons teamkammerat Nico Rosberg var lige som i kvalifikationen den 
næsthurtigste på banen i Shanghai. 
</p><p>
Med tre omgange tilbage af løbet fik Toro Rossos 17-årige Max Verstappen 
problemer, mens hollænderen lå på ottendepladsen. Raceren blev parkeret midt 
på målstrækningen, hvilket betød, at den resterende del af løbet blev kørt 
med Safety Car. 
</p><p>
Dermed var afstanden mellem de forreste kørers sluttid ikke retvisende for et 
grandprix, hvor Mercedes var suverænt de bedste, og Ferrari var næstbedst 
med en komfortabel afstand ned til Williams-racerne. 
</p><p>
Ferraris Sebastian Vettel blev nummer tre i løbet foran teamkammerat Kimi 
Räikkönen. 
</p><p>
Førstnævnte Vettel vandt for 14 dage siden i Malaysia, og tyskeren startede 
løbet som nummer tre. 
</p><h3>
Hamilton og Rosberg var kørt væk 
</h3><p>
I stedet for at komme op og presse de to Mercedes-racere foran blev Vettel i 
stedet involveret i en kamp mellem de to Ferrari-racere og Williams-racerne 
i kampen om pladserne fra tre til seks, da starten gik. 
</p><p>
Men da først løbet kom i gang var det Ferrari, der viste sig at være klart den 
stærkeste udfordrer til Mercedes, og de røde biler satte sig tungt på tredje 
og fjerdepladsen, mens Williams' Felipe Massa og Valtteri Bottas var henvist 
til femte- og sjettepladsen. 
</p><p>
Bortset fra Verstappens problemer til sidst var løbet i Shanghai ganske 
udramatisk. Afstanden mellem racerne i top 10 var ganske stor, og der var 
ikke direkte dueller om de pointgivende placeringer. 
</p><p>
Grandprixet blev en blandet fornøjelse for McLaren. Både Jenson Button og 
Fernando Alonso gennemførte løbet og kørte sig frem fra startpladser, som 
nummer 17 og 18. 
</p><p class=" bl-elem">
Det blev dog ikke til en plads på de pointgivende placeringer, og de to 
McLaren-racere var mere end én omgang efter de forreste racere. 
</p>	
</div>

</div></body></html>
