---
layout:     post
title: 	    "Afdød grønlandsk grafikers værker er intim kunst med traditionelle aner"
post_author:	    
post_date:	    Thu, 26 Mar 2015 12:34:56 +0100
post_site:	    politiken.dk 
post_link:	    http://politiken.dk/kultur/kunst/kunstanmeldelser/ECE2604610/afdoed-groenlandsk-grafikers-vaerker-er-intim-kunst-med-traditionelle-aner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Både Anne-Birthe Hove (1951-2012) og hendes lidt yngre ’landsmand’ Pia Arke 
(1958-2007) blev uddannet på Kunstakademiet i København, om end på 
forskellige tidspunkter og af forskellige lærere. Begge udstillede også mest 
i Danmark, i København. Men begge var livet igennem mest knyttet til deres 
fødeland, Grønland. 
</p><div class="art-fakta article-box">
<h4 class="">
Anmeldelse</h4>
<h5>
Kunstudstilling</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/3_hjerter_red.png" alt="Politiken synes"/></div>
<p>
Anne-Birthe Hove (1951-2012). 
</p><p>
Nordatlantens Brygge, Strandgade 91, Christianshavn. 
</p><p class=" bl-elem">
Til 12. april (fra 1. maj på Bornholms Kunstmuseum).
</p>
</div>
</div><p>
Efter deres tidlige død er de to blevet fælles om endnu én ting. Det er det 
(øst)-danske samfunds opmærksomhed. Det er en opmærksomhed, som også er 
synonym med stigende anerkendelse. Men anerkendelsen er kommet noget sent, 
måske er det bare udslag af dårlig samvittighed? </p><p>
Her holder ligheden op: Anne-Birthe Hove var ikke som Pia Arke – ikke så 
grænsesøgende, ikke så kontroversiel i sit udtryk, ikke så kritisk i sin 
holdning. Hvad hun så til gengæld var, fremgår af hendes mindeudstilling på 
Nordatlantens Brygge, som er lavet i samarbejde med Bornholms Kunstmuseum. 
Den henvender sig især til beundrere af grafikken, af Hoves intime kunst og 
af den grønlandske tradition, som hendes billedverden udgår fra. 
</p><h3>
Grafisk reproduktion 
</h3><p>
Ligesom Arke arbejdede hun med papiret som materiale, men mens denne udtrykte 
sig som fotograf, eller med fotografiske midler, var Hove først og fremmest 
grafiker. Det var også mest som grafiker, at man mødte hende på 
sammenslutningen Koloristerne, hvor hun var medlem lige til sin død. 
</p><p>
Udstillingen omfatter også enkelte malerier, men de lægger bestemt ikke noget 
til vurderingen af hendes indsats. Og de flytter slet ikke opmærksomheden 
fra grafikken. Hvad der derimod flytter blikket og fanger det, er fire meget 
store gengivelser af små blade, som viser spændvidden i hendes brug af 
grafiske midler. Udstillingens noter rummer en lille gennemgang af de fem 
mest benyttede teknikker. 
</p><div class="art-quote article-box">
<p class="quote"/>
<blockquote>
<p class="quote-txt">
Et stykke grafik skulle aflæses med samme opmærksomhed, som når man læser en 
tekst
</p>
</blockquote>
</div><p>
Det er stregætsning, koldnålsradering, monotypi, fotogravure og chine collé. 
Fotogravure er en grafisk reproduktionsmetode, hvormed man kan gengive 
fotografier i dybtryk. Og med chine collé er der inden trykningen klæbet et 
tyndt ark eller et stykke japanpapir direkte på bundarket. </p><p>
Her er der netop tale om gengivelser, ikke om originaler, uanset at de meget 
mindre originaler også udstilles. Men den mangedoblede forstørrelse virker 
hverken forkert eller manipuleret. Anne-Birthe Hove havde anlæg for at forme 
et motiv, så det hverken imploderede eller gik i stykker ved at blive sat op 
i et monumentalt format. Men hun blev mest i det lille format og 
understregede også i ord, at det grafiske sprog – for at blive forstået og 
påskønnet – altid krævede nærkontakt. Et stykke grafik skulle aflæses med 
samme opmærksomhed, som når man læser en tekst. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2590617/fotograf-udforsker-den-ulykkelige---og-mislykkede---kamp-for-at-faa-en-baby/">Fotograf udforsker den 
ulykkelige - og mislykkede - kamp for at få en baby</a></p><p>
Stikker man næsen så tæt på et emne, som omgivelserne overhovedet giver 
mulighed for, oplever man ikke kun motiver, med landskaber eller figurer, 
som både er hentet ud af grønlændernes hverdag og af den inuitiske verden af 
myter og sagn. Man oplever også en grafisk stoflighed og en forkærlighed for 
netop mindre formater, der stilistisk placerer Hove i kredsen omkring 
eleverne på Akademiets Grafiske Skole. Alt det viser udstillingen os. 
</p><h3>
Grønlandsk nationalgalleri 
</h3><p>
Hvad en udstilling derimod ikke kan vise os, er den indsats, som en kunstner 
har gjort på andre områder og ikke kun for sit eget værk. Megen grønlandsk 
kunst, ny som ældre, er i dag hjemløs. Ved sin død arbejdede Anne-Birthe 
Hove stadig for, at hendes land fik sit eget nationalgalleri. Hun havde sæde 
i komiteen til oprettelse af dette grønlandske kunstmuseum. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/kunst/kunstanmeldelser/ECE2575933/underjordiske-cisterner-er-taet-paa-at-goere-politikens-anmelder-religioes/">Underjordiske cisterner er tæt 
på at gøre Politikens anmelder religiøs</a></p><p class=" bl-elem">
Et sådant museum vil gøre denne kunst helt anderledes synlig og styrke den 
tradition og kontinuitet, der findes inden for dens geografiske og 
kulturelle rammer. Ikke mindst som et momento til dette endnu ikke 
realiserede projekt har udstillingen på Nordatlantens Brygge – og tidligere 
udstillinger med Arke – en klar berettigelse. 
</p>	
</div>
</div></body></html>
