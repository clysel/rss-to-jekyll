---
layout:     post
title: 	    "Hubbles afløser skrider endnu engang"
post_author:	    Jens Ramskov
post_date:	    Thu, 23 Apr 2015 08:41:13 +0000
post_site:	    ing.dk 
post_link:	    http://ing.dk/artikel/hubbles-afloeser-skrider-endnu-engang-175604
---
<html><body><div><section class="body">
			<p>James Webb Rumteleskopet, der skal afløse både Hubble Rumteleskopet og Spitzer Rumteleskopet, er på ny ramt af forsinkelser. Det oplyser den amerikanske rigsrevision,  Government Accountability Office (GAO), i en <a href="http://www.gao.gov/products/GAO-15-483T">statusopdatering</a> til en underkomite for rummet i Repræsentanternes Hus.</p>
			<p><figure class="plugin right zoomable"><img data-original-image="http://ing.dk/sites/ing/files/Jwst_front_view.jpg" src="http://ing.dk/sites/ing/files/styles/w1120_media_right/public/Jwst_front_view.jpg?itok=naN0U3yj" alt=""/></figure></p>
			<p><aside class="plugin right box">
			  <br/>
			<strong>James Webb kontra Hubble</strong></aside></p>
			<p><strong>James Webb teleskopet</strong> er designet til at studere meget fjerne objekter i Universet. På grund af rødforskydningen af signaler, der sker gennem et Univers i udvidelse, vil teleskopet blive forsynet med instrumenter, der kan måle infrarøde signaler helt op til 28 mikrometer. Den nedre grænse er 0,6 mikrometer. Teleskopet vil således ikke kunne detektere blåt eller ultraviolet lys.</p>
			<p><strong>Hubble teleskopet</strong> kan til sammenligning måle ultraviolet lys, synligt lys og nærinfrarødt lys med en bølgelængde op til 1,7 mikrometer. Det mindre Spitzer rumteleskop opsendt i 2003 kan måle i området 3 - 180 mikrometer, men dette teleskop er ikke fuldt funktionsdygtigt, da instrumenterne ikke længere kan nedkøles til lave temperaturer.</p>
			<p><strong>Hubbles instrumenter</strong> fungerer ved en temperatur på 15 grader Celsius. Instrumenterne på James Webb skal afkøles til en temperatur mellem -233 grader og -266 grader. Det sker dels passivt med en stor solskærm bestående af fem tynde membraner og aktivt med en kryostat.</p>
			<p><strong>Da James Webb</strong> skal opfange meget svage signaler, er det forsynet med et hovedspejl med en diameter på 6,5 meter. Det består af 18 dele fremstillet i beryllium, der hver vejer 20 kg. Beryllium er både let og stærkt, men materialet er giftigt, så fremstillingsprocessen er kompliceret. Under opsendelsen vil spejlet være sammenfoldet. Spejlet på Hubble er 2,4 meter.</p>
			<p><strong>Hubble</strong> er placeret i et kredsløb om Jorden i en højde af 550 km, James Webb skal placeres i det såkaldte Lagrangepunkt 2, hvor tyngdefelterne fra Jorden og Solen udbalancerer hinanden sådan, at teleskopet relativt set er i hvile i forhold til både Jorden og Solen. Det kan derfor ikke komme på tale at servicere James Webb teleskopet, efter det er opsendt på samme måde, som det er sket med Hubble.</p>
			<p><strong>Prisen</strong> for James Webb lyder i dag på 8,8 mia. dollar. Omregnet til det nuværende prisniveau kostede det omkring 4,3 mia. dollar at bygge Hubble og omkring en milliard dollar at reparere fejlen, det havde ved opsendelsen.<br/>
			</p>
			<p>Det betyder ikke, at opsendelsen af teleskopet, som er fastsat til oktober 2018, nødvendigvis bliver udskudt igen, men rigsrevisionen er ægte bekymret for, at tidsreserven, der er afsat til den kommende tid, hvor meget usikre dele af projektet skal gennemføres, bliver mindre og mindre.</p>
			<p>I december 2014 skønnede GAO tidsreserven til at være 11 måneder, hvor den i 2013 var på 14 måneder. Nu skønner GAO, at tidsreserven er yderligere skrumpet til 10 måneder.</p>
			
			<p>GAO holder intenst øje med fem dele af James Webb teleskopet.</p>
			<ul>
			<li>Selve rumfartøjet med strømforsyning, kommunikation osv.   </li>
			<li>Solskærmen der passivt skal nedkøle dele af teleskopet til omkring 40 kelvin  </li>
			<li>Kryostaten der yderliges skal nedkøle visse instrumenter til 7 kelvin  </li>
			<li>Det optiske teleskop  </li>
			<li>Instrumentmodulet med fire forskellige instrumenter</li>
			</ul>
			<h2>Derfor er tidsplanen skredet</h2>
			<p>Produktionen af solskærmen er løbet ind i et problem med konstruktion af de store kompositpaneler, der skal holde skærmen foldet ud.</p>
			<p>Udviklingen af kryostaten har været en bekymring siden 2006, hvor man bl.a. opdagede problemer med ventiler, der krævede kostbare konstruktionsændringer. I august 2013 blev kontrakten på kryostaten på ændret, og som følge heraf steg omkostningen med 69 pct., og antallet af medarbejdere på denne kontrakt voksede fra 40 til 110.</p>
			<p>Det var medvirkende til, at kryostaten i 2014 kom til at udgøre den kritiske vej i projektet.</p>
			<p>De seneste forsinkelser har ramt instrumentmodulet, som nu udgør den kritiske vej med en tidsreserve på 10 måneder. Det er sket, efter en test har vist problemer for to ud af de fire instrumenter. Modulets tredje og sidste test er nu udskudt fra august i år til september.</p>
			<h2>Projektet står overfor en usikker periode</h2>
			<p>10 måneders reservetid er ikke meget for et projekt som James Webb Rumteleskopet, hvor man ifølge GAO uvilkårligt vil løbe ind i problemer og nye forsinkelser i den kommende tid, hvor man står over de mest vanskelige opgaver med at integrere de forskellige elementer til et samlet teleskop.</p>
			<p>Integrationen vil ske gradvist, og i følge den nuværende tidsplan skal integrationen af de sidste elementer begynde september 2017 - et år før opsendelsen.</p>
			<p>GAO advarer om, at alle dele nu er meget tæt på at være på den kritiske vej. Derfor vil en hvilken som helst forsinkelse kunne bringe hele projektet i fare.</p>
			<p>Projektet følger i dag en tidsplan og et budget, der blev vedtaget i 2011.</p>
			
			<p>Denne plan øgede omkostninger med 78 pct. og udskød på opsendelsen med fire år og fire måneder i forhold til en plan fra 2009.</p>
		</section>
		  </div></body></html>
