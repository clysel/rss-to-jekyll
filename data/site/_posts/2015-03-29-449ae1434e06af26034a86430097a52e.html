---
layout:     post
title: 	    "Jessica Pratt foldede små origami-sange ud til flaksende sommerfugle"
post_author:	    
post_date:	    Sun, 29 Mar 2015 23:25:57 +0200
post_site:	    politiken.dk 
post_link:	    http://politiken.dk/kultur/musik/koncertanmeldelser/ECE2609233/jessica-pratt-foldede-smaa-origami-sange-ud-til-flaksende-sommerfugle/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Jessica Pratt</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Stengade 30. 
</p><p class=" bl-elem">
28. marts.
</p>
</div>
</div><p>
På scenen sidder Jessica Pratt bøjet over sin akustiske guitar i dunkelgrøn 
belysning, mens hun med sin musefine og lidt skævt tilspidsede stemme synger 
drømmende selvoptaget. Ved siden af hende sidder Cyrus Gengras og er endnu 
mere koncentreret bøjet over sin elektriske guitar. 
</p><p>
I midten foran scenen står en stor fyr og lytter ubevægelig som en saltstøtte. 
Publikum er tæt på i Stengade 30. Ude i siden sidder en pige helt oppe på 
den lave scene. Det er intimt. Man ville kunne høre en knappenål falde til 
jorden, hvis ellers den kunne mase sig ned mellem de tætpakkede kroppe. 
Stemningen er koncentreret. Ingen småsnak. Der dyrkes igennem. 
</p><p>
Hvor har jeg set den scene før? 
</p><p>
Pludselig slår det mig. Vi er ikke slet på Nørrebro i 2015. Stengade 30 ligger 
i virkeligheden i Greenwich Village, og scenen er fra Coen-brødrenes ’Inside 
Llewyn Davis’, der foregår i begyndelsen af 1960’erne på et tidspunkt, hvor 
folkemusikken er det hotteste hotte, og Dylan kaster sin første skygge på 
væggen i The Gaslight Café. 
</p><h3>
Sart magi med strategi
</h3><p>
Selvfølgelig er det en illusion. Der er mange tidsforskydninger i billedet. 
Det kunne have været 1962, og det kunne være 2015, da jeg lytter til den 
glimrende irske opvarmning Cian Nugent og pludselig opdager, at den spinkle 
pige ved siden af i pels med pjuskeblondt hår, bleghvid ansigtshud og 
knaldrød læbestift er Jessica Pratt, der lige står og <i>digger</i> 
lidt med blandt publikum. 
</p><p>
Jo, den neo-introverte folkscene udgør et ret skønt forsøg på at indhente en 
musikalsk renfærdighed, der heldigvis aldrig går mere af mode, end at den 
kan støves af med jævne mellemrum. 
</p><p>
Da min tidligere sidekvinde sætter sig til rette på scenen og kortfattet 
forklarer, at hun hedder Jessica Pratt og har tænkt sig at spille nogle 
sange for os, skrider tiden igen. Pratt folder sine små origami-sange ud til 
flaksende sommerfugle. Vi er stadig i 2015 i selskab med en absolut 
kontemporær ung californisk sanger-sangskriver, men befinder os også i 1970 
spændt ud mellem San Franciscos blomsterbørn og Londons nye folkesangerinde 
Vashti Bunyan. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/cd-beat/ECE2540244/verdensfjern-folksangerindes-nye-album-er-et-lille-mirakel/">Verdensfjern folksangerindes 
nye album er et lille mirakel</a></p><p>
Lyset er ikke just skarpt, men Jessica Pratt beder om at få det dæmpet, og så 
er det ligesom at befinde sig på bunden af en mørkegrøn vinflaske. Men det 
virker efter hensigten. Udadtil sker der mildest talt ikke meget, men et 
anti-show er også et show, og her hedder showet dyb koncentration. 
</p><p>
Fra det øjeblik hun synger åbningslinjerne »Saw you running round the world« 
på ’Wrong Hand’ fra hendes andet album, ’On Your Own Love Again’, er der 
etableret en sart magi ikke uden sans for strategi. 
</p><h3>
Alt andet end sky 
</h3><p>
Det er ikke store sange, Jessica Pratt skriver og synger. De er små og skal 
passes på. Men gør man det, vokser de. Flakker koncentrationen, fordi man et 
øjeblik bliver utålmodig med de ensartet svævende små iscenesættelser, 
forsvinder de som sæbebobler, man prikker til med sin flakkende 
opmærksomhed. 
</p><p>
Det minimalistiske koncept er skåret tæt ind til kroppen og koncerten i ét 
stykke. Hele verden må samle sig om denne spinkle skikkelses sarte 
udladninger. Jessica Pratts fingre plukker fra den snes sange, som hendes 
samlede oeuvre udgør efter to album. 
</p><p>
’On Your Own Love Again’, ’Game That I Play’ og den drømmende ’Strange Melody’ 
stråler stærkest. Især på den sidste kan hun i sine fraseringer minde en del 
om Lisa Ekdahl, som Pratt dog får til at lyde koket flagrende i 
sammenligning. 
</p><p>
Spillet mellem Pratts akustiske guitar og Cyrus Gengras’ elektriske væver sig 
subtilt changerende ind i hinanden. Får de små realistiske snapskud af 
kærlighed og ungkvindeliv til at leve og ånde i en lille times tid. Filigran 
med selviscenesættelsens målrettede råstyrke som skjult fiber. 
</p><p class=" bl-elem">
Der er intet som helst genert over denne sarthed. Den er et konsekvent og 
kompromisløst valg. De neo-introverte er da vist alt andet end sky. 
</p>	
</div>

</div></body></html>
