---
layout:     post
title: 	    "Når fabrikkerne lukker, overtager vi deres lamper"
post_author:	    
post_date:	    Fri, 03 Apr 2015 12:46:22 +0200
post_site:	    politiken.dk 
post_link:	    http://politiken.dk/forbrugogliv/boligogdesign/boligdesign/ECE2611541/naar-fabrikkerne-lukker-overtager-vi-deres-lamper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Lars Kristensen hiver den grønne lampe ud på gulvet, så vi bedre kan se den. 
</p><p>
»Den her stammer fra et fransk autoværksted. Man har simpelthen brugt den til 
at kigge ned i motoren med. Man kan jo dreje den i alle retninger«. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/forbrugogliv/forbrug/ECE2605416/populaere-retropaerer-sluger-stroem/">Populære retropærer sluger strøm</a></p><p>
Den grønne lampe ligner faktisk noget, der hører hjemme på et værksted. Eller 
et meget rustikt kontor. Lige nu befinder den sig bare i det indre København 
i butikken Fil de Fer, hvor Lars Kristensen sælger franske antikviteter. 
</p><p>
»Industrielle lamper er meget populære. Der er noget råt over dem, som 
tiltaler os. Det er, som om vi får noget fra en anden tid ind i vores 
moderne boliger«, siger han, og Mathilde Aggebo, der er leder af 
Kunstakademiets Institut for Bygningskunst og Design, er enig: 
</p><p>
»Vi vil gerne betale mere for noget, der er slidt af nogen før os. Det er det 
mest autentiske, for så har tingene historie. Når vi indretter os med 
industrilamper og andre ting, som kommer fra gamle værksteder, så sender vi 
et signal om, at vi gerne vil fortælle en historie med vores ting. En 
historie om en svunden tid og dengang, en arbejder var en rigtig arbejder. 
Sådan er det jo ikke længere, og det længes vi måske efter«. 
</p><h3>
Vi romantiserer fabriksarbejdet 
</h3><p>
I Lars Kristensens butik er der masser af industrielle lamper. Sådan var det 
ikke for få år siden, men i løbet af de seneste år er alt, hvad der har en 
industriel baggrund, blevet stadig mere populært, fortæller han. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/DESIGN_fil_de_fer_925015x.jpg" alt="" border="0"/><span class="caption"><span class="f-img-caption">Tingfinder. 
</span>Lars Kristensen har fyldt sin butik i København med antikviteter og gammelt industriinventar fra Frankrig. Flere og flere af hans kunder kommer for at købe gamle lamper, og kan han fortælle, at lamperne kommer fra et gammelt værksted eller en nedlagt fabrik, er det ofte en ekstra gevinst for kunderne. FOTO: Miriam Dalsgaard</span></span>
»Det er det skulpturelle udtryk og lampernes formgivning, som tiltaler os, 
tror jeg«, siger Lars Kristensen: »De er jo formgivet til brug og ikke til 
pynt, og det betyder, at de er meget funktionelle«. 
</p><p>
I butikken står både lamper fra en fransk landingsbane og kæmpe fotolamper. 
Dem vil kunderne også gerne have, siger Lars Kristensen. 
</p><p>
»De kan jo bruges som en alternativ læselampe. Eller måske i en butik eller på 
en café, hvor de kan skabe en helt særlig stemning«. 
</p><p>
Vores hang til at omgive os med industrielle produkter er ikke begrænset til 
lamper. Slidte reoler, emaljeskilte, malede metalstole og rustikke 
arbejdsborde har også vundet indpas i vores boliger, hvor de i mange 
tilfælde står side om side med designklassikere eller ting fra Ikea. Det 
virker i det hele taget, som om vi ikke kan få nok af resterne fra den 
industrielle epoke. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/DESIGN_fil_de_fer_925017k.jpg" alt="" border="0"/><span class="caption"><span class="f-img-caption">Funktionelt. 
</span>De gamle fotolamper er ikke lavet til pynt, men til en bestemt funktion. FOTO: Miriam Dalsgaard</span></span>
»Hvor mange kender du selv, der står på en klassisk fabrik dag efter dag?«, 
spørger Lars Kristensen. 
</p><p>
»Personligt kender jeg ikke nogen, men vi synes nok i dag, at det er lidt 
eksotisk. Ting med historie er meget oppe i tiden, fordi de har noget 
autentisk over sig. Det kan også hænge sammen med, at vi bor i storbyer og 
romantiserer alt, som ikke er storby«. 
</p><p>
De fleste af Lars Kristensens kunder går ikke efter en bestemt type industriel 
lampe. De vil bare gerne have noget, som er anderledes – og gerne noget, der 
ikke ligner en klassisk PH-lampe. 
</p><p>
»Folk vil have patina. Og historie«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/hjemmet/ECE2468701/boligtendens-gulvtaepperne-er-paa-vej-tilbage/">Boligtendens: Gulvtæpperne er 
på vej tilbage</a></p><p>
Den grønne lampe fra autoværkstedet koster 9.800 kroner. Er det ikke rimelig 
dyrt for en brugt lampe? 
</p><p>
»Det kan man måske sige, men alle tingene er fundet af mig på loppemarkeder i 
Frankrig. Man betaler for, at det er håndplukket, og for at tingene har 
historie. En gammel Tolix-stol er jo også dyrere end en spritny«. 
</p><p>
Den mest eftertragtede lampe er i følge Lars Kristensen Jieldé-lampen. Den 
stammer fra 1950’ernes Lyon, og de gamle lamper så populære, at de stort set 
bliver solgt, lige så hurtigt som Lars Kristensen får dem ind i sin butik. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00925/DESIGN_fil_de_fer_925018k.jpg" alt="" border="0"/><span class="caption"><span class="f-img-caption">Eftertragtet. 
</span>Den mest populære brugte lampe er den grønne Jieldé-lampe fra 1950’ernes Lyon. FOTO: Miriam Dalsgaard</span></span>
»Lige nu har jeg kun en bordmodel i butikken, men den findes også som 
gulvlampe og til at sætte på væggen«, fortæller han. 
</p><p>
Lampen med den karakteristiske zigzagarm koster i en brugt udgave godt 8.000 
kroner, hvis man er heldig. Den kan sagtens være dyrere. En ny udgave koster 
også omkring 8.000 kroner, og så kan man også selv vælge, hvilken farve den 
skal have, og man er sikker på, at den fungerer optimalt. 
</p><p>
»Men de gamle er bare federe, og lakeringen er anderledes. Der er intet galt 
med de nye. De gamle er bare mere rå. Og det er det, vi vil have«. 
</p><h3>
Slidt hitter også i moden 
</h3><p>
Mathilde Aggebo fra Kunstakademiets Institut for Bygningskunst og Design 
sammenligner vores interesse for brugt design med en tendens, man også ser i 
modeverdenen. 
</p><p>
»I mange år har slidte cowboybukser jo været meget populære, og da 
modebranchen opdagede det, begyndte man at fremstille helt nye bukser, som 
bare ser slidte ud«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/5021_Amp_Lamp_ALL_1_925009y.jpg" alt="" border="0"/><span class="caption"><span class="f-img-caption">Ny 
</span>industri. Normann Copenhagen er også hoppet på den industrielle bølge. Amp-lampen med den nøgne pære ser ud, som om den lige er taget ned fra et værksted. FOTO: PR</span></span>
På den måde mimer modebranchen og møbelverdenen det gamle og slidte, for vi 
kan tilsyneladende ikke få nok af ting med historie. 
</p><p>
»Der er noget jæger- og samlermentalitet over vores interesse for de gamle 
industriprodukter. Vi elsker at gå på jagt og gøre de gode fund. Og kan vi 
ikke finde de gamle ting, kan vi købe nogle, der ligner«. 
</p><p>
Tendensen med at omgive os med design, der fortæller en historie, er 
imidlertid ikke ny, siger Mathilde Aggebo: 
</p><p>
»Design kan jo løse problemer, men det kan også fortælle historier, og det gør 
vi med mange af de ting, vi omgiver os med. Sådan har det altid været. Gå en 
tur over på Glyptoteket, og kig på deres etruskiske samling. Allerede 
dengang fortalte man historier med sit tøj, sine ting og sin kunst. Det er 
jo det, der hedder kultur«. 
</p><h3>
Gammel lampe genopstået 
</h3><p>
I 1951 designede A. Wedel Madsen en lampe, der skulle give et optimalt 
arbejdslys. Meningen var, at den skulle kunne bruges på værksteder, men i 
løbet af få år hang den på skoler, i kantiner og i private hjem over hele 
landet. Den blev oprindelig produceret i jern og et par farver, men i dag 
fås den i tolv farver og fem størrelser, for de to venner Thomas 
Baldur-Felskov og Chris Høiriis-Andersen har nemlig sat den i produktion 
igen i deres fælles firma, Made By Hand. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00925/V_rkstedslampe_Made_925023w.jpg" alt="" border="0"/><span class="caption"><span class="f-img-caption">Reproduceret. 
</span>Firmaet Made By Hand har sat A. Wedel Madsens gamle industrilampe i produktion igen i mange farver og materialer. FOTO: PR</span></span>
»Da vi var børn, hang den lampe alle steder. Ikke kun i virksomheder, men også 
på skoler og i daginstitutioner, så alle kender den«, siger Thomas 
Baldur-Felskov. 
</p><p>
Lampen er designet, så den giver det bedste arbejdslys, og selv om den er ment 
som en arbejdslampe, passer den perfekt ind i moderne hjem, fortæller Thomas 
Baldur-Felskov: 
</p><p>
»Den har jo helt rene linjer og en meget smuk profil. Den er et stykke rigtigt 
dansk design, for funktionaliteten er virkelig i højsædet«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/boligdesign/ECE2536495/unge-firmaer-har-sikret-dansk-design-staerkt-comeback/">Unge firmaer har sikret dansk 
design stærkt comeback</a></p><p>
At lampen oprindelig hang på værksteder og i offentlige bygninger, er en 
vigtig del af historien i dag, mener han: 
</p><p>
»Folk vil gerne have historier, når de investerer i ting til deres bolig. 
Lampen har noget markant over sig og skaber en god kontrast i boligen, som 
mange sætter pris på«. 
</p><p>
En del af lampens branding er netop historien om, at den har hængt på masser 
af værksteder, men i høj grad også, at den stadig fremstilles i Danmark – 
endda af en mand, der var med til at producere den for årtier siden. 
</p><p>
»Det er en stor del af brandingen, at vores historie er autentisk. Det sætter 
folk pris på i dag«, siger Thomas Baldur-Felskov. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/boligogdesign/klumme_ivirkeligheden/ECE2576810/designskribent-maend-har-skabt-mine-moebler---kvinder-mit-nips/">Designskribent: Mænd har skabt 
mine møbler - kvinder mit nips</a></p><p>
De gamle værkstedslamper og deres popularitet er eksempler på, at vi dyrker en 
epoke, som er afsluttet i vores kultur, supplerer Mathilde Aggebo fra 
Kunstakademiet: 
</p><p class=" bl-elem">
»Vi er vilde med det industrielle, for det er jo så autentisk. Nu er B&amp;W 
jo lukket i København, men kunne man finde ting, der stammede fra deres 
gamle haller, er jeg sikker på, at de ville være et hit«. 
</p>	
</div>

</div></body></html>
