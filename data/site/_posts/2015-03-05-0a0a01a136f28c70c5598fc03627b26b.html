---
layout:     post
title: 	    "Gratis webinar: Sådan skaber virtuelle prototyper værdi for hele organisationen"
post_author:	    69374
post_date:	    Thu, 05 Mar 2015 11:51:20 +0000
post_site:	    ing.dk 
post_link:	    http://ing.dk/artikel/gratis-webinar-saadan-skaber-virtuelle-prototyper-vaerdi-hele-organisationen-174568
---
<html><body><div><section class="body"><p>Multifysiske simuleringer behøver ikke kun være udviklingsingeniørens yndlingslegetøj. Det kan også være en genvej til mersalg og designoptimering, vil leverandøren Comsol demonstrere i gratis webinar på ing.dk torsdag den 19. marts kl. 13-14.</p>
			<p>”Vi vil gerne være med til at flytte den enorme viden, der befinder sig hos eksperterne i udviklingsafdelingen ud til salgsingeniører, produktionsingeniører og andre nøglemedarbejdere. På den måde kan multifysikken bruges til eksempelvis salg og designoptimering, og hele virksomheden får noget ud af det,” lyder det fra oplægsholder Thure Ralfs fra Comsol.</p>
			<p>Webinarets omdrejningspunkt bliver et nyt værktøj fra Comsol, kaldet Application Builder, der gør det muligt for udviklingsingeniøren at lave forsimplede modeller af sin multifysiske simulering, han kan dele med salgsingeniøren, produktionsingeniøren eller ledelsen – måske endda kunden.</p>
			<h2>Kan læres på en halv time</h2>
			<p>Med få klik med musen kan udviklingsingeniøren kreere en simpel, browser-baseret model, som salgsingeniøren kan tage med ud i marken og præsentere direkte for kunderne. Eller som produktionsingeniøren kan bruge som grundlag for optimering. Ifølge Thure Ralfs kan enhver ingeniør lære at bygge modellerne op på under en halv time, og det er blandt andet det, han vil demonstrere på det gratis webinar.</p>
			<p><a href="http://www.tilmeld.dk/VirtuellePrototyper">Du tilmelde dig her</a></p>
			<p><strong>Det foregår torsdag den 19. marts kl. 13-14, og der vil være mulighed for at stille spørgsmål undervejs.</strong></p>
		</section></div></body></html>
