---
layout:     post
title: 	    "Stærk Fuglsang står på tærsklen til flot WorldTour-facit"
post_author:	    
post_date:	    Fri, 13 Mar 2015 19:08:12 +0100
post_site:	    politiken.dk 
post_link:	    http://politiken.dk/sport/cykling/ECE2587101/staerk-fuglsang-staar-paa-taersklen-til-flot-worldtour-facit/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Danmarks bedste etapeløbsrytter de seneste år Jakob Fuglsang (Astana) går ind 
til en spændende weekend i WorldTour-løbet Paris-Nice, hvor han lige nu 
indtager den samlede femteplads, som han også sluttede på sidste år.
</p><p>
Fuglsang var ligesom alle de øvrige bedst placerede i klassementet med hjem i 
det store hovedfelt på godt 130 af de 154 fuldførende, der fik noteret samme 
tid som den italienske sejrherre Davide Cimolai (Lampre-Merida) efter de 
192,5 km fra Saint-Étienne til Rasteau.
</p><h3>
Verdensmester holder fast i spinkelføring
</h3><p>
Den polske verdensmester Michal Kwiatkowski (Etixx-Quick Step) holdt fast i 
den spinkle føring på et enkelt sekund til australieren Richie Porte og på 
tre til dennes walisiske Sky-holdkammerat Geraint Thomas, som han sikrede 
sig i går.
</p><p>
Foruden denne trio er også amerikaneren TejayVan Garderen (BMC) med et minus 
på 27 sekunder placeret foran Fuglsang, der er yderligere fem sekunder efter.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2583454/verdensmester-stoedt-fra-tronen-lige-inden-bjergene/">Verdensmester stødt fra tronen 
lige inden bjergene</a></p><p>
Den resterende del af top-10 ser således ud: 6.Tony Gallopin (Lotto-Soudal) 38 
sekunder, 7. Rui Costa (Lampre-Merida) 41, 8. Gorka Izaguirre (Movistar) 44, 
9. Tiago Machado (Katusha) 50, 10. Rafael Valls (Lampre-Merida) 51.
</p><p>
I morgen venter en stærkt kuperet udfordring med seks bjergspurter i Alpes 
Maritimes på de 181,5 km fra Vence til Nice, og alt sættes på plads på 
søndagens afsluttende enkeltstart på 9,5 km fra Nice til toppen af Col 
d’Èze, der hæver sig 483 meter over ;Middelhavsbyen.
</p><h3>
Tinkoff-Saxos rolle er udspillet
</h3><p>
Tinkoff-Saxos rolle i løbet er udspillet rent klassementsmæssigt, efter at den 
polske Tour de France-bjergkonge Rafal Majka i går blev kørt mere end 12 
minutter bagud, da han udsattes for maskinskade på et meget uheldigt 
tidspunkt i den afsluttende fase.
</p><p>
På dagens etape havde det russiske mandskab alle sine ryttere med i 
hovedfeltet. Kroaten Robert Kiserlovski er holdets bedste som nr. 29 med et 
minus på 2.12 minutter, Majka er nede som nr. 69 12.59 minutter efter 
Kwiatkowski, mens Chris Anker Sørensen har sat 16.07 minutter til som nr. 
76, den danske mester Michael Valgren 23.50 minutter som nr. 109 og Matti 
Brescehl 27.59 som nr. 132.
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2581929/effektivt-dansk-bidrag-til-spurtkanons-vellykkede-affyring/">Effektivt dansk bidrag til 
spurtkanons vellykkede affyring</a></p><p>
Breschel forsøgte sig endnu engang i spurten, men han måtte ligesom forleden 
erkende, at han ikke formår at hamle op med de allerhurtigste. En 
syvendeplads blev det til efter Cimolai, der lige netop fangede den nykårede 
franske parløbsverdensmester Bryan Coquard, australieren Michael Matthews 
(Orica-GreenEdge), franskmanden Nacer Bouhanni (Cofidis), spanieren José 
Joquin Rojas (Movistar) og nordmanden Alexander Kristoff (Katusha).
</p><h3>
Sæsonens anden sejr til italiener
</h3><p>
For den 25-årige Davide Cimolai, der debuterede som professionel for Liquigas 
i 2010 og siden 2012 har repræsenteret Lampre-Merida, var det sæsonens og 
karrierens anden triumf.
</p><p>
Han var tæt på at udmærke sig i Paris-Nice allerede i onsdags, da han kun 
måtte se sig overtrumfet af Michael Matthews.
</p><p>
Italieneren stillede også sin hurtighed til skue, da han for tre uger siden på 
hjemmebane var først over stregen i Trofeo Laigueglia.
</p><h3>
Belgisk bjergkonge først hente på sidste km
</h3><p>
Der blev angrebet flittigt på den 12,5 km lange stigning op mod toppen af Col 
de la République, som indledte dagens strabadser, og det var da også her, 
etapens lange udbrud etableredes.
</p><p>
Den belgiske indehaver af bjergtrøjen Thomas De Gendt (Lotto Soudal) slap fri 
sammen med amerikaneren Andrew Talansky (BMC) og franskmanden Romain Sicard 
(Europcar), og de fik hurtigt følgeskab af polakken Pawel Poljanski 
(Tinkoff-Saxo), der havde slidt formidablelt, men nytteløst for landsmanden 
Majka i går, og russeren Egor Silin (Katusha).
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/cykling/ECE2578711/faa-hundrededele-sikrer-verdensmester-en-flot-triumf/">Få hundrededele sikrer 
verdensmester en flot triumf</a></p><p>
Talansky var den bedst placerede sammenlagt inden etapen med et minus på 3.12 
minutter, og kvintetten nåede da heller aldrig at få så stort et forspring, 
at det udgjorde en alvorlig trussel mod rytterne i top-10.
</p><p class=" bl-elem">
Thomas De Gendt fik scoret yderligere bjergpoint, og han var også den af 
lykkeridderne, der holdt længst ud, idet han først blev hentet inden for den 
sidste km.
</p>	
</div>
</div></body></html>
