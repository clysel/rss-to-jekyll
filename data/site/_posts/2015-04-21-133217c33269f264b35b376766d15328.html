---
layout:     post
title: 	    "Løkkes bilagssager belaster mere end kritik af løftebrud"
post_author:	    
post_date:	    Tue, 21 Apr 2015 07:04:42 +0200
post_site:	    politiken.dk 
post_link:	    http://politiken.dk/indland/politik/ECE2636214/loekkes-bilagssager-belaster-mere-end-kritik-af-loeftebrud/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Bilagssagerne belaster Venstres formand, Lars Løkke Rasmussen, mere, end 
anklagerne om løftebrud belaster statsminister Helle Thorning-Schmidt (S), 
når vælgerne skal vurdere de to statsministerkandidater.
</p><p>
Det viser en måling fra analyseinstituttet Wilke, som har spurgt vælgerne, om 
bilagssagerne og anklagerne om løftebrud har betydning for deres vurdering 
af Løkke og Thorning som statsministerkandidater, skriver Jyllands-Posten.
</p><p>
65,3 procent angiver, at bilagssagerne har betydning for vurderingen af Løkke. 
39,7 procent har løftebrud med i deres vurdering af Thorning.
</p><p>
Tallene overrasker ikke Venstres politiske ordfører, Inger Støjberg.
</p><p>
»Jeg er slet ikke i tvivl om, at hele den mediemølle, vi var igennem sidste 
forår, har sat sig. Det er selvfølgelig en skam. Men jeg tror også, at tid 
spiller en rolle. Løftebruddene ligger trods alt længere tilbage«, siger hun 
til Jyllands-Posten.
</p><p>
Socialdemokraternes politiske ordfører, Maja Panduro, mener også, at tiden er 
en væsentlig faktor.
</p><p>
»Jeg tror, at de fleste danskere har det sådan, at skræmmekampagnen om 
løftebrud er en sang, som de har hørt fra Venstre i lang tid. Det begynder 
at blive en lille smule latterligt«, siger hun til avisen.
</p><p class=" bl-elem">
Målingen viser også, at danskerne ser Thorning som bedre end Løkke på områder 
som udlændingepolitik, velfærd og sundhed. Omvendt mener de adspurgte, at 
Venstre-formanden er bedst inden for økonomi og retspolitik.
</p>	
</div>

</div></body></html>
