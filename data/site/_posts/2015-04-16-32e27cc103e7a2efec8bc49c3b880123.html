---
layout:     post
title: 	    "FCK's landsholdsfolk spiller for en lidt længere sommerferie"
post_author:	    
post_date:	    Thu, 16 Apr 2015 11:45:06 +0200
post_site:	    politiken.dk 
post_link:	    http://politiken.dk/sport/fodbold/ECE2629765/fcks-landsholdsfolk-spiller-for-en-lidt-laengere-sommerferie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
FCK-spillerne, på vej ind i to semifinalekampe mod Esbjerg, er helt 
opmærksomme på, at der er et par ugers ekstra sommerferie i bonus, hvis 
københavnerne vinder pokalfinalen 14. maj i Parken. 
</p><p>
Årets danske pokalvindere skal således først i gang med kvalifikationskampe 
til Europa League midt i juli. 
</p><p>
Får FCK ikke pokalsucces, men skal spille europæisk som sølvvinder i 
Superligaen, hvilket er en meget sandsynlig slutplacering, kan de første 
kampe ligge allerede 2. juli. 
</p><p>
Sidste runde i landets bedste række afvikles 7. juni, hvorefter FCK’s 
landsholdsspillere skal på job på henholdsvis A- og U21-holdene. Danmarks 
næste EM-kamp er på hjemmebane 13. juni mod Serbien. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/superligaen/ECE2626767/fck-henter-sikker-sejr-efter-slem-cornelius-skade/">FCK henter sikker sejr efter 
slem Cornelius-skade</a></p><div class="art-fakta article-box">
<h4 class="">
FCK's landsholdsspillere</h4>
<h5>
A- og U21-spillere</h5>
<div class="fakta-body" data-buildingblock="embedded_factboxlink">
<ul><li>Stephan Andersen </li><li>Tom Høgli (Norge) </li><li>Ludwig Augustinsson (Sverige) </li><li>Thomas Delaney </li><li>Nicolai Jørgensen </li><li>Andreas Cornelius </li><li>Daniel Amartey (Ghana) </li><li>Rúrik Gíslason (Island) </li><li>Mathias 'Zanka' Jørgensen </li><li>Youssef Toutouh </li><li class=" bl-elem">Danny Amankwaa </li></ul><p class=" bl-elem"/>
</div>
</div><p>
»Vi kan risikere at få en ferie på kun en uges tid, inden forberedelserne til 
den nye sæson med klubholdet indledes. Det er ikke meget. Vi kan også sikre 
os mere ferie ved at vinde mesterskabet, men vi er jo hverken blinde eller 
idioter«, som FCK-målmand Stephan Andersen siger. </p><p>
»Selvfølgelig skal vi stadig håbe på, at FCM sætter mange point til, så vi kan 
nå dem. Men chancerne er ikke store«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/fodbold/ECE2627916/cornelius-er-ude-i-et-halvt-aar/">Cornelius er ude i et halvt år</a></p><p>
I kamp 1 efter uheldet med Andreas Cornelius, der har været på banen i næsten 
alle FCK’s kampe i de forskellige turneringer i denne sæson, vil formentlig 
Nicolai Jørgensen, Thomas Delaney og Mathias ’Zanka’ Jørgensen være med fra 
start. 
</p><p>
Det var de ikke i Silkeborg. Nicolai Jørgensen var sygemeldt forleden, da FCK 
slog bundholdet 4-0, men han trænede godt i går. 
</p><p>
Med de fire scoringer mod Silkeborg og en god præstation med Christian Poulsen 
som en stærkt spillende leder på den centrale midtbane lavede FCK et perfekt 
oplæg til det første semifinaleopgør mod vestjyderne i aften. 
</p><p class=" bl-elem">
Esbjerg har i Superligaen endnu ikke slået et hold fra den bedste halvdel – 
men har imponeret i pokalturneringen med sejre på 4-2 over AaB og 3-0 over 
suveræne FC Midtjylland. 
</p>	
</div>

</div></body></html>
