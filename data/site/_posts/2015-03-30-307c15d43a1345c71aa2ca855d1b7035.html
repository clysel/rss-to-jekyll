---
layout:     post
title: 	    "KL opretter hotline for borgere med pasfejl"
post_author:	    Martin Bernth
post_date:	    Mon, 30 Mar 2015 09:06:54 +0000
post_site:	    www.version2.dk 
post_link:	    http://www.version2.dk/artikel/kl-opretter-hotline-borgere-med-pasfejl-126527?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Efter en smutter med knap 11.000 pas, der kan blive afvist ved kontrollen som værende ugyldige, opretter Kommunernes Landsforening (KL) nu en telefon-hotline, hvor fortvivlede borgere kan ringe ind og få afklaring på, om deres pas er omfattet af den software-fejl, der blev kendt i slutningen af sidste uge.</p>

<p>Fejlen betød, at fingeraftrykkene ikke blev indlejret på chippen på de mange pas, og dermed risikerer ejeren af passet at blive afvist ved en paskontrol.</p>

<p>KL har udsendt <a href="http://kl.dk/menu/Er-du-i-tvivl-om-dit-pas-er-gyldigt-id177244/">en pressemeddelelse</a>, hvori det indskærpes, at hotline-nummeret kun gælder for beboere i de 43 kommuner, som fejlen berører og opfordrer borgere til at have pasnummer klar, inden de ringer.</p>

<p>Desuden er hotlinen også kun til for borgere, som skal ud at rejse inden for de kommende dage, og dermed har behov for at få udstedt et nyt pas.</p>
  </section>

  
  
  
  </div></body></html>
