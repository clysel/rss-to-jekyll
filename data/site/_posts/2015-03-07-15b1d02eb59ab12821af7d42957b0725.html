---
layout:     post
title: 	    "Så meget fylder solceller, der kan dække 5 pct. af elforbruget i 2020 "
post_author:	    Sanne Wittrup
post_date:	    Sat, 07 Mar 2015 15:00:09 +0000
post_site:	    ing.dk 
post_link:	    http://ing.dk/artikel/saa-meget-fylder-solceller-der-kan-daekke-5-pct-af-elforbruget-i-2020-174597
---
<html><body><div><section class="body"><p>Hvis solceller – som i de seneste år er faldet rasende meget i pris – skal producere fem procent af vores elforbrug i 2020 vil det kræve 125.000 private taganlæg, 2.000 anlæg på industrier og institutioner og 200 større, jordbaserede solcelle-kraftværker på hver 5 MW. Sidstnævnte vil i alt fylde et areal svarende til lidt mindre end sydhavsøen Femø.</p>
			
			<p>Det fremgår af beregninger, som brancheforeningen Dansk Solcelleforening har udført i 2014 i forbindelse med brancheforeningens ’vision’, som de kalder den:</p>
			<p>»Vi ville gerne prøve at vise, hvad der arealmæssigt skal til for at få solceller til at levere for eksempel fem procent af elforbruget i 2020, som ifølge fremskrivningerne vil være på 37,5 TWh, hvilket er noget mere end i dag,« siger formand for Dansk Solcelleforening, Flemming Kristensen.</p>
			<p><figure class="plugin right zoomable"><img data-original-image="http://ing.dk/sites/ing/files/solcelleareal.png" src="http://ing.dk/sites/ing/files/styles/w1120_media_right/public/solcelleareal.png?itok=rUvtWhgQ" alt=""/></figure></p>
			<p>Han tilføjer, at buddet ligger tæt på den europæiske solcellebranches vurdering, og at brancheforeningen betragter 5 pct. af elforbruget som et absolut realistisk mål.</p>
			
			<p>Ifølge beregningerne udgør de anvendte tagarealer på private huse således 10 pct. af det tagareal, der skønnes velegnet til solceller.</p>
			<p>For industrianlæggene gælder det, at 7,2 pct. af de egnede tagarealer udnyttes i forslaget. Ifølge foreningen udgør markarealerne 0,6 pct. af det areal, der i 2013 blev tilsået med industrifrø, hovedsagelig raps.</p>
			<p>Solcelleekspert og rådgiver for IEA, Peter Ahm, finder brancheforeningens beregninger fornuftige, men mener ikke, at målet for privatmarkedet er særligt ambitiøst:</p>
			<p>»I dag har vi omkring 70.000 solcelleanlæg på private tage. Jeg tror sagtens, at det tal kan fordobles inden 2020, hvis der åbnes for flere puljer, «siger han.</p>
			<p>Tidligere beregninger har i øvrigt vist, at hvis hele det danske elforbrug skal klares med solcelle-kraftværker, så vil man få brug for et areal svarende til Langeland til de mange markanlæg.</p>
			<h2>Koster 455 mio. om året</h2>
			<p>I dag støttes solceller direkte med PSO-betaling for den solgte el og indirekte ved at solcelleejeren ikke betaler moms, afgifter og nettarif for egetforbruget af solcellestrømmen.</p>
			<p>Rådgiver Jan Vedde, specialist i silicium og solceller, har prøvet at regne videre på økonomien i forslaget for at fastslå størrelsen af udgiften for staten ved 5 pct. solcellestrøm – ud fra de gældende rammebetingelser.</p>
			<p>»Det vil koste staten og Energinet 455 mio. kroner om året i 10 år at få dækket 4 pct. af vores elforbrug i 25 år med solceller,« forklarer han.</p>
			<p>De 4 pct. fordeles på henholdsvis industrielle taganlæg, der dækker 1,3 pct. af forbruget, og kraftværker, der dækker 2,6 pct.</p>
			<p>»Hertil kommer så omkostningerne til at støtte de små private anlæg, der producerer 1 pct. af af elforbruget. Disse omkostninger er meget vanskeligere at estimere, da disse anlæg jo vil være tilsluttet under meget forskellige ordninger,« siger han og tilføjer, at nogen er på nettomåling, nogen kører med forhøjet afregning og nogen få får 60 øre/kWh for overskudsproduktion.</p>
			<p>Jan Vedde har prøvet at sammenligne med udgifterne til Horns Rev 3 havmølleparken, hvor han når frem til, at solcellerne kan gøre det samme arbejde for 60 pct. af omkostningerne til Horns Rev 3.</p>
			<p>Beregnet ud fra fuldlasttimer på 4.500 MWh/MW; en årsproduktion på 1,8 TWh og et tilskud på den garanterede afregning minus markedspris (77 øre - 35,5  øre) hvilket giver 41,5 øre/kWh.</p>
			<p>Det giver således et årligt provenutab (i 10-12 år) på 747 mio. kr., der skal holdes op mod et tab på 455 mio. kr  til solcellerne.</p>
			<p>Ifølge den seneste <a href="http://www.ft.dk/samling/20141/almdel/keb/bilag/189/1502933.pdf">opgørelse</a> fra Energinet.dk er der pr. 23. februar etableret 616 MW solcelle-effekt, fordelt på i alt 93.158 anlæg.</p>
			<p><figure class="plugin full zoomable"><img data-original-image="http://ing.dk/sites/ing/files/solcellebranchens_vision_marts_2015.jpg" src="http://ing.dk/sites/ing/files/styles/article_inline/public/solcellebranchens_vision_marts_2015.jpg?itok=niBc5tmC" alt=""/><figcaption> Dansk Solcelleforening har regnet på, hvor meget plads det vil kræve at opsætte solceller, der kan producere 5 pct. af Danmarks elforbrug i 2020. </figcaption></figure></p>
		</section></div></body></html>
