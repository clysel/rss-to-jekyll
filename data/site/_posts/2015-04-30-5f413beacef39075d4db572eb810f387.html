---
layout:     post
title: 	    "Midtjylland udskyder giftoprydning i 10 år"
post_author:	    
post_date:	    Thu, 30 Apr 2015 17:53:43 +0200
post_site:	    politiken.dk 
post_link:	    http://politiken.dk/oekonomi/virksomheder/ECE2650488/midtjylland-udskyder-giftoprydning-i-10-aar/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Nu kan der gå mellem 10 og 15 år, før Cheminovas giftdepot ved Harboøre Tange 
i Vestjylland bliver ryddet. 
</p><p>
Det bliver ifølge Region Midtjyllands formand, Bent Hansen (S), konsekvensen 
af, at aktionærerne bag Cheminova i dag sagde nej til at skyde 125 millioner 
kroner i kassen til en oprydning. 
</p><p>
»Vi må konstatere, at en oprydning har en rimelig lang tidshorisont. Den 
spunsvæg, som i øjeblikket skal holde giften inde, har en levetid fra i dag 
på 10-15 år, og det er den horisont, vi arbejder efter. Så det må vente til 
2025-2030«, siger Bent Hansen. 
</p><h3>
110 ton affald 
</h3><p>
Formelt er det Region Midtjylland, som skal betale den samlede regning på 250 
millioner kroner for at fjerne de 110 ton affald fra depotet. Men regionen 
har kun afsat 20 millioner kroner om året til rensning af forurening i hele 
regionen. 
</p><p>
Derfor så regionsformanden frem til, at aktionærerne bag Cheminova spyttede 
125 millioner kroner i kassen til oprydningen på Harboøre Tange, og Bent 
Hansen havde lovet at levere de resterende 125 millioner kroner. Men det 
projekt er altså nu faldet til jorden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2644552/miljoeminister-cheminova-har-en-moralsk-forpligtelse-til-at-rydde-giftdepot/">Miljøminister: Cheminova har 
en moralsk forpligtelse til at rydde giftdepot</a></p><p>
Regeringen har også afvist at skyde statspenge ind i en fjernelse af depotet, 
og Bent Hansen vil ikke gøre et nyt forsøg på at få politikerne på 
Christiansborg i tale. 
</p><p>
»Efter det her kan vi ikke mere, og jeg ser ikke på nuværende tidspunkt nogen 
muligheder og vil ikke henvende mig til regeringen og bede om penge. Hvis 
der kommer et initiativ fra Folketinget, er jeg selvfølgelig klar til at 
diskutere det. Men det her var den mulighed, der var, og den er udtømt«, 
siger Bent Hansen. 
</p><p>
Selv om over halvdelen af de fremmødte aktionærere - målt på den mængde 
kapital, de repræsenterede - stemte for forslaget om oprydning fra den 
største aktionær Aarhus Universitets Forskningsfond, var det ikke nok, for 
det krævede 90 procent af den repræsenterede kapital på generalforsamlingen 
i Auriga, der står bag Cheminova. 
</p><h3>
Gevinst på over 8 milliarder kroner 
</h3><p>
Generalforsamlingen var den endelige konfirmering af, at Auriga har solgt 
Cheminova for over otte milliarder kroner til amerikanske FMC Corporation, 
og de 125 millioner kroner skulle være kommet fra salgssummen. 
</p><p>
Men allerede inden generalforsamlingen havde pensionsgiganten ATP med lidt 
over 5 procent af aktierne, meldt ud, at ATP ikke støttede forslaget. Samme 
holdning havde bestyrelsen i Auriga med henvisning til, at selskabet efter 
en dom i 1987 ikke er juridisk forpligtet til at rydde op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2647518/pres-paa-atp-for-at-stoette-rydning-af-giftaffald/">Pres på ATP for at støtte 
rydning af giftaffald</a></p><p>
Enhedslistens Frank Aaen var som formand for foreningen Kritiske Aktionærer 
med på generalforsamlingen. 
</p><p>
»Det er ærgerligt, at flertallet ikke var stort nok til at opfylde 
selskabslovgivningens krav. Muligheden for at sætte gang i oprydningen ved 
høfde 42 er endnu engang udskudt. Giften bliver nu ved med at sive ud i 
havet«, siger Frank Aaen. 
</p><h3>
Kritik af pensionskasser 
</h3><p>
Han forstår ikke pensionskassernes modstand. 
</p><p>
»Jeg er ked af, at ATP og andre pensionskasser ikke så, at der var en 
mulighed, som de burde udnytt,e og som ville være i deres medlemmers 
interesse. De brugte en tynd begrundelse om, at det var ulovligt, hvad jeg 
mener er en overfortolkning af lovgivningen. Pensionskasser skal opføre sig 
fornuftigt og sørge for, at de får et fint afkast. Men der er ikke noget 
forbud mod, at man opfører sig forsvarligt i en sag som den her«, siger 
Frank Aaen og tilføjer: 
</p><p>
»Jeg håber, at man får en debat i ATP efter det her. Kan det være ATP’s rolle 
at gå ud og forhindre, at vi får løst et meget stort samfundsproblem?«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2641946/rav-aages-soen-cheminova-skal-ikke-bare-smutte-fra-regningen/">Rav-Åges søn: Cheminova skal 
ikke bare smutte fra regningen</a></p><p>
Han undrer sig også over Aurigas bestyrelse. 
</p><p>
»Jeg kan ikke huske andre eksempler på, at en bestyrelse i et selskab gør det 
modsatte af, hvad hovedaktionæren foreslår. Det er helt bizart. Bestyrelsen 
har ikke bare været imod. Den har været aktivt imod«. 
</p><h3>
Håber på staten 
</h3><p>
Frank Aaen håber, at staten nu går ind og hjælper med regningen for 
oprydningen af giftdepotet. 
</p><p>
»De over otte milliarder kroner, som aktionærerne får for salget, udløser jo 
en stor skattebetaling. Så kunne staten måske sende de penge, der skal til 
for at få løst problemet«, siger Frank Aaen. 
</p><p><b class="ext-link">TIDSLINJE</b><a class="embeddedlink" href="http://politiken.dk/oekonomi/ECE2641953/tidslinje-77-aar-med-den-forkaetrede-kemigigant-cheminova/">77 år med den forkætrede kemigigant 
Cheminova</a></p><p class=" bl-elem">
ATP har hele tiden afvist at støtte en oprydning med penge med henvisning til, 
at ATP udelukkende er sat i verden for at sikre pensionisterne de bedst 
mulige pensioner. Og ATP's pressechef, Anders Klinkby Madsen, vil efter 
generalforsamlingen kun sige, at mange aktionærer »har valgt at støtte 
bestyrelsens indstilling«. 
</p>	
</div>

</div></body></html>
