---
layout:     post
title: 	    "6 gange på 42 år: Første gang et tysk hold vendte 0-3 til triumf, gik det ud over de danske mestre"
post_author:	    
post_date:	    Tue, 12 May 2015 14:15:42 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2666449/6-gange-paa-42-aar-foerste-gang-et-tysk-hold-vendte-0-3-til-triumf--gik-det-ud-over-de-danske-mestre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Spanske Deportivo La Coruna er det seneste hold, der har gjort det på 
Champions League-niveau: At indhente et nederlag på tre mål i en returkamp 
på hjemmebane og komme videre i prestigeturneringen. 
</p><p>
Dengang i kvartfinalen i foråret 2004 havde spanierne dog den fordel, at de 
havde scoret på udebane i det første 1-4-møde med AC Milan, inden de sikrede 
sig semifinalebilletter med 4-0 på hjemmebane ugen efter. 
</p><p>
Men hvis der er nogen, der kan gøre det igen, så er det de tyske klubber. 
</p><p>
Bundesliga-mandskaberne er nemlig lidt en flok specialister i store comeback 
på den europæiske scene. Og det er et gigantisk comeback Bayern München skal 
matche i retursemifinalen mod FC Barcelona i aften. Barcelona går ind til 
matchen i München med et forspring på 3-0. 
</p><p><b class="ext-link">Har Bayern overhovedet en chance?</b><a class="embeddedlink" href="http://politiken.dk/sport/fodbold/championsleague/ECE2665836/har-bayern-overhovedet-en-chance-100-procent-der-skal-saa-lidt-til-foer-det-hele-tipper/"> 100 procent. 
Der skal så lidt til, før det hele tipper</a></p><p>
Og måske Bayern-bossen Pep Guardiola skulle foretage et hurtigt opkald til 
Bundesliga-kollegaerne i Werder Bremen, der er Europas ukronede 
comeback-konger. 
</p><p>
Og hvem ved, måske har en anden Bayern-boss allerede været i kontakt med 
bremerne. 
</p><p>
»Vores chancer er meget, meget små, men i fodbold er der altid én kamp i hvert 
århundrede, hvor man kan vende det hele på hovedet. De er sjældne, men det 
er vores ansvar at give alt, hvad vi har«, siger Bayern-direktør Karl-Heinz 
Rummenigge til Uefas hjemmeside. 
</p><h3>
Verdensmester scorede fire gange mod KB
</h3><p>
Første gang en tysk klub vendte 0-3 fra første kamp til samlet sejr, gik det i 
øvrigt ud over de danske mestre fra KB. 
</p><p>
Københavnerne havde i august 1958 sensationelt vundet 3-0 i Parken på to 
scoringer af Vagn Birkeland og en enkelt af Bent Krog, men Schalke med 
1954-verdensmesteren Bernhard Klodt i storform vandt 5-2 i returkampen, 
hvilket udløste en alt-eller-intet-omkamp på neutral bane i Holland. Her 
scorede Bernhard Klodt igen to gange og sikrede en 3-1-gevinst. 
</p><h1 class="bread-text-header first">
6 tyske mirakler 
</h1><p/><p><b>1999/00, Uefa Cup, 3. runde</b><br/>
Werder Bremen - Olympique Lyon 0-3 og 4-0 
</p><p><b>1988/89, Mesterhold/CL, 1. runde</b><br/>
Werder Bremen - Dynamo Berlin 0-3 og 5-0 
</p><p><b>1987/88, Uefa Cup, 2. runde</b><br/>
Werder Bremen - Spartak Moskva 1-4 og 6-2 efs. 
</p><p><b>1987/88, Uefa Cup-finale</b><br/>
Leverkusen - Espanyol 0-3 og 3-0 (3-2 straffespark) 
</p><p><b>1980/81, Pokalvindernes EC, 1. runde</b><br/>
Carls Zeiss Jena (DDR) - Roma 0-3 og 4-0 
</p><p class=" bl-elem"><b>1958/59, Mesterhold/CL, 1. runde</b><br/>
Schalke - KB 0-3 og 5-2 (Omkamp: 3-1) 
</p>	
</div>

</div></body></html>
