---
layout:     post
title: 	    "Troels Lyby: »Jeg er begyndt at købe lp'er igen«"
post_author:	    
post_date:	    Sat, 04 Apr 2015 15:00:36 +0200
post_site:	    politiken.dk 
post_link:	    http://politiken.dk/forbrugogliv/forbrug/mitforbrug/ECE2613381/troels-lyby-jeg-er-begyndt-at-koebe-lper-igen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bag om Troels Lyby</h4>
<div class="fakta-body" data-buildingblock="embedded_factboxlink">
<p>
48 år, skuespiller. Aktuel i teaterforestillingen ’Perplex’ på Bellevue 
Teatret i Klampenborg. 
</p><p>
Vandt Robert-prisen for årets mandlige hovedrolle i 2006 i ’Anklaget’ samt en 
Robert for årets mandlige birolle i 2002 i filmen ’En kort en lang’. 
</p><p class=" bl-elem">
Kæreste med skuespiller Cecilie Stenspil, har to børn på 21 og 23 år fra et 
tidligere forhold.
</p>
</div>
</div><div class="art-fakta article-box">
<h4 class="">
Det bedste og det værste</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Plustegn_03-_720316a.jpg" alt="" border="0"/></span></p><p>
Når foråret er på vej. Jeg mødte en solsort nede i min have forleden – der 
blev jeg glad. <br/><br/><br/></p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00720/REJSER-Minustegn_03_720315a.jpg" alt="" border="0"/></span></p><p class=" bl-elem">
Når man henter en ny app, og så vil Facebook altid blande sig ind i alt, hvad 
man foretager sig. Det er skræmmende. 
</p>
</div>
</div><p>
Skuespiller Troels Lyby er en ferm handymand, der har istandsat flere 
faldefærdige huse. Trods grundig brug af brugsanvisning tog det alligevel 12 
timer at samle et klædeskab fra Ikea. 
</p><p>
I komedien Perplex, som Troels Lyby er aktuel med på Bellevue Teatret, nytter 
heller ingen brugsanvisning. Her er det virkelighedens hængsler og 
parholdets beslag, der ikke passer sammen, da en brunstig elg spolerer et 
ægteskab, og au pair-pigen begynder at sultestrejke. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/forbrug/mitforbrug/ECE2584369/julie-hastrup-jeg-prioriterer-at-bruge-penge-paa-hverdagen/">Julie Hastrup: »Jeg prioriterer 
at bruge penge på hverdagen«</a></p><p>
Privat er det heldigvis kun køkkenet og badeværelset, der skal piftes op, når 
Troels Lyby får lidt ekstra på kontoen. Er der noget tilovers, kunne det 
meget vel gå til hans genopdagede hobby. 
</p><p>
»Jeg er begyndt at købe lp’er igen. Jeg fik en pladespiller i julegave, og jeg 
havde helt glemt, hvilken oplevelse man får. Den minder mig om min barndom. 
Når min storebror ikke var hjemme, sneg jeg mig ind på hans værelse, og så 
sad jeg der i en lænestol og lyttede til plader, mens jeg studerede coveret, 
navnene og hvem der havde tegnet udenpå. Hele det studium, mens jeg lyttede 
til musikken og læste teksterne, var ret fantastisk. Der kunne jeg godt 
bruge et par timer på den måde. Det var en dedikeret lytning til musikken. I 
dag er det anderledes«. 
</p><p><b>Fordi man i dag typisk laver andre ting, mens man lytter til musik?</b></p><p>
»Ja. I gamle dage indgik musikken som en del af et større værk. Hvis jeg satte 
’The Wall’ (Pink Floyd, red.) på, kunne jeg ikke tage den af, før jeg havde 
hørt den til ende. Det ville være ligesom at se en halv film. Den 
musikoplevelse savnede jeg, samtidig med at der er en varmere lyd på lp’er. 
Den er ikke så skinger«. 
</p><p><b>Er der noget, du går og sparer op til?</b></p><p>
»Jeg vil gerne rejse mere. Helst til et sted, hvor man kan dykke. Jeg tog 
dykkercertifikat sidste år sammen med mine børn på en lille græsk ø, hvor vi 
sad en uge på skolebænken. Det var en ret fantastisk oplevelse at få lov at 
være sammen med sine børn på den måde«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2594615/den-skrigende-skinke-jeg-har-grej-nok-til-en-mellemstor-byfest/">Den Skrigende Skinke: »Jeg har 
grej nok til en mellemstor byfest«</a></p><p><b>Har du andre hobbyer?</b></p><p>
»Jeg er medlem af rødvinsklub. Vi drikker meget dyr og fantastisk vin. Her 
sidder man lang tid med ét enkelt glas og smager på det og lugter til det. 
Det er en meget rig oplevelse, man får. Det foregår som regel om tirsdagen. 
Og nogle gange spytter vi vinen ud igen. Det er altså en forbrydelse at 
spytte så god rødvin ud. Når den er rigtig god, spytter jeg det altså ikke 
ud. At det er om en tirsdagen, siger jo bare alt om sagligheden – folk 
kommer i bil og spytter ud, ikke?«. 
</p><p>
»Jeg er lidt med på en badebillet. Jeg har slet ikke den samme viden som de 
andre. Jeg er med for at lære – og så kan jeg bare vildt godt lide gode 
vine. Og så lytter jeg til, hvad de kloge medlemmer siger, som har en kæmpe 
viden og historik omkring det. De har bestemt åbnet mine øjne for de finere 
vine«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/forbrug/mitforbrug/ECE2576000/lucy-love-jeg-kan-sagtens-bruge-fire-timer-om-dagen-paa-ebay/">Lucy Love: »Jeg kan sagtens 
bruge fire timer om dagen på eBay«</a></p><p><b>Hvor meget kunne du selv finde på at betale for en flaske vin?</b></p><p>
»Sidste gang jeg var vært for vinklubben, gav jeg 1.500 kroner for en flaske. 
Men den var også dyr. Vi var så enige om, at den ikke helt levede op til 
prisniveauet. Den smagte da godt og var raffineret, men jeg tror, jeg kunne 
have fundet en til den halve pris, der var bedre. Men de der prestigefyldte 
huse har bare høje priser. Man kan ikke bare gå i Brugsen og finde de rigtig 
gode vine«. 
</p><p><b>Har du lavet andre fejlkøb?</b></p><p class=" bl-elem">
»Jeg købte et Ikea-klædeskab på et tidspunkt, som jo bare skulle være skide 
let at sætte op. Jeg er ikke dårlig til det – jeg er ikke uhandy. Jeg har 
bygget meget hus i min tid. Det tog mig 12 timer at samle det lort, og jeg 
bandede Ikea ad helvede til. De der brugsanvisninger, de er så 
minimalistiske i deres information, at man nærmest skal være symbolforsker 
for at tolke det på den rigtige måde«. 
</p>	
</div>

</div></body></html>
