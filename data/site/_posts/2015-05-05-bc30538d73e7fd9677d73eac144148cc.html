---
layout:     post
title: 	    "Socialt Udsatte-formand: Udsatte skal have flere rettigheder"
post_author:	    
post_date:	    Tue, 05 May 2015 21:32:40 +0200
post_site:	    politiken.dk 
post_link:	    http://politiken.dk/indland/ECE2655568/socialt-udsatte-formand-udsatte-skal-have-flere-rettigheder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det betaler sig i kroner og ører, når socialt udsatte som stof- og 
alkoholmisbrugere kommer i behandling. Det konkluderer en ny undersøgelse. 
Alligevel kniber det alt for ofte med at få behandlingen i gang, fordi 
indsatsen strander i kassetænkning, vurderer formand for Rådet for Socialt 
Udsatte, Jann Sjursen. 
</p><p>
Han opfordrer derfor politikerne til at sikre lovmæssige rettigheder til 
socialt udsatte. 
</p><p>
En ny undersøgelse fra Det Nationale Institut for Kommuners og Regioners 
Analyse og Forskning, lavet for Rådet for Socialt Udsatte, dokumenterer, at 
det kan give en samfundsmæssig gevinst på 50.-100.000 kroner per udsat over 
en 1-2-årig periode at sætte gang i en indsats. For eksempel giver det 
pengene op til 39 gange igen, når en alkoholiker går til konsultation og 
rådgivning hos sin praktiserende læge. Individuel rådgivning af alkoholikere 
giver pengene op til 21 gange igen, mens metadonbehandling af stofmisbrugere 
kan give pengene igen op til 13 gange. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2654973/kora-hjaelp-til-de-svageste-tjenes-ind-igen/">KORA: Hjælp til de svageste tjenes 
ind igen</a></p><p>
Når motivationen alligevel ikke er i top hos kommunerne, hænger det sammen 
med, at indsatsen betales af kommunen, mens det er staten og regionerne, der 
høster gevinsten i form af færre udgifter i forbindelse med nedsat 
kriminalitet og færre udgifter til eksempelvis hospitaltsbehandling, 
forklarer Jann Sjursen. 
</p><p>
Han ønsker derfor, at de socialt udsattes rettigheder styrkes. 
</p><p>
Konkret foreslår han, at stofmisbrugere, der allerede er i 
substitutionsbehandling med for eksempel metadon får ret til at komme i 
stoffri behandling, hvis de ønsker det. 
</p><p>
»I dag er det mere end almindeligt svært at komme i stoffri behandling, især 
hvis det indebærer døgnbehandling. Den slags findes der faktisk ikke meget 
af længere«, forklarer han. 
</p><div class="art-quote article-box">
<p class="quote"/>
<blockquote>
<p class="quote-txt">
Borgere fra rigsfællesskabet oplever, at statsborgerskabet spænder ben for, at 
de får den fornødne hjælp, fordi vi tager det for givet, at de selv opsøger 
den hjælp, som de har brug for.
</p>
<p class="sender">
Jann Sjursen, formand for Rådet for Socialt Udsatte 
</p>
</blockquote>
</div><p/><p>
De seneste opgjorte tal over antallet af stofmisbrugere i 
substitutionsbehandling er fra 2011. Her opgjorde Sundhedsstyrelsen antallet 
til 7.600 personer. 
</p><h3>
Efterværn i to år 
</h3><p>
Samtidig opfordrer Jann Sjursen politikerne til at sikre misbrugere ret til 
efterbehandling i op til to år. For pengene til behandling kan meget vel 
være spildte, hvis ikke der sættes ind med støtte, når den udsatte vender 
tilbage til sin egen hverdag. 
</p><p>
»Sådan et efterværn kunne bestå i støttesamtaler med en kontaktperson eller på 
et misbrugscenter. Det giver den udsatte nogle trygge rammer at vende 
tilbage til«, siger Jann Sjursen. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00933/Eksperter_advarer_m_933842w.jpg" alt="" border="0"/><span class="caption"><span class="f-img-caption">misbrug. 
</span>Stofmisbrugere, der allerede er i substitutionsbehandling skal have ret til at komme i stoffri behandling, mener formand for Rådet for Socialt Udsatte, Jann Sjursen. Arkivfoto: Thomas Borberg</span></span></p><p>
Han ønsker desuden, at der indføres et introduktionsforløb for socialt udsatte 
grønlændere, der kommer til Danmark. Som medlemmer af rigsfællesskabet nyder 
grænlændere i princippet de samme rettigheder som danskere, men mange kender 
ikke det sociale system i Danmark og efterspørger derfor heller ikke den 
hjælp, de har brug for, forklarer Jann Sjursen. 
</p><p>
»De har måske mistet deres førtidspension eller kontanthjælp i forbindelse med 
flytningen. I de første måneder i Danmark kan de typisk klare sig med hjælp 
fra venner og bekendte, men står pludselig med en kæmpe gæld og problemer, 
der er endnu større end dem, de havde, før de kom til Danmark. Den sociale 
deroute går lynhurtigt«, siger han. 
</p><p>
Uvidenhed om egne rettigheder er i det hele taget en udfordring for socialt 
udsatte, siger Jann Sjursen, der også efterlyser oplysningskampagner rettet 
mod udsatte. 
</p><p class=" bl-elem">
»På sin vis bryder jeg mig ikke om sammenligningen, men det er alligevel 
grotesk at tænke på, at vi stiller op med et stort apparat, når vi møder 
flygtninge, der kommer hertil, mens borgere fra rigsfællesskabet oplever, at 
statsborgerskabet spænder ben for, at de får den fornødne hjælp, fordi vi 
tager det for givet, at de selv opsøger den hjælp, som de har brug for. 
Rettigheder hjælper ikke meget, hvis man ikke ved, at man har dem«, siger 
Jann Sjursen. 
</p>	
</div>

</div></body></html>
