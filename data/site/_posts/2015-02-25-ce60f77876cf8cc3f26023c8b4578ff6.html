---
layout:     post
title: 	    "Gadedreng skal sparke Arsenal videre"
post_author:	    
post_date:	    Wed, 25 Feb 2015 13:49:22 +0100
post_site:	    politiken.dk 
post_link:	    http://politiken.dk/sport/fodbold/championsleague/ECE2561998/gadedreng-skal-sparke-arsenal-videre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>





</div>
<p>
Han har stemplet engelske spillere som »bløde«. 
</p><p>
»De ryger ind på klubakademier, når de er 10-11 år, og de får alt. Jeg vaskede 
biler bare for at få råd til et par fodboldstøvler«, lød Alexis Sánchez’ 
kontrastfyldte sammenligning i 2013 forud for Chiles venskabskamp mod 
England. 
</p><p><b class="ext-link">EFFEKTIV:</b><a class="embeddedlink" href="http://politiken.dk/sport/fodbold/championsleague/ECE2561801/luis-suarez-foerte-an-i-en-mindre-magtdemonstration-inden-city-viste-taender/">Luis Suárez førte an i en mindre 
magtdemonstration, inden City viste tænder</a></p><p>
Nu befinder den daværende Barcelona-spiller sig selv i midten af Englands 
fodboldcirkus. Og skulle der for halvandet år siden have siddet en flok 
engelske Arsenal-fans med fornærmede miner over Sánchez’ kommentarer, har 
den lille chileners fantomstart i London-klubben nok fået de fleste til at 
glemme alt om tidligere spot af deres stolte fodboldnation. 
</p><p>
18 mål og 7 oplæg har Arsenal fået fra Sánchez’ fod i denne sæson. Og når 
Arsène Wengers tropper onsdag aften går på banen til 1/8-finaleopgøret mod 
Monaco i Champions League, vil deres chancer for videre avancement i vid 
udstrækning afhænge af netop den magi, deres vævre offensivspiller har for 
vane at skabe. 
</p><h3>
Den sydamerikanske jernvilje 
</h3><p>
»Hans vilje er enorm, og han kan altid finde noget ekstraordinært frem, når vi 
skal bruge et mål. Det er helt utroligt, hvor mange mål han har scoret, og 
hvor stor en betydning han har haft for holdet«, erkendte manager Arsène 
Wenger i december, da Sánchez havde sikret sit hold 3 vitale point i 
topkampen mod Southampton i Premier League. 
</p><p><b class="ext-link">JUVE:</b><a class="embeddedlink" href="http://politiken.dk/sport/fodbold/championsleague/ECE2561969/effektive-italienere-straffer-slap-tysk-defensiv/">Effektive italienere straffer slap tysk 
defensiv</a></p><p>
Alexis Sánchez’ kritik af engelske spillere og referencer til sin egen 
fodboldopvækst siger meget om, hvad der har givet ’El Niño Maravilla’ – 
vidunderdrengen, som han er blevet døbt i Chile – sin usædvanlige vilje og 
uforudsigelighed. 
</p><p>
Fodbolduddannelsen forløb med sig selv som lærer på gaderne i det nordlige 
Chile, og i hård kamp med flokkevis af andre og ofte ældre drenge blev evnen 
til at gøre det uventede vital. Vital for at skille sig ud fra mængden af 
gadedrenge, alle med det samme håb om, at fodbold kan blive netop deres vej 
til en bedre fremtid. 
</p><h3>
Livet på gaden former stjerner 
</h3><p>
»Hvis ikke jeg havde klaret den som fodboldspiller, ville jeg nok arbejde 15 
timer om dagen på en byggeplads og stadig ikke tjene nok til at leve. 
Fodbold har reddet mig, og det tror jeg ikke, at nogen engelsk spiller kan 
sige«, har Sanchéz forklaret. 
</p><p>
Den tidligere Udinese- og Barcelona-spiller er på mange måder et klassisk 
eksempel på den fattige sydamerikaner, for hvem fodbold ikke bare har været 
et spil, men en vej ud af slummen. En fortid, han deler med flere andre 
angribere, der de senere år har huseret i Premier League. Stjerner som 
Carlos Tevez, Sergio Agüero, Luis Suárez og senest Diego Costa kommer 
således alle fra lignende kår. 
</p><p>
Arsène Wenger har siden Alexis Sánchez’ ankomst til London taget chilenerens 
pointer om den sydamerikanske jernvilje op igen. Han knytter også den unikke 
mentalitet til opvæksten på gaderne, hvor fodbolden er barsk og uden regler, 
og hvor kravene er ubarmhjertige for de tusindvis af unge knægte med 
ambitioner om et liv som professionel. 
</p><p>
»Når de spiller på gaden og vil vise sig frem mod drenge, der er flere år 
ældre end dem selv, tvinger det dem til at kæmpe som gale og vinde umulige 
bolde. Den slags fodbold ser du ikke i Europa, og det skaber en klar 
mentalitetsforskel. Vi er blevet blødere«, forklarede Wenger. 
</p><h3>
Sukker efter europæisk succes 
</h3><p>
Chilenerens ekstraordinære islæt kan blive nøglen til at vende den onde 
spiral, der har hærget klubbens Champions League-deltagelse de sidste fire 
sæsoner. Vi skal således helt tilbage til 2010 for at finde den sidste gang, 
Arsenal klarede sig forbi turneringens 1/8-finale. 
</p><p>
En del af problemet kan forklares med manglende lodtrækningsheld, da 
banemændene tre af årene har heddet enten Barcelona eller Bayern München. 
Alligevel er der i år pres på for at bringe europæisk succes tilbage til 
Londonklubben, og det skal i første omgang sikres via sejre mod Arsene 
Wengers gamle flamme fra et fyrstedømme i Sydfrankrig. 
</p><p>
Wenger trænede AS Monaco i syv år fra 1987-94 og forvandlede allerede i sin 
første sæson et underpræsterende mandskab til franske mestre. Et Cup 
Winners’ Cup-trofæ og en Champions League-semifinale blev det også til – og 
så nåede han desuden at give debut til den senere Arsenal-legende Thierry 
Henry. 
</p><h3>
Til angreb på såret sydfransk dyr 
</h3><p>
Siden har Monaco levet lidt af en yoyo-tilværelse. Først fulgte to franske 
mesterskaber og en finaleplads i Champions League. Dernæst en deroute, der i 
2011 førte til en chokerende nedrykning til den næstbedste franske række. Og 
til sidst følger historien om en russisk rigmand, der er stødt til og med et 
mere end gavmildt økonomisk udlæg har kanoneret Monaco tilbage i toppen af 
fransk fodbold. 
</p><p>
En af historiens dyreste skilsmisser samt problemer med det franske 
fodboldforbund og Uefa’s <i>financial fair play-</i> regler, har siden 
fået Dmitry Rybolovlev til at stramme de økonomiske rammer i klubben. Men 
selv uden stjerner som Falcao og James Rodriguez står Monaco nu foran 
klubbens første Champions League 1/8-finale i 10 år. 
</p><p class=" bl-elem">
Et defensivt udgangspunkt har været fundamentet for Leonardo Jardims mandskab, 
der kun lukkede et enkelt mål ind i gruppespillets seks kampe. Og de får 
brug for den defensive stamina onsdag, hvor de kan se frem til angreb fra en 
stjerneparade af røde angrebsesser. Ført an af en chilensk gadedreng med 
vilje og opfindsomhed ud over det sædvanlige. 
</p>	
</div>
</div></body></html>
