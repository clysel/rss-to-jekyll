---
layout:     post
title: 	    "Begravelse af Dan Uzan: »Han gav sit liv for, at vi kan leve videre«"
post_author:	    
post_date:	    Wed, 18 Feb 2015 21:08:35 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2552940/begravelse-af-dan-uzan-han-gav-sit-liv-for-at-vi-kan-leve-videre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Det runger inde fra den anden side af murstensmurene, der afskærmer den 
jødiske kirkegård Mosaisk Vestre Begravelsesplads fra resten af København. 
</p><p>
Derinde er flere hundrede mennesker samlet for at begrave og mindes den 
37-årige Dan Uzan, der natten til søndag blev skudt på klos hold foran den 
jødiske synagoge på Krystalgade i København. Der er ikke plads til dem alle 
inde i kapellet, men højtalere er stillet op inde på kirkegården, så de 
fremmødte alligevel kan høre talerne. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550855/terrordraebt-synagoge-vagt-begraves-i-morgen-eftermiddag/">Terrordræbt synagoge-vagt 
begraves i morgen eftermiddag</a></p><p>
Og det er dem, højtalerne, der giver lydglimt af talerne til de omkring 70 
journalister, der står uden for murene og peger kameralinser mod porten til 
kirkegården, hvor man kan se kapellet ligge for enden af indgangsalleen. 
Stringent er de danske, engelske, svenske og andre udenlandske reportere 
nemlig afskærmet bag en tynd politiafspærring ude på vejen foran indgangen. 
</p><p>
Begravelsen er uden presse. 
</p><p>
»Vi kan ikke gå herfra uden at spørge os selv: Hvad var det, Dan ville 
fortælle os med den indsats, han har gjort?« lyder det fra højtalerne inde 
fra begravelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Han gav sit liv for, at vi skal leve videre
</p>
<p class="sender">
Tale til Dan Uzans begravelse 
</p>
</blockquote>
</div><p/><p>
Cermonien begyndte klokken 14. Her sang kantoren en bøn, og både rabbiner Jair 
Melchior, tidligere overrabbiner Bent Lexner og formand for det Jødiske 
Samfund i Danmark, Dan Rosenberg Asmussen, holder nu taler. 
</p><p>
»Han gav sit liv for, at vi kan leve videre«, fortsætter taleren til de 
fremmødte. 
</p><h3>
Massivt politiopbud 
</h3><p>
Over 100 politibetjente er til stede ude foran kirkegården. 
</p><p>
Begge ender af Vestre Kirkegårds Alle 11 er spærret for køretøjer, og 
betjentene er bevæbnet med maskinpistoler. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549773/joeder-foeler-sig-truet-i-hele-europa/">Jøder føler sig truet i hele 
Europa</a></p><p>
Der er også tungt bevæbnet politi til stede med grønne uniformer, skudsikre 
veste og kikkerter, der ikke kun vender mod kirkegården og kapellet, men 
også mod de høje boligblokke, der tårner på den anden side af Vestre 
Kirkegårds Alle, og som politi også overvåger oppe fra. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Dan_Uzan_begraves_914525y.jpg" alt="" border="0"/><span class="caption"><span class="f-img-caption">Politiopbud. 
</span>Politiet var massivt til stede ved den jødiske kirkegård Mosaisk Vestre Begravelsesplads i Københavns sydhavn. Foto: Jacob Ehrbahn</span></span></p><p/><p>
Klokken 14.40 synger kantoren igen en messesang, og Dan Uzans trækiste, der er 
dækket af et sort klæde, bæres ud af kapellet. 
</p><p>
Hans følge går med tunge skridt. Ansigterne nu vendt væk fra kapellet og mod 
telelinserne, der knipser ude fra gaden mod indgangen til kirkegården for at 
fange reaktionerne til de internationale medier, mens begravelsesgæsterne 
kigger ned i gruset og skutter sig under vinterjakkerne. 
</p><p>
Og så drejer de af fra alleen og mod det gravsted, Dan Uzans kiste skal sænkes 
ned i jorden ledsaget af hebraiske bønner. 
</p><h3>
»Vi tager ansvar med os«
</h3><p>
Den tydeligt berørte rabbiner Jair Melchior går klokken 15 ud sammen med de 
første mennesker fra kirkegården. 
</p><p>
»Vi sagde farvel til ham på samme måde, som han har passet på os i mange, 
mange år«, forklarer han reporterne. 
</p><p>
»På en tryg, traditionel... Vi... «
</p><p>
Jair Melchior må stoppe og bede om et øjeblik til at samle sig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549454/30000-mennesker-mindedes-i-stilhed-ved-krudttoenden/">30.000 mennesker mindedes i 
stilhed ved Krudttønden</a></p><p>
Han fortsætter: 
</p><div class="art-quote article-box">
<p class="quote"/>
<blockquote>
<p class="quote-txt">
Det ansvar, han altid tog på sig, vil vi altid tage med os
</p>
<p class="sender">
Jair Melchior, rabinner 
</p>
</blockquote>
</div><p/><p>
»Alt det, han stod for: hans glæde, hans kærlighed. Det ansvar, han altid tog 
på sig, vil vi altid tage med os«, fortsætter Jair Melchior. 
</p><p>
Dan Uzan blev dræbt klokken 00.45 natten til søndag, da han sammen med 
politiet forsvarede synagogen i Krystalgade, hvor 80 mennesker holdt 
konfirmation for en 12-årig pige. 
</p><p>
Politiet efterforsker sammen med drabet på den 55-årige Finn Nørgaard, der 
blev dræbt lidt over ni timer tidligere på Østerbro af den samme 
gerningsmand, attentaterne som en terrorhandling. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Dan_Uzan_begraves_914520y.jpg" alt="" border="0"/><span class="caption"><span class="f-img-caption">Sorg. 
</span>Følget går fra kapellet til selve begravelsespladsen, hvor Dan Uzans kiste skal sættes i jorden. Foto: Jacob Ehrbahn</span></span></p><p>
Den engelsksprogede presse uden for den jødiske kirkegård vil have at vide, 
hvad Jair Melchiors budskab til det muslimske samfund er. 
</p><p>
Jair Melchior opfordrer til dialog og forståelse. 
</p><p>
»Det var Dans budskab«, forklarer rabbineren. 
</p><h3>
Det officielle Danmark repræsenteret 
</h3><p>
Imens forlader flere hundrede mennesker begravelsespladsen. Der har været over 
dobbelt så mange end de omkring 250, som kapellet normalvis kan byde en 
siddeplads. 
</p><p>
Blandt dem den danske statsminister, Helle Thorning-Schmidt, justitsminister 
Mette Frederiksen og økonomi- og indenrigsminister Morten Østergaard. 
</p><p>
Også Venstres formand, Lars Løkke Rasmussen, var med til begravelsen, og giver 
nu en kommentar til TV 2 News længere nede af Vestre Kirkegårds Allé 11, 
hvor politiafspærringen ophører. Han er iført alvorlig mine og kalot. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00914/Dan_Uzan_begraves_914521y.jpg" alt="" border="0"/><span class="caption"><span class="f-img-caption">Støtte. 
</span>Blandt andet den danske statsminister, Helle Thorning-Schmidt, og justitsministeren Mette Frederiksen var til stede til begravelsen af Dan Uzan. Blandt andet også Københavns overborgmester Frank Jensen og Pia Kjærsgaard og Kristian Thulesen Dahl fra Dansk Folkeparti deltog. Foto: Jacob Ehrbahn.</span></span></p><p>
Blandt de mange, der forlader begravelsen, går også en ældre, kalotklædt mand. 
Han går i zigzag mod Vigerslev Allé for at undgå to journalister med 
mikrofoner, der peger i hans retning. Manden retter blikket nedad, men hans 
øjne fanger en betjents maskingevær, der peger ned i jorden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2549491/statsministeren-mindes-vi-staar-skulder-ved-skulder/">Statsministeren mindes: Vi 
står skulder ved skulder</a></p><p>
Manden ændrer retning og går målrettet mod betjenten. 
</p><p>
»Tak fordi I passer så godt på os«, siger den kalotklædte. Stopper. Får 
øjenkontakt med øjnene under den sorte politihue og forsætter så mod Enghave 
Station. 
</p><p>
Et øjeblik efter giver en anden mand den samme betjent et skulderklap, så han 
vender sig om i refleksfart. 
</p><p>
»Tusind tak«, siger manden i forbifarten. 
</p><h3>
»Man fatter det næsten ikke«
</h3><p>
Ude ved Vigerslev Allé står også Edel Daugaard. Hun har i fire årtier været 
veninde til Dan Uzans mor og har gennem hele Dan Uzans liv været tæt på 
familien. Og på Dan Uzan, som Ede Daugaard har passet, da han var lille. 
</p><p>
Edel Daugaard fortæller, at begravelsen ikke kun var »forfærdelig sørgelig og 
trist«, men faktisk også med humor. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg tror måske, at når man så tæt på, så bliver det endnu mere uvirkeligt
</p>
<p class="sender">
Edel Daugaard, tæt ven af Dan Uzans familie 
</p>
</blockquote>
</div><p>
»For det var sådan, Dan var«, forklarer hun og nævner, at der blev fortalt 
flere anekdoter fra blandt andet Dan Uzans tid som basketballspiller. 
</p><p>
»Blandt andet blev det nævnt i en tale, at Dan engang havde spillet 
basketballkamp med et hold, som havde spillet i lyserøde dragter, og at Dan 
siden hen var blevet ved med at træne i den dragt«, siger Edel Daugaard, og 
afslører derfor lidt af, hvad det var, der kunne få folk til at le bag ved 
murene til det jødiske kirkegård, så man kunne høre det udenfor. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/fotografier/nyhedsfoto/ECE2549556/fakler-og-roser-i-tusindtal-da-ofre-blev-mindet/">Fakler og roser i tusindtal, 
da ofre blev mindet</a></p><p>
Edel Daugaard beskriver Dan Uzans familie som en familie, der altid har stået 
sammen, og siger, at et af de væsentligste budskaber fra talerne til 
begravelsen var, at livet går videre. Men selv har Edel Daugaard svært ved 
at begribe, at Dan Uzan er borte. 
</p><p>
Og det er til trods for, at hun sad på forreste række til begravelsen inde i 
kapellet, tæt ved Dan Uzans kiste. 
</p><p>
»Jeg tror måske, at når man er så tæt på, så bliver det endnu mere 
uvirkeligt«, siger Edel Daugaard. 
</p><p class=" bl-elem">
»Så fatter man det næsten ikke«. 
</p>	
</div>
</div></body></html>
