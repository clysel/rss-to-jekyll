---
layout:     post
title: 	    "Pris: Giv dine hjerter til den bedste film på PIX"
post_author:	    
post_date:	    Wed, 08 Apr 2015 14:39:57 +0200
post_site:	    politiken.dk 
post_link:	    http://politiken.dk/ibyen/_film/ECE2618513/pris-giv-dine-hjerter-til-den-bedste-film-paa-pix/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvilken film skal have Politikens Publikumspris ved CPH PIX 2015? 
</p><p>
Det er spørgsmålet, når den syvende udgave af den københavnske filmfestival nu 
skydes i gang. Festivalen har valgt 11 nominerede film på tværs af 
programmet. Filmene har det til fælles, mener CPH PIX, at de fortjener en 
dansk biografpremiere - og det er her, du kan gøre en forskel. 
</p><p>
Politiken præmierer nemlig vinderfilmen af publikumsprisen med støtte til 
lancering i de danske biografer. Dermed kan din stemme kan være med til at 
afgøre, om den vindende film finder vej til de danske biografer efter 
festivalen. 
</p><p>
Læs mere om afstemningen på den flyer, der uddeles i biografen og læs om alle 
de nominerede film her: 
</p><h3>
1. 'May Allah Bless France!' (Instruktør: Abd Al-Malik) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Allah_926404y.jpg" alt="" border="0"/></span></p><p>
Der er et råt drive, urban hiphop og henkastet hverdagsvold i Abd Al-Maliks 
selvbiografiske billede af ghettolivet i Frankrig. Men også en insisteren på 
sol gennem betonen og glæde i livet. En bevægende øjenåbner i en tid, hvor 
rummelighed synes at være blevet en mangelvare. 
</p><p><i>SE DEN:</i> Empire 10. april, kl. 17.30, Grand 15. april, kl. 19.00, 
Cinemateket 20. april, kl. 19.15. 
</p><h3>
2. 'The Cut' (Instruktør: Faith Akin) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/the_cut_926405y.jpg" alt="" border="0"/></span></p><p>
Tyrkisk-tyske Fatih Akin runder sin 'Love, Death and the Devil'-trilogi af med 
en historisk Hollywood-epic, der kaster lys på det armenske folkedrab ved 
indgangen til Første Verdenskrig. 
</p><p><i>SE DEN: </i>Grand 11. april, kl. 11.30, Dagmar 15. april, kl. 21.30, 
Cinemateket 18. april, kl. 21.30. 
</p><h3>
3. 'The Wonders' (Instruktør: Alice Rohrwacher) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Alice_926409y.jpg" alt="" border="0"/></span></p><p>
Alice Rohrwacher modtog instruktørprisen i Cannes for sin vidunderlige, 
magisk-realistiske 'The Wonders', der fabulerer over hendes egen barndom på 
landet i en italiensk provins. En usentimental, sanselig og fantasifuld film 
om at opleve alt, som var det første gang. 
</p><p><i>SE DEN: </i>Grand 11. april, kl. 16.40, Gloria 15. april, kl. 19.00, 
Cinemateket 22. april, kl. 16.30. 
</p><h3>
4. 'The White God' (instruktør: Kornél Mundruczó) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/White_926413y.jpg" alt="" border="0"/></span></p><p>
Selv menneskets bedste venner kan få nok. Vinderen af Un Certain Regard i 
Cannes er en intelligent køter af en arthousefilm om Budapests vilde hunde, 
der en dag får nok af deres hundeliv og bider tilbage. En underfundig fabel 
om verdens uretfærdighed. Se 'White God' og gø. 
</p><p><i>SE DEN:</i> Empire 9. april, kl. 20.00, Grand 14. april, kl. 16.40, 
Cinemateket 20. april, kl. 19.00. 
</p><h3>
5. 'The Duke of Burgundy' (Instruktør Peter Strickland) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/duke_926418y.jpg" alt="" border="0"/></span></p><p>
Sidse Babett Knudsen er fremragende som lesbisk SM-dominatrix i den kulsorte, 
kulsyrede 'The Duke of Burgundy' fra tidligere PIX-vinder Peter Strickland. 
En hallucinerede og visuel fryd af en komedie fra en anden verden, hvor alle 
karaktererne er kvinder - vilde med sexlege og eksperter i insekter. Og hvor 
intet er helt, hvad vi tror. 
</p><p><i>SE DEN:</i> Empire 14. april, kl. 20.00, Empire 16. april, kl. 17.30. 
</p><h3>
6. '600 Miles' (Instruktør: Gabriel Ripstein) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Roth_926420y.jpg" alt="" border="0"/></span></p><p>
USA's liberale våbenlov står for skud i denne tankevækkende thriller med Tim 
Roth som en kidnappet smugleragent på et eskalerende roadtrip gennem den 
mexicanske underverden. En rå film fortalt i samme underspillede no 
bullshit-stil som 'Heli' og 'Sin Nombre'. Vinder af debutprisen på årets 
Berlinale. 
</p><p><i>SE DEN:</i> Grand 10. april, kl. 17.00, Empire 13. april, kl. 17.30, Gloria 
20. april, kl. 19.00. 
</p><h3>
7. 'The Virgin Mountain' (instruktør: Dagur Kári) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/nummer7_926437y.jpg" alt="" border="0"/></span></p><p>
Fusi er blevet 43. Han bor stadig hos mor og hygger sig i de behagelige 
rammer. Hvad skal man så med kvinder, tænker Fusi og løber ind i hele to 
fantastiske af slagsen. Islandske Dagur Kári har ikke lavet en nordisk 
pendant til 'The 40 Year Old Virgin'. Heldigvis, for det her bjerg af en 
mand indeholder så meget mere. 
</p><p><i>SE DEN:</i> Grand 12. april, kl. 16.40, Gloria 15. april, kl. 21.30, Øst 
for Paradis (Aarhus) 16. april, kl. 19.00, Empire 18. april, kl. 15.00. 
</p><h3>
8. Clouds of Sils Maria (Instruktør: Olivier Assayas) 
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/clouds_926443y.jpg" alt="" border="0"/></span></p><p>
Metalagene sitrer veloplagt i Olivier Assayas' skildring af en moden 
skuespillerinde, der slås med unge rivaler, egen selvforståelse og den 
forræderiske alder. Kvindelige skuespillere har en ubarmhjertigt tidlig 
udløbsdato, men Assayas' Cannes-hit vender tingene rundt, og Juliette 
Binoche i hovedrollen er ikke set bedre i årevis. 
</p><p><i>SE DEN:</i> Grand 10. april, kl. 21.30, Dagmar 15. april, kl. 19.00, Gloria 
22. april, kl. 19.00. 
</p><h3>
9. Petting Zoo (Instruktør: Micah Magee)
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/magee_926448y.jpg" alt="" border="0"/></span></p><p>
17-årige Layla er på spring til livet og college, men tvinges af sine 
gudfrygtige forældre til at gennemføre sin uønskede graviditet. Et følsomt 
registrerende portræt af en ung kvinde, der katapulteres ud i modgang - fra 
San Antonio i Texas, der har USAs næsthøjeste andel af teenagegraviditeter. 
</p><p><i>SE DEN:</i> Cinemateket 10. april, kl. 16.45, Empire 14. april, kl. 22.30, 
Grand 22. april, kl. 17.00
</p><h3>
10. 'Hungry Hearts' (Instruktør: Saverio Costanzo)
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/hungry_hearts_926449y.jpg" alt="" border="0"/></span></p><p>
Man kan møde sit hjertes udkårne de mærkeligste steder. Som nu Mina og Jude, 
der bliver smækket inde sammen på et lillebitte kinesisk toilet, med 
maveonde og en mildest talt mangelfuld udluftning. Det lyder sjovt, og det 
er det. Så længe det varer, for kærligheden bliver en klaustrofobisk 
thriller, der vækker mindelser om 'Rosemarys Baby'. 
</p><p><i>SE DEN:</i> Empire 13. april, kl. 20.00, Grand 16. april, kl. 19.00, Gloria 
20. april, kl. 21.30.
</p><h3>
11. 'Marshland' (Instruktør: Alberto Rodríguez)
</h3><p><span class="img-contimg-fl-right"><img class="image inlineLightBox" src="http://multimedia.pol.dk/archive/00926/Marshland_926450y.jpg" alt="" border="0"/></span></p><p>
Der er film noir-intens atmosfære over denne spanske thriller, der med sikker 
sans for tid, sted og realisme fortæller en kontant og konstant udfordrende 
historie om to betjente, der afdækker omsiggribende hemmeligheder i 
Andalusien. En af årets stærkeste film ifølge The Hollywood Reporter. 
</p><p class=" bl-elem"><i>SE DEN:</i> Grand 9. april, kl. 21.30, Dagmar 13. april, kl. 21.30, Øst for 
Paradis (Aarhus) 19. april, kl. 19.00. 
</p>	
</div>

</div></body></html>
