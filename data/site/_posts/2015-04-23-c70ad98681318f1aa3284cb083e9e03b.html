---
layout:     post
title: 	    "Skoldkopper tvinger 30 babyer i Odense i isolation"
post_author:	    
post_date:	    Thu, 23 Apr 2015 20:40:28 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/ECE2640870/skoldkopper-tvinger-30-babyer-i-odense-i-isolation/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
På Odense Universitetshospital har man isoleret de 30 babyer, som for tiden 
befinder sig på afdelingen for for tidligt fødte børn.
</p><p>
Årsagen er, at én af dem har fået skoldkopper, og nu frygter man, at sygdommen 
skal brede sig, fortæller DR Fyn.
</p><p>
»Vi har en afdeling, hvor en tredjedel af patienterne har umodne immunforsvar, 
så vi er nødt til at tage godt vare på dem, siger Sven Mortensen, der er 
specialansvarlig overlæge på neonatalafdelingen«, siger han til 
regionalstationen.
</p><p>
For tidligt fødte børn har ofte nedsat immunforsvar, fordi de typisk ikke har 
nået at få nok af de immunstoffer fra moderkagen, som andre børn får igennem 
en fuld graviditet.
</p><p>
Derfor er de indlagte børn særligt udsatte for smitte fra de andre børn, og 
hvis de bliver syge, kan en skoldkoppeinfektion udvikle sig til 
lungebetændelse eller hjernebetændelse.
</p><h3>
Besøgende har båret sygdommen med sig
</h3><p>
Det er endnu uvist, hvordan det smittede børn har fået overført 
skoldkoppevirussen, men hospitalet er ret sikker på, at sygdommen er kommet 
ind på afdelingen via en besøgende.
</p><p>
Neonatalafdelingen skal nu gøres grundigt rent, inden nye patienter kan få lov 
at rykke ind på afdelingen. Samtidig vil nogle fødende blive overført til 
Kolding Sygehus i den kommende tid.
</p><p class=" bl-elem">
Fordi inkubationstiden for skoldkopper er 14 dage, går der en måned, før 
hospitalet kan være helt sikker på, at smittefaren er væk igen.
</p>	
</div>

</div></body></html>
