---
layout:     post
title: 	    "Minister: Landbrug - kom nu ind i kampen mod MRSA"
post_author:	    
post_date:	    Wed, 18 Mar 2015 20:45:34 +0100
post_site:	    politiken.dk 
post_link:	    http://politiken.dk/forbrugogliv/forbrug/forbrugersikkerhed/ECE2593698/minister-landbrug---kom-nu-ind-i-kampen-mod-mrsa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er ingen tvivl i stemmen hos fødevareminister Dan Jørgensen (S): Den 
resistente bakterie svine-MRSA skal udryddes helt i Danmark. 
</p><p>
Der er dog ingen udsigt til, at det sker i de næste år, erkender ministeren i 
forbindelse med, at han i går fremlagde sin fireårige handlingsplan mod den 
genstridige bakterie. 
</p><p>
Ambitionen er indtil videre, at der skal ske en opbremsning i udbredelsen af 
MRSA, så der ved udgangen af 2018 skal være færre smittede dyr. 
</p><p><b class="ext-link">Læs også:</b><a class="embeddedlink" href="http://politiken.dk/forbrugogliv/forbrug/forbrugersikkerhed/ECE2592348/landmaend-skal-i-bad-oftere-i-kampen-mod-svine-mrsa/">Landmænd skal i bad oftere i 
kampen mod svine-MRSA</a></p><p>
Svine-MRSA formodes at findes i mindst to ud af tre svinebesætninger og indtil 
videre har den smittet 6.000-12.000 danskere. 
</p><p>
De fleste er sluppet af med bakterien igen, men problemet er, at den kan 
sprede modstandskraft mod antibiotika, så det bliver sværere at bekæmpe en 
række sygdomme. 
</p><p><b>Væk med den grimmeste type</b></p><p>
Et af ministerens væsentligste værktøjer er at få brugen af antibiotika i 
svineproduktionen ned med 15 procent frem til 2018. I den forbindelse skal 
den særlige type antibiotika tetracyklin, som i særlig grad mistænkes for at 
udvikle resistens, fjernes »så hurtigt som muligt«. 
</p><p>
En anden metode er at bruge en eksisterende ordning med »gule kort« oftere, 
hvis en landmand bruger meget af de øvrige bredspektrede typer antibiotika, 
som bidrager til mere til at sprede resistens end de smalspektrede typer. 
</p><p><b class="ext-link">Læs også:</b><a class="embeddedlink" href="http://politiken.dk/forbrugogliv/sundhedogmotion/sygdom/ECE2543484/dobbelt-saa-mange-smittet-med-svine-mrsa-sidste-aar/">Dobbelt så mange smittet med 
svine-MRSA sidste år</a></p><p>
Dan Jørgensen synes selv, at målene i planen er »ekstremt ambitiøse« og 
erkender også, at det vil udfordre landbruget. 
</p><p>
»Kan vi få forbruget af antibiotika ned med 15 procent betyder det, at vi over 
ti år har reduceret brugen med en tredjedel. Vi er det eneste land, der går 
forrest på den måde. Vi kommer ned på at bruge en fjerdele af de doser, man 
bruger i Tyskland, som vi konkurrerer med«, siger Dan Jørgensen. 
</p><p><i class=" bl-elem">Landbruget siger at det vil gå ud over dyrevelfærden, hvis dyrene ikke må 
få den medicin, der er brug for? </i></p><p>
»Der er jo ikke nogen grund til at opstille et mål, hvis vi ville nå det under 
alle omstændigheder. Det er ambitiøst, det erkender jeg, men det er ikke 
urealistisk. Det siger regeringens eksperter også. Jeg tror endda, at 
eksperterne siger, at det er »hamrende ambitiøst«. 
</p><p><i class=" bl-elem">Landmændene kommer til at opleve meget mere kontrol, end de allerede er 
udsat for? </i></p><p>
»Der er stor forskel på de enkelte landmænd og hvad de bruger nu. Man må sige, 
at de dele af landbruget, der bruger mest, skal lære af dem, der bruger 
mindst. Og hvis jeg skal udtrykke mig en lille smule hårdt, så skal 
landbruget altså ind i kampen. Hvis de vil producere så mange millioner 
svin, som de gør - og det er vi glade for, for det er vigtigt for 
samfundsøkonomien - så bliver man nødt til at tage hensyn til miljø, 
dyrevelfærd og folkesundhed«. 
</p><p><i>Det er vel ikke ambitiøst bare at ville at bremse spredningen af svine-MRSA 
på fire år og sige, at</i><i class=" bl-elem">til den tid i 2018 skal der bare 
være færre smittede svin? Uden at angive hvor meget, smitten skal reduceres 
med? </i></p><p>
»Vi vil have nedbragt udbredelsen af MRSA: Men hvor meget af det, vi gør nu er 
der ingen - som i: ingen! - der kan give et sobert bud på. For ingen har 
taget denne kamp i de svineproducerende lande. Jeg kunne tage et arbitrært 
tal pillet ned fra himlen og diskutere herfra og til juleaften om det er 
ambitiøst eller ej. Men det ville være lidt dumt. For du kunne ikke få en 
ekspert til at sige, hvad der skal til for at nå sådan et mål«. 
</p><p>
Det er Dan Jørgensens erklærede må på lang sigt at få helt bugt med 
svine-MRSA, ikke bare begrænse smitten. 
</p><p>
»Når verdenssundhedsorganisationen siger, at antibiotikaresistente bakterier 
er det vigtigste problem, vi står foran i fremtiden, og det er fremkommet på 
grund af vores produktionssystemer, så skal vi da have et langsigtet mål om 
engang at blive helt fri for MRSA«. 
</p><p>
Ministeren er ikke imponeret i over visdommen i at foreslå reduktioner i 
antibiotikaforbruget på 50 eller 90 procent, som eksperter har luftet i dag. 
</p><p>
»Det vil jo være det samme som at lukke svineproduktionen i Danmark, og hvad 
skulle det nytte? Det vil bare flytte produktionen til Tyskland, hvor de 
bruger fire gange så meget antibiotika. Syge dyr skal altså behandles«. 
</p><p class=" bl-elem"/>	
</div>
</div></body></html>
