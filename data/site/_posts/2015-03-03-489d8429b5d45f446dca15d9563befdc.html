---
layout:     post
title: 	    "Ny app garanterer krypterede samtaler og beskeder mellem Android og iOS"
post_author:	    Christian Loiborg
post_date:	    Tue, 03 Mar 2015 10:15:40 +0000
post_site:	    www.version2.dk 
post_link:	    http://www.version2.dk/artikel/ny-app-krypterer-samtaler-og-beskeder-mellem-android-og-ios-91069?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Nu kan iOS-brugere kommunikere sikkert med Android-brugere. En ny app til iOS lader iPhone- og iPad-brugere skrive og tale med bl.a. Androidbrugere, skriver <a href="http://frikultur.dk/2015/03/kaere-ven-lad-os-tale-sammen-i-fred/">Fri Kultur</a>.</p>

<p>Mandag blev iOS-appen <a href="https://itunes.apple.com/dk/app/signal-private-messenger/id874139669">Signal</a> frigivet. Den er udgivet af Open WhisperSystems - en open source-virksomhed, der arbejder med mobilsikkerhed. Open WhisperSystems har i forvejen udgivet <a href="https://play.google.com/store/apps/details?id=org.thoughtcrime.securesms">TextSecure</a> og <a href="https://play.google.com/store/apps/details?id=org.thoughtcrime.redphone">RedPhone</a> til Android, der henholdsvis håndterer krypterede beskeder og telefonopkald. Signal-appen kombinerer begge funktioner, og lader brugerne kommunikere på tværs.</p>

<p>Kildekoden til de tre apps er open source, og dermed kan alle kigge kildekoden igennem for fejl og sikkerhedshuller. Alle apps er gratis, og kræver ikke et abonnement. Der er ingen reklamer, og ingen overvågning, lyder det fra Open WhisperSystems.</p>

<p>Al krypteret kommunikation skal foregå i selve appen, og der er altså ikke tale om, at du kan kryptere dine almindelige SMS-beskeder eller opkald gennem appen. Til gengæld fungerer det hele over dataforbindelsen på samme måde som andre tjenester som WhatsApp og Kik.</p>
  </section></div></body></html>
