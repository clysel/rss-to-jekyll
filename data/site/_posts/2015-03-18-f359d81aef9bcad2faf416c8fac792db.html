---
layout:     post
title: 	    "Portræt af Ryanair: Fra en ubetydelig peanut til en uhyggelig udfordrer"
post_author:	    
post_date:	    Wed, 18 Mar 2015 13:18:05 +0100
post_site:	    politiken.dk 
post_link:	    http://politiken.dk/oekonomi/virksomheder/ECE2584570/portraet-af-ryanair-fra-en-ubetydelig-peanut-til-en-uhyggelig-udfordrer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Om Ryanair</h4>
<div class="fakta-body" data-buildingblock="embedded_factboxlink">
<ul class=" bl-elem"><li>Irsk lavprisselskab med hovedkvarter i Dublin. </li><li>Etableret i 1985 af Christopher Ryan, Liam Lonergan og den irske forretningsmand 
Tony Ryan. Det er sidstnævnte, selskabet er opkaldt efter. </li><li>Har mere end 8.500 medarbejdere, herunder cirka 1.200 piloter. </li><li>Flåden består af cirka 300 Boeing 737-800 fly, og selskabet har 72 
baser. Flyver til en lang række lande i Europa samt Marokko. </li><li>Garanterer på sin hjemmeside de laveste priser på ruter på alle 
destinationer. </li><li>Ryanair flyver til Billund og Aarhus Lufthavn og nu også fra Københavns 
Lufthavn, hvor selskabet har annonceret, at det vil åbne 13 ruter. 
Der er indtil nu sat navne på de ni: </li><li class=" bl-elem">Stockholm, Bruxelles, Dublin, Madrid, Rom, London, Milano, Warszawa og Køln. 
Første fly fra København letter den 18. marts til Dublin. </li></ul></div>
</div><p>
»Hvis salget af drinks halter, så får vi piloterne til at skabe lidt 
turbulens«. 
</p><p>
Citatet kommer fra Michael O’Leary, chefen for Ryanair. 
</p><p>
Og hvor mange i luftfartsbranchen for år tilbage blot rystede på hovedet af 
den åbenmundede og flabede direktør, lyttes der i dag mere efter. 
</p><p>
Det irske lavprisselskab er et levende bevis på, at man godt kan have store 
ambitioner, selv om man er et lille flyselskab. Ryanair har nemlig 
insisteret på at ville tages seriøst. Og på blot 30 år er det gået fra at 
være et lille flyselskab med to 46-sæders fly til Europas største 
flyselskab, der sidste år fragtede over 86 millioner passagerer rundt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/virksomheder/ECE2527522/skraasikker-ryanair-boss-der-bliver-ingen-blokade/">Skråsikker Ryanair-boss: Der 
bliver ingen blokade</a></p><p>
Og nu indtager lavprisselskabet den danske hovedstad. I dag triller det første 
Ryanair-fly ud på startbanen i Københavns Lufthavn med kurs mod Dublin. 
Destinationen er den første af 13 nye ruter, som åbner i København. 
Lavprisselskabet har allerede syv ruter fra Billund og en enkelt fra Aarhus 
Lufthavn. 
</p><p>
Med vanlig sans for at skabe overskrifter har lavprisselskabet gjort opmærksom 
på sig selv, siden det bekendtgjorde, at det opruster massivt i Danmark og 
starter en base i København. Ryanair vil ikke tegne overenskomster med sine 
medarbejdere, der får base i den danske hovedstad. Det har i den grad fået 
fagbevægelsen til at vifte med fanerne i forsøget på at presse selskabet til 
at makke ret. 
</p><p>
Det er indtil videre ikke lykkes. 
</p><h3>
Kopierede den amerikanske model 
</h3><p>
Ryanair er kendt for at udfordre loven og være kreativ i sin 
selskabsopbygning. Også i andre europæiske lande er der kørt sager mod 
Ryanair om skatte- og arbejdsforhold. Flyselskabet kan dog ikke slippe af 
sted med hvad som helst. Sidste sommer underskrev Danmark og Irland en 
såkaldt dobbeltbeskatningsaftale, som gav Danmark mulighed for at beskatte 
Ryanairs luftfartspersonale, der er bosat i Danmark. Ryanair rettede ind. 
</p><p>
På omtrent samme tidspunkt kom flyselskabet med sit regnskab for første 
kvartal, der viste et overskud på 581 millioner kroner. Og det forventede et 
overskud for 2014 lød på fem milliarder kroner. På den front var der grund 
til større smil. 
</p><p>
Så godt så det langt fra ud tilbage i slutningen af 1980'erne, hvor Ryanair 
blot var en lille årsunge med fire-fem år på bagen. Flyselskabet var startet 
i 1986 med to mindre fly. Men det var svært at gøre forretningen rentabel. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2438077/ryanair-aabner-13-lavprisruter-fra-koebenhavn/">Ryanair åbner 13 lavprisruter 
fra København</a></p><p>
Den nuværende direktør Michael O'Leary, der på det tidspunkt var ansat i 
regnskabsafdelingen, blev omkring 1990 sendt til Texas, USA, for at kigge 
flyselskabet Southwest Airlines efter i sømmene. Southwest var et af flere 
amerikanske selskaber, der gik nye veje og klarede sig glimrende. 
</p><p>
Midlet? Det var at skære alle dikkedarer fra og levere en basal ydelse. Ud med 
fulde måltider ombord på flyet og ind med nødder i pose. Den 'uden 
dikkedarer'-strategi gav flyselskaber som Southwest tilnavnet 'peanut 
airlines'. Ryanair var det første selskab i Europa til at opkræve et gebyr 
for indtjekket bagage. 
</p><p>
En anden måde at holde omkostninger nede på var for Southwest også at flyve 
til mindre lufthavne. De er nemlig ikke så dyre for flyselskaberne at flyve 
til, som de store. Peanut selskabernes forretningsmodel var, mente O'Leary, 
vejen frem. Støt og roligt voksede Ryanair sig over årene større og større. 
</p><h3>
Gebrygrib og ugennemsigtige priser 
</h3><p>
Undervejs har lavprisselskabet dog fået nogle tæsk. Strategien med at skære al 
service fra, have en grundpris for flybilletter og så give kunderne mulighed 
for at tilkøbe gebyrer har givet tilnavne som 'gebyrgrib', og kritikere har 
stået i kø for at råbe op om ugennemsigtige priser. 
</p><p>
Ryanair selv har forsvaret det med fleksibilitet. At det giver kunderne 
mulighed for selv at vælge ydelser til og fra. Og indtægter fra gebyrer er 
en af hjørnestenene i selskabets økonomiske succes. På næsten religiøs vis 
har det været et konstant mantra at trimme omkostningerne. 
</p><p>
På samme vis forsøger flere europæiske netværksselskaber i dag at slanke sig 
og mindske udgifterne ved at sende et fly på vingerne. Det gør de blandt 
andet ved at oprette datterselskaber, hvor omkostninger til løn og 
organisation kan holdes nede. Uden at de formentlig vil indrømme det, 
kopierer de dele af peanut selskabernes forretningsmodel. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/rejser/nyheder/flyoglufthavne/ECE2438123/ryanair-vil-give-koebenhavnerne-rigtige-lavprisbilletter/">Ryanair vil give københavnerne 
»rigtige« lavprisbilletter</a></p><p>
Mens det ikke er kundeservice, Ryanair er kendt for, er det til gengæld 
billige flybilletter, der ofte ligger langt under konkurrenternes. Ryanair 
er - sammen med selskaber som Norwegian og easyJet - en direkte kilde til 
den prisrkrig, der de senere år har hærget i Europa. 
</p><p>
I den sammenhæng kan selskaber som SAS, Lufthansa og British Airways stikke 
deres bonusprogrammer, gratis kaffe og velpolstrede sæder skråt op. Ved 
udsigten til billige billetter er mange passagerer fuldstændig illoyale. 
</p><p>
Og det er til trods for, at O'Leary &amp; Co nærmest har gjort en dyd ud af at 
håne passagererne. Et velkendt eksempel er, da topchefen i 2012 overfor 
medierne kaldte passagerer, der dukkede op i lufthavnen uden boardingkort 
for »dumme«. Bemærkningen udsprang af en sag, hvor en britisk passager, Suzy 
McLeod havde brokket sig i medierne over at skulle betale gebyrer for over 
1.200 kroner for forglemmelsen af familiens boardingkort. 
</p><p>
»Vi mener, mrs. McLeod burde betale 60 euro for at være dum«, sagde Michael 
O'Leary. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/ECE2528392/ryanair-saetter-navn-paa-fire-koebenhavn-ruter/">Ryanair sætter navn på fire 
København-ruter</a></p><p>
Den slags kommentarer vil man ikke få at se i dag. Ryanair har lagt en anden 
og mere kundevenlig kurs, der skal bløde op for imaget som et flyselskab, 
der er ligeglad med sine kunder. Slut med en brovtende topchef, endeløse 
klager og kalendre med afklædte stewardesser. 
</p><p>
Ind kom charmekursus for selskabets medarbejdere (inklusiv O'Leary), 
relancering af hjemmesiden og mere fokus på at give de rejsende en god 
oplevelse. Imageændringen kom efter, en del aktionærer beklagede sig over, 
hvordan servicen (eller mangel på samme) påvirkede billetsalget. Heller ikke 
Ryanair kan gå på vandet. 
</p><h3>
Største i Europa 
</h3><p>
Et af kendetegnende ved lavprisselskabet er, at det har været hurtigt til at 
omstille sig, også når det forventede turbulens forude. Sidste sommer 
forudså flyselskabet et fald i passagerer i vinterperioden og åbnede derfor 
op for billetsalget til sommersæsonen 2015 allerede i september. Det er tre 
måneder tidligere end forhenværende år. 
</p><p>
Ved at starte salget allerede i sensommeren fik selskabet et forspring i 
forhold til konkurrenterne og kunne hurtigere få solgt sæder i sine fly, 
mens andre flyselskaber måtte kæmpe endnu hårdere om passagererne på deres 
ruter. »Et overraskelsesangreb« beskrev branchesitet check-in.dk det som. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/arbejdsmarked/ECE2588850/lo-formand-er-klar-til-at-ofre-flybranchen-i-danmark/">LO-formand er klar til at ofre 
flybranchen i Danmark</a></p><p>
I dag, 30 år senere, er Ryanair det største flyselskab i Europa målt på 
passagerer (86,4 mio. i 2014. Til sammenligning havde SAS 28,6 mio. 
passagerer ). Ryanair havde omkring 400 fly i sin flåde i 2014. Om fire år 
vil det efter planen have 500. 
</p><p>
Og en ny del af strategien er at flyve til de større lufthavne i Europa. 
</p><p>
Luftfartsanalytiker Jacob Pedersen fra Sydbank har beskrevet det som et forsøg 
på at blive mere stueren. Og når Ryanair flytter ind i de større lufthavne 
bør konkurrenterne være nervøse. For Ryanair vil stjæle passagerer fra dem, 
vurderer han. 
</p><p class=" bl-elem">
Der er grund til også i fremtiden at holde øje med det irske peanut selskab. 
Også i København. 
</p>	
</div>
</div></body></html>
