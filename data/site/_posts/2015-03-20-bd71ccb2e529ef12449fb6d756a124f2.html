---
layout:     post
title: 	    "Politiken i Tórshavn: »Det var en kæmpe oplevelse, mørket kom så hurtigt«"
post_author:	    
post_date:	    Fri, 20 Mar 2015 12:08:34 +0100
post_site:	    politiken.dk 
post_link:	    http://politiken.dk/rejser/temarejser/ECE2596294/politiken-i-trshavn-det-var-en-kaempe-oplevelse-moerket-kom-saa-hurtigt/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">

<p>
Det blev meget hurtigt tusmørke. Som om nogen havde slukket for lyset på en 
kontakt. Vinden lagde sig. Og fra Hotel Færøerne, der ligger på et højdedrag 
over Tórshavn, kunne man se lys i vinduerne nede i byen. 
</p><p>
Og så kom lyset pludselig igen. 
</p><p>
Meninger er delte i området omkring Tórshavn på Færøerne. For dem, der for 
første gang oplevede en solformørkelse, var det et minde for livet; for 
garvede solformørkelsesjægere var dagens totale solformørkelse en skuffelse. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/temarejser/ECE2596294/politiken-i-trshavn-det-var-en-kaempe-oplevelse-moerket-kom-saa-hurtigt/">Politiken i Tórshavn: »Det var 
en kæmpe oplevelse, mørket kom så hurtigt«</a></p><p>
Til den første gruppe hører den 51-årige øjenlæge Peter Isager fra Aarhus. 
</p><p>
»Det var en kæmpe oplevelse, mørket kom så hurtigt«, siger han. 
</p><p>
Og det selv om den totale solformørkelse ikke kune ses fra Hotel Færøerne lidt 
oppe over Tórshavn, hvor et sted mellem 1.200 og 1.500 mennesker var samlet, 
og helikopterne blafrede over hovederne på de bebrillede tilskuere. 
</p><p>
Peter Isager hujede højlydt undervejs i seancen. 
</p><p>
»Jeg følte en stor ydmyghed over for livet. Vi er så små og ubetydelige, når 
vi oplever noget, der på den måde er uden for vores kontrol«. 
</p><p>
Derimod var den rutinerede solformørkelsesturist 45-årige Janaki Lund Jensen 
fra Valby decideret skuffet. Hun så sin første solformørkelse på Borneo i 
1995. Oplevelsen på Færøerne er hendes tolvte af slagsen. 
</p><p>
»Det var den dårligste, jeg har set«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00922/IMG_0266_web_922413y.jpg" alt="" border="0"/><span class="caption"><span class="f-img-caption">Rutineret. 
</span>Janika Lund Jensen, der i alt har overværet 12 solformørkelser, var skuffet over dagens udgave på Færøerne. Foto: Anne Louise Leth</span></span>
Måske fordi hun i forvejen vidste, hvor stor en oplevelse folk på Færøerne er 
gået glip af. 
</p><p>
»Fordi her i forvejen var meget koldt, oplevede man ikke rigtigt 
temperaturforskellen eller det sorte tæppe, man nærmest kan se feje ind over 
landskabet«. 
</p><p>
Janaki Lund Jensen havde glædet sig mest til den såkaldte diamantring, der er 
det sidste lys, som kommer fra dale på månens overflade, inden selve 
solformørkelsen. Og større bliver skuffelsen, da Janaki Lund Jensen finder 
ud af, at dem, der har placeret sig nede i selve Tórshavn eller ude 
lufthavnen, fik hele formørkelsen med. 
</p><p class=" bl-elem">
»Man kan simpelthen ikke vide, hvor man skal se det henne. Det er faktisk ikke 
til at bære«. 
</p>	
</div>
</div></body></html>
