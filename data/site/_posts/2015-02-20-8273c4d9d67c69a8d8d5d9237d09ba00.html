---
layout:     post
title: 	    "K: Problem med IS-tilhængere i fængsler skal afdækkes"
post_author:	    
post_date:	    Fri, 20 Feb 2015 08:11:40 +0100
post_site:	    politiken.dk 
post_link:	    http://politiken.dk/indland/politik/ECE2555133/k-problem-med-is-tilhaengere-i-faengsler-skal-afdaekkes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
De Konservative vil have afdækket, hvor udbredt det er, at indsatte med 
muslimsk baggrund sidder og jubler over tv-indslag om militante islamistiske 
gruppers aktioner rundt om i verden.
</p><p>
Det siger De Konservatives politiske ordfører, Mai Mercado, som reaktion på en 
artikel fredag i Fyens Stiftstidende.
</p><p>
»Det er tilsyneladende et større problem, end nogen af os havde forestillet 
sig«, siger hun.
</p><h3>
Jubler over terror
</h3><p>
Fængselsbetjente fra de lukkede fængsler i Nyborg og Ringe fortæller til 
avisen, at de jævnligt oplever, at indsatte for eksempel jubler og 
kommenterer indslag i tv om selvmordsbomber med råb som »død over 
jøderne«.
</p><p>
»Vi har indsatte, som højlydt bifalder, når de ser nyhedsindslag om 
amerikanske soldater, der er blevet dræbt«, fortæller Mette Nielsen, 
tillidsrepræsentant for betjentene i Statsfængslet i Nyborg, til avisen.
</p><p>
»Det kommer meget bag på mig. Jeg troede slet ikke det fandt sted i så stort 
et omfang«, siger Mai Mercado.
</p><h3>
Indsatte har ytringsfrihed
</h3><p>
Konkret ønsker hun klarhed over, om samtlige af den slags hændelser bliver 
registreret.
</p><p><i class=" bl-elem">Men de indsatte har jo lov til at give udtryk for deres holdninger?</i></p><p>
»Ja, det har de. Vi skal netop ikke gå op mod det her ved at stramme 
ytringsfriheden, og det kan vi heller ikke, men vi skal tage det alvorligt, 
når det sker. Der bliver jublet over død, vold og ødelæggelser af vestlige 
værdier«, siger Mai Mercado.
</p><p class=" bl-elem">
»Derfor skal vi have afdækket problemet og opfordre til, at fængslerne 
reagerer på det, når det sker. Og hvis det ender med en diskussion om 
manglende ressourcer, så vi må tage den diskussion«, siger Mai Mercado.
</p>	
</div>
</div></body></html>
