---
layout:     post
title: 	    "Roskilde Festival afslører spilleplan"
post_author:	    
post_date:	    Thu, 09 Apr 2015 09:35:15 +0200
post_site:	    politiken.dk 
post_link:	    http://politiken.dk/ibyen/koncert/ECE2620874/roskilde-festival-afsloerer-spilleplan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Roskilde Festival offentliggør, hvem af årets mere end 160 kunstnere, der 
spiller hvornår. 
</p><p>
Det er allerede afsløret, at danske The Minds of 99 får æren af at åbne Orange 
Scene onsdag 1. juli, og nu kan festivalens gæster også forvisse sig om, at 
onsdagen får yderligere tyngde med hovednavnet Pharrell Williams som det 
store popbrag ud på aftenen. Derudover byder åbningsdagen på rock med Noel 
Gallagher's High Flying Birds, den svenske rapper Timbuktu &amp; Damn og i 
den mere smalle ende: de norske punkrockere Honningbarna. 
</p><p>
Torsdagen byder på storladen, britisk rock i form af Muse og kvindepower med 
Florence + The Machine, mens indiefavoritten og anmelderdarlingen Father 
John Misty, danske Bikstok, og guitarhelten Ryan Adams også nok skal samle 
hver deres dedikerede skarer. 
</p><p>
Fredag bliver domineret af det albumaktuelle hovednavn Kendrick Lamar, af 
Disclosure, af danske Mew og de tyske pionerer i Einstürtsende Neubauten. 
Samtidig kan man opleve Marie Key, der i 2013 gav en mindeværdig 
Roskilde-koncert i Arena-teltet, den unge danske sangerinde Broken Twin og 
den heftige amerikanske rapduo Run The Jewels samme dag. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/kultur/musik/roskildefestival/ECE2606579/roskildes-identitet-staar-skarpt-i-det-nye-danske-festivallandskab/">Roskildes identitet står skarpt 
i det nye, danske festivallandskab</a></p><h3>
Minaj samme dag som McCartney 
</h3><p>
Lørdag, som i år er festivalens finaledag, efter man har valgt at begynde en 
dag tidligere, står i ex-Beatle Paul McCartneys tegn. 
</p><p>
I den anden ende af det musikalske spektrum finder man den kulørte rapper 
Nicky Minaj, den indadvendte svenske veteran Thåström , hans landssøstrene 
First Aid Kit samt de voldsomme punk-jazz-kvinder i danske Selvhenter. Læg 
dertil stemningsfuldt flygelspil ved Nils Frahm og vokalt lir med Suspekt. 
</p><p>
Roskilde Festival har endnu ikke sat eksakte tidspunkter for de enkelte 
koncerter og melder, at den endelige plan vil være online i maj. 
</p><p>
Endagsbilletter til lørdag er udsolgt, mens der stadig er billetter at få til 
onsdag, torsdag og fredag. 
</p><p class=" bl-elem"><b class="ext-link">LÆS OGSÅ</b><a class="embeddedlink" href="http://politiken.dk/kultur/musik/roskildefestival/ECE2606098/roskilde-spiller-med-musklerne/">Roskilde spiller med musklerne</a></p>	
</div>

</div></body></html>
