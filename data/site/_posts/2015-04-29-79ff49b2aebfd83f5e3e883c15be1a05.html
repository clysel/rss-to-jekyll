---
layout:     post
title: 	    "Flyvestation Værløse? Næ... Nordeuropas største filmstudie"
post_author:	    
post_date:	    Wed, 29 Apr 2015 16:09:46 +0200
post_site:	    politiken.dk 
post_link:	    http://politiken.dk/kultur/filmogtv/ECE2648062/flyvestation-vaerloese-nae-nordeuropas-stoerste-filmstudie/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Kommer der regionale penge med i spillet, kan Filmstationen være med på den 
helt store klinge i Europa. Enhver filmmand får jo en lille våd plet i 
underhylderne ved at stå i et studie, hvor der er 20 meter til loftet. Du 
kan næsten gennemføre et filmprojekt derude uden at forlade matriklen
</p>
<p class="sender">
Peter Aalbæk Jensen, direktør 
</p>
</blockquote>
</div><p>
På det slidte stykke asfalt mellem rækkerne af trætte, gamle gulstensbygninger 
skridter en ung mand i fuld naziuniform frem og tilbage, mens han skiftevis 
tager en slurk kaffe af et papbæger og et hiv af cigaretten. 
</p><p>
Iført vige ridebukser med røde striber. Og opknappet uniformsjakke. En britisk 
skuespiller. Der er åbenbart pause i kampen om Norge inde i det store 
studie, hvor et norsk/dansk filmhold optager scener til filmen ’Tre døgn i 
april’ fra de dramatiske dage i 1940, da tyskerne forsøgte at tage livet af 
den norske kong Haakon. Og i nogle minutter er det igen bare en solskinsdag 
i april 2015 under åben himmel på den gamle Flyvestation Værløse. 
</p><p>
Indenfor i studiet lusker skuespilleren Jesper Christensen rundt og både vil 
og vil ikke tale. Han spiller kong Haakon. 
</p><p>
»Vi skulle have været til Budapest«, fortæller Finn Gjerdrum, den norske 
producent. 
</p><p>
For mange lande har opdaget, at der er gode penge i at trække filmproduktioner 
til. Ved at støtte dem økonomisk. Når det norske filmhold alligevel endte i 
Værløse, var det dels, fordi projektet også har danske elementer. Dels fordi 
Copenhagen Film Fund spædede i kassen. Og så ville nordmændene gerne have, 
at det danske filmmiljø skulle smitte lidt af på dem. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Aved_re_vil_v_re_No_932105y.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><div class="art-quote article-box">
<p class="quote"/>
<blockquote>
<p class="quote-txt">
Hvis man i 'Hvidstensgruppen' skal kaste ting ned til modstandsfolk om natten 
og rende rundt med tyske patruljer med hunde og finde sumpområder at kaste 
nogle containeren ned, jamen så er det her. 'Lulu og Leon' lavede 80 procent 
af deres locations her. Og i sidste uge havde vi optagelser til en 
ungdomsfilm i nogle kældre
</p>
<p class="sender">
Thomas Kristensen, direktør 
</p>
</blockquote>
</div><p>
»Rejser man til Budapest, får man en meget amerikansk måde at lave film på. 
Store hold og mere rigide systemer, mens vi i Norden har en mere demokratisk 
styret proces, hvor man stiller op for hinanden«, fortæller den norske 
producent. </p><p>
Det er nu langtfra kun nordmænd, de to herrer på bilens forsæder under vores 
lille rundtur i området drømmer om at trække til Værløse. Og mens vi holder 
parkeret på den lange vej i det åbne, flade landskab mellem hangarer, 
bunkere og græssende får, mens fotografen skyder løs af nazistens 
kaffepause, bliver det igen tydeligt, hvad der har været åbenbart i de to 
forgangne timer: 
</p><p>
De trænger sådan til at fortælle om deres projekt. 
</p><h3>
Halvdelen af danske film på besøg 
</h3><p>
»Til filmbrug er det her område en stor legeplads«, siger den ene, Thomas 
Kristensen, direktør for et af firmaerne herude, udlejning af lysudstyr, og 
halvdelen af makkerparret, der for otte år siden fik øje på den nedlagte 
flyvestation og tænkte, at her kunne man samle alle tænkelige erhverv med 
forbindelse til film- og tv-produktion og måske skabe, hvad Filmbyen i 
Avedøre aldrig rigtig blev. 
</p><p>
»Vi har haft Lærkevej herude for mange år siden. For hvor ellers kan man bygge 
en villavej, som kan stå i fred?«, siger han. 
</p><p>
»Hvis man i ’Hvidstensgruppen’ skal kaste ting ned til modstandsfolk om natten 
og rende rundt med tyske patruljer med hunde og finde sumpområder at kaste 
nogle containeren ned, jamen så er det her. ’Lulu og Leon’ lavede 80 procent 
af deres locations her. Og i sidste uge havde vi optagelser til en 
ungdomsfilm i nogle kældre«. 
</p><p>
Og: Urner af pap 
</p><p>
I mellemtiden er drømmen lige så stille gået i en slags opfyldelse. Uden at 
ret mange udenfor filmmiljøet har opdaget det. Hen ved halvdelen af de 
danske film får i dag optaget, snedkereret eller opmagasineret en eller 
anden del af deres produktion herude. 35 virksomheder holder til her. Med 
60-80 ansatte. Med tiden skulle det gerne vokse til 300. Og plads er her nok 
af. Filmstationen råder over 17,9 hektar af den gamle flyvestations i alt 
140 hektar. 
</p><p>
»Derovre i de hvide garager ligger et firma, som er specialister i 
robotstyrede kraner, man kan synkronisere med computer«, fortæller Thomas 
Kristensen, mens vi venter på, at fotografen får fotograferet manden i 
naziuniformen færdig. 
</p><p>
»Der er en møbelsnedker og et lysfirma, som er specialister i store balloner 
med helium, man kan sende op. Der er sågar et firma, som har udviklet et 
koncept med at lave urner af biologisk nedbrydeligt pap. Og vi har også fem 
kunstnere fra Akademiet«. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Aved_re_vil_v_re_No_932082y.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><p>
Stedet er enormt. Og pakket med lokations. Med fri horisont og kilometervis af 
åbent, uopdyrket land for blikket at stejle rundt i. Plus en hel verden af 
gamle bygninger, som med et nyt skilt og lidt af stedets fastansatte snilde 
kan rigges til som kulisser fra næsten et hvilket som helst årti i det 
forgangne århundrede. At her er plads – og masser af det – betyder også, at 
store rocknavne øver herude, og at her jævnligt afvikles events og hvad der 
ellers kræver kvadratmeter med mange nuller. 
</p><div class="art-quote article-box">
<p class="quote"/>
<blockquote>
<p class="quote-txt">
Når Scarlett Johansson kommer ned og handler på Farum Bytorv, sker der ligesom 
noget
</p>
<p class="sender">
Ole Bondo Christensen, Borgmester i Furesø 
</p>
</blockquote>
</div><p>
»De har lavet noget til 'Mænd og høns' her. Til 'Kvinden i buret' og 
'Fasandræberne'. Og ’Danish Girl’ havde rekvisitlager herude. Og så skulle 
de også lige have 100 gamle cykler fra cykelmuseet. Og have lavet 250 
fiskekasser anno 1930’erne og gamle brandmeldestandere og 
politimeldestandere til at dække parkometrene. Jamen, der har vi en 
specialistvirksomhed lige hernede«, fortæller Thomas Kristensen. </p><p>
Den gamle flyvestations bygninger tæller 33.000 kvadratmeter. Af dem bruger 
Filmstationen i dag halvdelen. Og med tiden skal der opføres endnu flere, 
herunder boliger, for Furesø- og Ballerup kommuner har også set fidusen i at 
støtte Filmstationen, så arbejdspladser og skattekroner kan finde vej de 22 
minutters kørsel fra Rådhuspladsen. 
</p><p>
»I Avedøre var tanken at trække nogle instruktører til, som sad os skrev. Men 
der var ikke plads nok derude til det udviklingsmiljø, som så skulle 
producere«, siger Thomas Kristensen, da bilen sætter i bevægelse gennem 
området. 
</p><h3>
F-16 jagerens hangar 
</h3><p>
Vi passerer flyvestationens gamle, dybgrønne og tærede kontroltårn og lidt 
efter en lille, kompakt bunker, hvor en F-16 jager i sin tid holdt parkeret 
– 18 stykker rundt omkring i området – parat til start og med to 
skråtstillede, firkantede skorstene, hvor udstødningen kunne ledes ud, så 
maskinen kunne gå lige i luften. 
</p><p>
»Vi har to store studier. Og til forskel fra, hvad filmbyerne i Avedøre og 
Aarhus gør, har vi satset på at lave nogle store, funktionelle studier og 
leverandører omkring dem, som kan supportere hele produktionen«, siger 
Thomas Kristensen. 
</p><p>
Så falder hans anderledes tavse makker, Anders Engelbrecht, ind. 
</p><p>
»Nu er vi i Ballerup Kommune«, siger han. 
</p><p>
Vi parkerer foran en stor hangar. »AAI Al henvendelse Hangarkontoret«, står 
der med hvide bogstaver på et blåt skilt. Hangaren rummer et mægtigt mørke. 
Gulvene er sorte, væggene lige så. En buet række af gamle vinduer øverst i 
gavlen er malet over med sort, og over rækkerne af lysstofrør fortaber 
rummet sig opefter igen i mørke. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Aved_re_vil_v_re_No_932081y.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><p>
Men i et hjørne ligger kongerigets største green screen. Et knaldgrønt lag, 
der dækker gulvet i 10 gange 15 meter og fortsætter op ad væggene. Til 
optagelser, hvor man senere kan lægge baggrunden ind. 
</p><p>
»Her lavede vi Drengene fra Sankt Petri for mange år siden og sagde til 
hinanden: Tænk, hvis man kunne lave et filmstudie her«, siger Anders 
Engelbrecht, der selv driver en virksomhed med 35 ansatte, som bygger 
scenografi til film, museer og teatre. 
</p><p>
Første del af drømmen er gået i opfyldelse. 
</p><p>
» Vi er faktisk allerede Nordeuropas største filmstudie«, siger Thomas 
Kristensen. 
</p><p>
»I hvert fald nord for Berlin«. 
</p><p>
At få en Hollywood produktion herud kunne selvsagt være fantastisk, indskyder 
hans makker, Anders Engelbrecht. Og det perspektiv forstår de godt i Furesø 
Kommune. For, som borgmester Ole Bondo Christensen siger: 
</p><p>
»Når Scarlett Johansson kommer ned og handler på Farum Bytorv, sker der ligesom 
noget«. 
</p><p>
Ellers er tanken med Filmstationen nu en anden. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00932/Aved_re_vil_v_re_No_932078x.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><p>
»Den store fjer i hatten er at få det miljø og den synergi, det fører med sig. 
For i dag er filmmiljøet meget fragmenteret. Og der sker rigtig meget, når 
man mødes i det daglige på tværs af fagligheder«, siger Anders Engelbrecht. 
</p><p>
Og så skal det ikke længere være sådan, at dygtige danske filmfolk, når de for 
alvor får en international karriere, altid henlægger den uden for landets 
grænser. 
</p><p>
»Danske instruktører laver store serier i udlandet«, siger Thomas Kristensen. 
</p><p>
»Vi har fotografer, som turnerer rundt, og skuespillere, som får store roller 
ude i den store verden. Det vil vi prøve at kapitalisere herhjemme«. 
</p><h3>
Aalbæk: Et powersted 
</h3><p>
I Avedøre sidder Zentropadirektør Peter Aalbæk Jensen og kan godt huske, hvad 
det var, han og Lars von Trier ville, da de i sin tid grundlagde Filmbyen. 
</p><p>
»Det var fuldstændig, hvad de nu prøver på Filmstationen«, siger han. 
</p><p>
Men måske blev Zentropa for dominerende. I hvert fald ville ikke mange være 
naboer til projektets primus motor. Og så var pladsen for trang. 
</p><p>
»Og da Anders Engelbecht og Thomas Kristensen er mere elskværdige personer end 
jeg, tror jeg, at de har en større chance for at lykkes. I øvrigt er det et 
power-sted. De har nogle kvadratmeter, vi ikke havde. Der kan du lave alt. 
Filmbyen i Avedøre havde været okay til et dansk niveau, men derude har de 
fuld international standard«, siger Peter Aalbæk Jensen. 
</p><p>
Afgørende for Filmstationens succes bliver dog, at der følger penge med, når 
danske og internationale filmhold skal lokkes til Værløse, siger han. For 
det har de lært i andre europæiske lande. Derfor optages mange film, også 
Zentropas, i det svenske Troldhättan, i Berlins Babelsberg studier, i 
Nordrhein-Westfalen eller i Ungarn eller Tjekkiet, hvor det er billigt at 
filme. 
</p><p>
»Kommer der regionale penge med i spillet, kan Filmstationen være med på den 
helt store klinge i Europa. Enhver filmmand får jo en lille våd plet i 
underhylderne ved at stå i et studie, hvor der er 20 meter til loftet. Du 
kan næsten gennemføre et filmprojekt derude uden at forlade matriklen«, 
siger Peter Aalbæk Jensen. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Aved_re_vil_v_re_No_932077y.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><p>
Men er der så penge? Ikke nok endnu til at kunne konkurrere med regioner i 
Europa, som for længst har opdaget, at forretningen er god, indrømmer 
direktøren for Copenhagen Film Fund, Thomas Gammeltoft, der med støtte fra 
region Hovedstaden, Københavns Kommune og en række omegnskommuner for mindre 
midler skal forsøge at gøre det samme. Og regnestykket er enkelt, siger han: 
</p><p>
»Hver gang man putter en krone ind i en tv-serie eller en film, kommer der 
otte tilbage til kommunerne og landet«. 
</p><p>
Lige nu gælder det dog bare om at få nogle produktioner trukket til, så verden 
får øjnene op. 
</p><p>
»Vi har selv godt vidst, at vi har top kvalitet i crew og befinder os på et 
meget højt niveau teknisk. Men det har udlandet ikke været opmærksom på«, 
siger han. 
</p><p>
»Vi har nogle spydspidser udad til – talenter indenfor skuespil, fotografi og 
instruktion. Nu skal vi have resten af branchen med, og det kan vi, hvis vi 
får penge nok i det her system«. 
</p><h3>
I tidslommen 
</h3><p>
Himlen udgør hele den øverste halvdel af verden, da vi stiger ud af bilen. 
Hist og her perforeret af fuglefløjt. En spættes hakken høres et sted i 
nærheden. Lidt længere nede står æbletræer i blomst. Vi traver gennem 
travlheden i Anders Engelbrechts virksomhed, hvor der saves kulisser og 
museumsudstillinger. Forbi et stort skilt, hvor ordene »Valg 2015« er savet 
ud. Til hvilken tv-station får vi dog ikke at vide. 
</p><p>
På vej ud fra endnu en rundvisning – denne gang på makkerens 
lysudlejningsfirma – ser vi to mand læsse små, sorte sække med sand på en 
vogn. En lille nebensgechäft, hvor man udlejer sandsække – i dette tilfælde 
til Bakken, hvor de læsses på rutchebanen, så den kan prøvekøres med vægt, 
før nummeret gentages med kød og blod. 
</p><p>
Det er Anders Engelbrechts folk, der har bygget kulissen til den norske film 
’Tre døgn i april’. En verden vendt på vrangen, som står i den store, sorte 
hal som en konstruktion i nøgent træ. Den tyske ambassadørbolig i Oslo. Et 
illusionsnummer, der tydeligvis skal opleves indefra, hvorfor et sprosset 
vindue har fået lov at hænge ufærdigt hen – set herude fra den i denne 
verden underordnede virkelighed. 
</p><p><span class="img-contimg-fl-center"><img class="image inlineLightBox" src="http://multimedia.pol.dk/archive/00932/Aved_re_vil_v_re_No_932079y.jpg" alt="" border="0"/><span class="caption"><span class="f-img-caption">Foto: 
</span>Miriam Dalsgaard</span></span></p><p>
Indenfor hersker en mørk atmosfære af messing og maghogni. I 
ambassadørboligens hall består terrassogulvet ganske vist af linoleum lagt 
på spånplader, men effekten er virkelig nok. Også af den hvide skulptur af 
en diskuskaster foran trappen, som slår et elegant sving op på førstesalen. 
Og at det høje, slanke banner – knaldrødt – som hænger på væggen med sit 
sorte hagekors. 
</p><p>
Det er en tidslomme for blikket. Hyldet i en tynd dis. 
</p><p>
»Vi bruger røgen til at skabe dybde i billederne«, forklarer vores norske 
rundviser. 
</p><p>
»Ellers ser det ud, som om man er i et sportsstudie. Specielt med digitalt 
kamera«. 
</p><p>
Vinduerne herinde er tilført ælde med en gang lak. Rundt omkring på 
skriveborde står gamle, grønne skrivemaskiner. I et værelse holder en 
gammel, buttet barnevogn parkeret. I flettet peddigrør og med lysegul 
kaleche. Og ind imellem får vi øje på Jesper Christensen, som lister rundt 
og får noget tid til at gå. 
</p><p>
»Det blev hurtigt sådan et lidt hemmeligt projekt«, siger Anders Engelbrecht 
om sit og makkerens livsværk. 
</p><p>
»Vi gik bare og arbejdede på det. Få virksomheder hertil. Og løse opgaver. Og 
hvornår skal man gå ud og fortælle om det«, tilføjer han nærmest for sig 
selv. 
</p><p class=" bl-elem">
»Det blev så altså nu«. 
</p>	
</div>

</div></body></html>
