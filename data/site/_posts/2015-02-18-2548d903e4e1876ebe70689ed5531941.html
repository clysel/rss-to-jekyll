---
layout:     post
title: 	    "Beboere: Rolig stemning i Mjølnerparken trods mediestorm "
post_author:	    
post_date:	    Wed, 18 Feb 2015 06:38:59 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551135/beboere-rolig-stemning-i-mjoelnerparken-trods-mediestorm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Da Lars tirsdag morgen gik ned med skraldet fra sin lejlighed i Mjølnerparken 
på Nørrebro, var det første, han mødte, to politibetjente med 
maskinpistoler. 
</p><p>
»Så vågner man lige op. Men ellers var det en helt almindelig morgen, hvor 
folk skulle på arbejde og i skole«, fortæller den 24-årige 
antropologistuderende, som helst ikke vil have sit efternavn nævnt – og som 
i to omgange har boet i kvarteret. 
</p><p>
Det var her i Mjølnerparken, at den formodede gerningsmand bag angrebene og 
drabene ved Krudttønden og den jødiske synagoge lørdag eftermiddag gik ind i 
en opgang og skiftede tøj, inden han senere på aftenen fortsatte mod 
synagogen, og det var her i boligområdets gårde mellem de røde murstenshuse 
og legepladserne, at den 22-årige unge mand voksede op. 
</p><p><b class="ext-link">LÆS MERE </b><a class="embeddedlink" href="http://politiken.dk/indland/fokus_danmark/fokus_terror/ECE2550281/analyse-terror-mistaenkt-var-rundet-af-det-danske-samfund/">Analyse: Terror-mistænkt var rundet 
af det danske samfund</a></p><p>
Det var også her, at politiet søndag spærrede gård 2 af, gennemførte 
ransagninger og siden har patruljeret i Mjølnerparken bevæbnet med 
maskinpistoler. 
</p><p>
»Men bortset fra det er det sådan set ret fedt at bo her. Det er et broget 
kvarter, og det kan jeg godt lide«, siger Lars. 
</p><p>
I gård 2 bor også 20-årige Ahmed, der kommer gående med sin rygsæk på vej hjem 
fra ingeniørstudiet. Han var ikke hjemme søndag, da politiet var her, 
fortæller han, og den efterfølgende opmærksomhed fra journalister, medier og 
bevæbnet politi har været overvældende. 
</p><p>
»Det er lidt skræmmende i forhold til, at man lever sit almindelige liv her. 
Det har jo en vis effekt på omgivelserne og på dem, som ikke kender os«. 
</p><p>
En 16-årig fyr med tophue og en cigaret mellem fingrene blander sig. 
</p><p>
»Ja, hvis man for eksempel skal ud i et job. Det har altid været svært, hvis 
man har et indvandrernavn og kommer fra Mjølnerparken, men nu bliver det da 
endnu mere umuligt«, siger fyren, der præsenterer sig som Mohammed. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2549217/psykiater-om-mistaenkt-attentatmand-ingen-tegn-paa-alvorlig-psykisk-sygdom/">Psykiater om mistænkt 
attentatmand: Ingen tegn på alvorlig psykisk sygdom</a></p><p>
Det er også grunden til, at Ahmed ikke vil have sit efternavn med. Følelsen 
af, at man bliver mistænkt for et eller andet, fordi man bor i 
Mjølnerparken, er stærk. 
</p><div class="art-quote article-box">
<p class="quote"/>
<blockquote>
<p class="quote-txt">
Medierne har enorm indflydelse, og deres fokus på stedet her betyder, at de 
etniske danskere ude omkring måske vil se ned på det her sted
</p>
<p class="sender">
Ahmed, ingeniørstuderende 
</p>
</blockquote>
</div><p>
»Jeg er jo født og opvokset her«, siger han.</p><p>
»Det er vi alle«, indskyder Mohammed. 
</p><p>
Ahmed kendte den 22-årige formodede gerningsmand af udseende og blev 
overrasket, da han så ham på billeder i tv: »Det var meget uventet. Det, som 
er sket, er forfærdeligt, og jeg kan ikke få det til at hænge sammen. Det 
giver ingen mening«. 
</p><p>
Han føler, at folk altid har respekteret hinanden i bebyggelsen. Ved siden af 
sit studie driver Ahmed Danmarks største online lektiehjælp på Facebook, 
hvor folk kan hjælpe hinanden med opgaver. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2548480/loese-ender-spoergsmaalene-vi-mangler-svar-paa/">Løse ender: Spørgsmålene, vi 
mangler svar på</a></p><p>
»Jeg er sådan en, som altid har opfordret folk her til at tage en uddannelse, 
og jeg har aldrig haft problemer med drengene, som hænger ud herude«. 
</p><p>
Så lige nu er det mest offentlighedens indtryk af Mjølnerparken, han er 
bekymret for. 
</p><p>
»Medierne har enorm indflydelse, og deres fokus på stedet her betyder, at de 
etniske danskere ude omkring måske vil se ned på det her sted. Måske 
forstærkes deres fordomme, og måske kan det udvikle sig til noget andet. Der 
kan også ske en radikalisering på højrefløjen i Danmark. Det kan måske blive 
til had, og det er ikke den vej, vi skal«, siger han. 
</p><h3>
Vi må tilgive 
</h3><p>
Den antropologistuderende Lars kan ikke direkte mærke nogen ændringer i folks 
forhold til Mjølnerparken, men han kan også være nervøs for, at det sker. 
</p><p>
»Det er trods alt ikke, som om der er lagt en klam terrorhånd ned over 
kvarteret, men det er farligt at blæse hele situationen for meget op, fordi 
man lynhurtigt kommer til at skabe et skel mellem ’dem’ og ’os’«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2550785/saarede-betjente-er-alle-udskrevet/">Sårede betjente er alle 
udskrevet</a></p><p>
Den 20-årige studerende Jawad Ahmad Zahid fra en af de andre gårde kendte også 
den formodede gerningsmand af udseende. 
</p><div class="art-quote article-box">
<p class="quote"/>
<blockquote>
<p class="quote-txt">
Det er mærkeligt at tænke på, at vi måske har gynget sammen på et af 
stativerne engang. Han gik så sin vej, og jeg er studerende på universitetet
</p>
<p class="sender">
Jawad Ahmad Zahi, studerende 
</p>
</blockquote>
</div><p>
»Det er mærkeligt at tænke på, at vi måske har gynget sammen på et af 
stativerne engang. Han gik så sin vej, og jeg er studerende på 
universitetet«, siger han.</p><p>
Jawad Ahmad Zahid synes ikke, at Mjølnerparken skiller sig ud fra det øvrige 
Nørrebro i København. 
</p><p>
»Vi er almindelige danskere, men det er danskere, som måske har en baggrund, 
som skiller sig ud fra den almindelige danske baggrund, men det er mit 
barndomshjem, og det er ekstremt hyggeligt«, siger han. 
</p><p>
Han er chokeret over skyderierne og drabene i weekenden, men han vil også 
gerne videre nu.
</p><p>
»Det bedste er, at vi tilgiver. Det, som er sket, er forfærdeligt, men vi skal 
tilgive for vores egen skyld, så vi ikke giver plads til hadet. Var det ikke 
det, Norges statsminister sagde noget om efter drabene i Norge? Hvis en mand 
kan have så meget had i sig, så tænk på, hvor meget kærlighed vi kan skabe 
sammen«, siger han. 
</p><h3>
Pia Kjærsgaard fik ret 
</h3><p>
Også andre steder på Nørrebro har beboerne fundet ro. 
</p><p>
En central skikkelse i bandemiljøet omkring Blågårds Plads, som vil være 
anonym, vil godt sige til Politiken, at alle tager afstand fra weekendens 
skudangreb. 
</p><p><b class="ext-link">LÆS KRONIKEN </b><a class="embeddedlink" href="http://politiken.dk/debat/kroniken/ECE2550861/i-2011-moedte-jeg-gerningsmanden-i-mjoelnerparken/">Den forråede subkultur skaber 
grobund for terror</a></p><p>
»Det er jo en fuldstændig sindssyg handling. Vi er også danskere, og hvis det 
sker igen, kan det lige så godt være vores familiemedlemmer, som bliver 
ramt. Hvis vi hører om, at noget lignende er i gang, står vi sammen som 
danskere«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Der er ikke én muslim, som ikke synes, at de angreb er langt ude
</p>
<p class="sender">
33-årig forretningsdrivende på Nørrebro 
</p>
</blockquote>
</div><p>
En 33-årig forretningsdrivende, som heller ikke ønsker sit navn i avisen, 
siger:</p><p>
»Der er ikke én muslim, som ikke synes, at de angreb er langt ude. Pia 
Kjærsgaard har sagt, at det var et spørgsmål om tid, før det skete, og det 
havde hun jo så ret i«, siger han med sarkasme i stemmen. 
</p><p>
Men spillet om sammenhold ligger nu på DF’erens og de øvrige politikeres 
banehalvdel, mener han. 
</p><p>
»Stemningen på Nørrebro er rolig. Nørrebro vil ikke ændre sig. Jeg kan så 
frygte, at der kommer lovgivningsmæssige stramninger og flere beføjelser til 
PET. Måske en naturlig følge, men jeg håber bare ikke, at det bliver 
beføjelser, som de kan bruge, uden at der er sket noget«, siger han. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2550029/politi-overvejer-sigtelse-mod-26-aarig-for-hyldest-til-terrormistaenkt/">Politi overvejer sigtelse mod 
26-årig for hyldest til terrormistænkt</a></p><p>
Ude på gaden er 26-årige Nina Qittoora Vainø Lundstrøm på vej rundt med flyers 
om en demonstration, som hun har taget initiativ til, og som skal udgå 
tirsdag aften fra Svanevej netop på det sted, hvor den formodede 
gerningsmand blev skudt ned af politiet efter en længere menneskejagt gennem 
byen. 
</p><p>
Hun bor selv på Svanevej lige over for stedet. 
</p><p class=" bl-elem">
»Jeg er fra Horsens, og jeg har ikke boet her så længe, men jeg vil gerne være 
med til at markere sammenholdet. Det her skal ikke ende i en ’dem’ mod 
’os’-situation. Jeg vil ikke kunne klare så meget had på grund af en enkelt 
idiot«, siger hun. 
</p>	
</div>
</div></body></html>
