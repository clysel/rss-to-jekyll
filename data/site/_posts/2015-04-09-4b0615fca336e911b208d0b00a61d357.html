---
layout:     post
title: 	    "Rottefund lukker chokoladevirksomhed i Sønderjylland"
post_author:	    
post_date:	    Thu, 09 Apr 2015 21:32:27 +0200
post_site:	    politiken.dk 
post_link:	    http://politiken.dk/forbrugogliv/forbrug/tjekmad/ECE2622286/rottefund-lukker-chokoladevirksomhed-i-soenderjylland/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Medarbejdere fra Fødevarestyrelsen gjorde for nylig en bizar opdagelse, da de 
besøgte fødevarevirksomheden Alt Pack og virksomhedens ulovlige lager i 
Sønderjylland.
</p><p>
På paller med chokolade og andre sukkervarer, som virksomheden pakker og 
leverer til danske supermarkeder, var der omfattende spor efter rotter.
</p><p>
»Der var både rotteurin og rotteekskrementer på mange paller og i lokalerne«, 
siger pressemedarbejder Erik Jepsen fra Fødevarestyrelsen.
</p><p>
Det var særligt på det uregistrerede lager på Vestermarksvej i Aabenraa, at 
den var gal.
</p><p>
»Der var massive spor efter rotterne. Selve virksomheden, der ligger i 
Rødekro, har fået varer fra lageret, så begge steder er blevet lukket i 
dag«, siger Erik Jepsen til Ritzau.
</p><p>
Fødevarestyrelsen har påbudt Alt Pack at trække samtlige varer tilbage fra 
deres aftagere.
</p><p>
Torsdag aften er styrelsen desuden ved at undersøge, hvilke supermarkeder Alt 
Pack leverer til, og hvilke varer virksomheden mere præcist håndterer.
</p><p>
» Vi har været i kontakt med både Coop og Dansk Supermarked«, siger Erik 
Jepsen.
</p><p>
Han er dog ikke sikker på, at supermarkedskæderne modtager varer fra Alt Pack.
</p><p>
Det vil stå klart fredag, siger pressemedarbejderen.
</p><p>
Til den tid vil Fødevarestyrelsen også være klar med en nærmere vejledning 
til, hvordan kunder skal forholde sig, hvis de har fået varer fra Alt Pack 
med sig hjem fra supermarkedet.
</p><p>
Rotteekskrementer og især rotteurin er overordentligt smitsomt og kan give 
Weils sygdom.
</p><p class=" bl-elem">
Symptomerne er en influenzalignende tilstand med feber, hovedpine og 
muskelsmerter, og i værste tilfælde kan lever- og nyrefunktioner svigte.
</p>	
</div>

</div></body></html>
