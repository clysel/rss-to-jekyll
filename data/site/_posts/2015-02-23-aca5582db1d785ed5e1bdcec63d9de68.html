---
layout:     post
title: 	    "Magtdemonstration af FCM's guldfavoritter"
post_author:	    
post_date:	    Mon, 23 Feb 2015 21:42:48 +0100
post_site:	    politiken.dk 
post_link:	    http://politiken.dk/sport/fodbold/superligaen/ECE2560043/magtdemonstration-af-fcms-guldfavoritter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Superligaen</p>
<p class="last-res">Seneste kampe</p>
<p class="period">Stillingen</p>





</div>
<p>
FC Midtjyllands guldfavoritter lod sig ikke ryste af forfølgerne FC Københavns 
og Randers FC’s sikre sejre i forårspremieren og fastholder med 
3-0-hjemmesejren over OB forspringet på otte points ned til andenpladsen i 
Superligaen. 
</p><p>
MCH Arena i Herning er blevet en uindtagelig fæstning, hvor midtjyderne nu har 
fået maksimumpoint i 10 kampe på stribe. Mod et godt fightende gæstehold 
leverede topholdet en stærk præstation båret af stor vilje, hårdt arbejde og 
perioder med godt, varieret opspil. 
</p><p>
Og igen demonstrerede FCM enorm effektivitet i de offensive 
dødboldsituationer, hvor hjørnespark, frispark og indkast skaber masser af 
uro og chancer i modstanderfeltet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/superligaen/ECE2559227/fc-midtjylland-er-afhaengig-af-engelsk-rigmand/">FC Midtjylland er afhængig af 
engelsk rigmand</a></p><p>
Det var efter et indkast, at Sylvester Igboun, manden som en kinesisk klub 
ville købe for et par uger siden, sørgede for 1-0-scoringen, hans ottende i 
denne sæson. Den velspillende Jakob Poulsen lagde bolden ind i feltet, hvor 
Igboun perfekt timede både opspring og hovedstød, så Mads Toppel i OB-målet 
var chanceløs. 
</p><h3>
OB prøvede 
</h3><p>
OB’erne prøvede at ’spille med’ og ikke bare forsvare sig, og den unge 
kantspiller Mikkel Desler var meget initiativrig og energisk i højre side. 
Den store angriber-debutant Kenneth Zohore gav FCM-stopperen Jim Larsen 
problemer i nærkampene, hvor OB’eren brugte sin krop og kræfter godt. Zohore 
fik kæmpet sig fri til et skud, som ramte stolpen. Det var OB’s farligste 
forsøg – i øvrigt lige efter at Sylvester Igboun havde brændt en FCM-chance. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/superligaen/ECE2558466/selvtilliden-bobler-paa-heden-fcm-direktoer-foeler-sig-sikker-paa-guldet/">Selvtilliden bobler på Heden: 
FCM-direktør føler sig sikker på guldet</a></p><p>
Hjemmeholdet, med 250-kamp-jubilaren Kristian Bach Bak i en hovedrolle som 
indpisker, gav debut til målmand Johan Dahlin og Martin Pusic, som startede 
i front, hvor Morten ’Duncan’ Rasmussens (der kom ind efter 70 minutter) 
plejer at spille. Dahlin skulle ikke ud i mange store redninger, og Pusic 
måtte være tilfreds med at have leveret en fin arbejdsindsats. Den tidligere 
Esbjerg-angriber med ni superligascoringer i efteråret skal bruge tid på at 
finde sig tilrette blandt de nye medspillere og kom ikke til nævneværdige 
afslutninger. 
</p><p class=" bl-elem">
Pusic var med sine ryk at flytte rundt OB-forsvarerne, når der kom indlæg, og 
det fynske forsvar var uorganiseret, da Erik Sviatchenko hurtigt drejede 
rundt og bugserede bolden ind til 2-0. Så var de næste tre FCM-point i hus, 
men midtjyderne fortsatte angrebsivrigt og aggressivt og blev belønnet med 
3-0-hovedstødsmålet, som Morten ’Duncan’ Rasmussen sørgede for. 
</p>	
</div>
</div></body></html>
