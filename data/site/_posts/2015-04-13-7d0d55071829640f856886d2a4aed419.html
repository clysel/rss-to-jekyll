---
layout:     post
title: 	    "Det er forbudt at lave ‘upassende memes’ i Rusland"
post_author:	    Martin Bernth
post_date:	    Mon, 13 Apr 2015 13:21:54 +0000
post_site:	    www.version2.dk 
post_link:	    http://www.version2.dk/artikel/det-er-forbudt-lave-upassende-memes-i-rusland-140026?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Efter en dom, der gav en russisk sanger medhold i en klage over et kultursites brug af hans billede til en række grove vittigheder, blev det russiske mediagentur, der kaldes Roskomnadzor, bedt om at genopfriske reglerne for i Rusland omkring offentliggørelse af memes. <a href="http://www.washingtonpost.com/news/the-intersect/wp/2015/04/10/russia-just-made-a-ton-of-internet-memes-illegal/">Det skriver Washington Post.</a></p>

<p>I en efterfølgende pressemeddelelse fra agenturet lød det, at brugen af billeder af berømtheder i forbindelse med eksempelvis memes er i strid med lovene omkring privatliv og skader rygtet og æren hos den virksomhed eller offentlige figur, der portrætteres.</p>

<p>Dermed er internet-memes dømt ulovlige, hvis ikke de afspejler ‘den sande personlighed’ bag det ansigt, de forsøger at gøre sig morsomme over.</p>

<p>Roskomnadzor er berygtet for ikke at være bange for at gribe til censur af internettet, da det allerede tilbage i 2012 iværksatte en landsdækkende blokade af 180 websites, som agenturet mente var imod russiske interesser.</p>

<p>Berømtheder skal dog selv indsende en klage til agenturet, hvis de ønsker et anstødeligt meme fjernet eller retsforfulgt. Det forlyder ikke om myndigheden nu får travlt med at fjerne de talrige memes, der eksisterer af Vladimir Putin, som er blandt de mest populære skikkelser at lave memes over.</p>
  </section>

      </div></body></html>
