---
layout:     post
title: 	    "Højdramatisk klassiker leverede klassemål og et rødt kort til det store ikon"
post_author:	    
post_date:	    Sun, 22 Mar 2015 16:46:12 +0100
post_site:	    politiken.dk 
post_link:	    http://politiken.dk/sport/fodbold/premierleague/ECE2599228/hoejdramatisk-klassiker-leverede-klassemaal-og-et-roedt-kort-til-det-store-ikon/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">Premier League</p>
<p class="last-res">Seneste kampe</p>
<p class="period">Stillingen</p>





</div>
<p>
Det 192. rivalopgør mellem Liverpool og Manchester United vil blive husket for 
masser af dramatik og en spektakulær scoring. 
</p><p>
I Uniteds 2-1-sejr på Anfield scorede Juan Mata to gange for gæsterne og 
særligt 2-0-målet – en mellemting mellem en helflugter og et saksespark – 
blev udført til perfektion og var en ren fryd for fodboldøjet. 
</p><p>
Mellem spanierens to mål så Liverpool-ikonet Steven Gerrard rødt efter sin 
entre bare 45 sekunder inde i den højdramatiske 2. halvleg. 
Liverpool-anføreren trådte ned på Ander Herreras læg og dommer Martin 
Atkinson trak uden at tøve det røde kort frem. 
</p><h3>
United trækker fra i rotteræset 
</h3><p>
Daniel Sturridge reducerede med den første afslutning indenfor målrammen for 
hjemmeholdet, der pressede på for en udligning, men efter sidste fløjt altså 
måtte sande, at United nu er fem point foran i Premier League-kampen om en 
plads i næste sæsons Champions League. 
</p><p class=" bl-elem">
Wayne Rooney brændte et straffespark i tillægstiden, inden Martin Skrtel slap 
af sted med en svinestreg på United-keeper David De Gea i klassikeren, der 
var fuld af tempo, nærkontakt og underholdning. 
</p>	
</div>
</div></body></html>
