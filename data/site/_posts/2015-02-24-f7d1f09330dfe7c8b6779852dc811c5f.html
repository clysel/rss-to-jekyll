---
layout:     post
title: 	    "Højenergisk danseoriginal fra Fremtidsøerne indtager Vega"
post_author:	    
post_date:	    Tue, 24 Feb 2015 11:09:22 +0100
post_site:	    politiken.dk 
post_link:	    http://politiken.dk/ibyen/koncert/ECE2560566/hoejenergisk-danseoriginal-fra-fremtidsoeerne-indtager-vega/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p id="ib-606519"/><p/><p>
Pop Revo i Aarhus har haft dem. Roskilde Festival har haft dem. Og nu er turen 
endelig kommet til København. 
</p><p>
Den synthpop-baserede trio Future islands fra Baltimore har, efter en håndfuld 
år som <i>underdogs</i> på den amerikanske musikscene, langt om længe 
slået deres navn fast som et band, der i den grad er værd at holde øje med. 
</p><p>
Og helt sikkert et band, der er værd at tage til koncert med. 
</p><p>
Med albummet 'Singles', der for øvrigt er produceret i samarbejde med Chris 
Coady (Beach House, TV On The Radio og Grizzly Bear), i baghånden, er der 
lagt op til en veritabel fest i Vega, når bandet med sanger Samuel T. 
Herring i front indtager scenen med synths fra 80'erne, new wave-bas og 
hårdtslående trommer. 
</p><p>
Det store gennembrud skete efter en nu legendarisk optræden på amerikansk tv 
hos David Letterman. Her spillede Future Islands nummeret 'Seasons (Waiting 
On You)', mens en sortklædt, højenergisk, growlende Herring stilsikkert og 
karismatisk dansede rundt på scenen. 
</p><p>
Optagelserne fra showet blev et viralt hit, og i kølvandet på titusindvis af 
delinger blev bandet langt om længe 'opdaget' af den brede befolkning. »<i>How 
about that</i>« sagde Letterman, da han rystede Samuel Herrings hånd efter 
optrædenen - tydeligt imponeret. 
</p><p><b class="ext-link">SE VIDEOEN:</b><a href="https://www.youtube.com/watch?v=1Ee4bfu_t3c">Future 
Islands optræder hos David Letterman</a> (<i>eksternt link</i>) 
</p><p>
Politikens anmelder Simon Lund gav Future Islands' koncert på Roskilde 
Festival 2014 hele fem hjerter. 
</p><p><b class="ext-link">LÆS ANMELDELSEN</b><a class="embeddedlink" href="http://politiken.dk/kultur/musik/roskildefestival/roskildeanmeldelser/ECE2335349/karismatisk-forsanger-gav-en-live-oplevelse-af-en-anden-verden/">Karismatisk forsanger gav en 
live-oplevelse af en anden verden </a></p><p>
Og nu får vi 16. august i Vega så mulighed for at se, om bandet kan levere en 
lignende kraftpræstation. 
</p><p class=" bl-elem">
Billetsalget starter i morgen 25. februar kl. 10 via <a href="http://www.billetnet.dk/event/VES1608X?language=da-dk&amp;camefrom=vegadk&amp;brand=dk_vega">Billetnet</a> 
(<i>eksternt link</i>). 
</p><p class="art-ext-other">

</p>	
</div>
</div></body></html>
