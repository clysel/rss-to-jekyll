---
layout:     post
title: 	    "Robotterne kommer: De vil ændre dit job og dit liv"
post_author:	    
post_date:	    Fri, 27 Feb 2015 06:06:19 +0100
post_site:	    politiken.dk 
post_link:	    http://politiken.dk/oekonomi/dkoekonomi/ECE2561451/robotterne-kommer-de-vil-aendre-dit-job-og-dit-liv/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Du har ikke nødvendigvis grund til panik, hvis du kommer kørende på motorvej 
A9 i Bayern og pludselig ser en bil uden fører. 
</p><p>
Det er såmænd bare fremtiden, der kommer drønende. Og du kan lige så godt 
hilse. For den bliver svær at undgå. 
</p><p>
Tyskland er nemlig et af flere lande, der disker op med nye ambitioner for 
fremtidens industriproduktion. På motorvejen i Bayern har regeringen for 
eksempel sat gang i et forsøg, som skal digitalisere bilerne i en grad, så 
de ikke bare kan kommunikere med vejen og hinanden, men også på sigt køre 
helt selv. 
</p><div class="art-fakta article-box">
<h4 class="">
Fremtidens produktion</h4>
<div class="fakta-body" data-buildingblock="embedded_factboxlink">
<p><b>I dag</b> stimler eksperter og erhvervsliv sammen til en konference for at 
diskutere, hvordan Danmark fremtidssikrer den produktion, der blandt andet 
skal være med til at finansiere velfærden. 
</p><p><b>Konferencen</b> er en del af arbejdet i det produktionspanel, som Erhvervs- 
og Vækstministerie har nedsat til at komme med en stribe anbefalinger til 
initiativer, der kan styrke Danmark som attraktivt produktionsland. 
</p><p class=" bl-elem"><b>De overordnede mål </b>i regeringens strategi er dog lagt fast: At 
udnytte de nye muligheder i avanceret produktion samt skabe grundlang for 
vækst hos flere nye og mindre virksomheder. 
</p>
</div>
</div><p/><p>
Projektet skal fremtidssikre de mange jobs i landets jobtunge bilindustri, som 
skal gøres »verdensførende«, siger transportminister Alexander Dobrindt. Men 
det handler også om at spille tyskerne endnu mere ind på den digitale 
banehalvdel, der domineres af amerikanerne. 
</p><p>
»Vi skal væbne os mod monopoliseringen af data. Vi skal skabe vores egen 
digitale suverænitet, uafhængig af Amerika og Asien«, sagde Alexander 
Dobrindt i sidste måned til avisen Frankfurter Allgemeine. 
</p><p><b>OECD: Forbered jer på forandringer </b></p><p>
De førerløse biler i den sydtyske delstat er bare ét led i en bred teknologisk 
bølge, der er godt i gang med at skylle ind over verdenen, og som på sin vej 
laver godt og grundigt om på landskabet. 
</p><p>
»Det vil ændre vores økonomi, ændre forretninger, ændre vores jobs og ændre 
vores personlige liv«, siger økonom Dirk Pilat fra den internationale 
samarbejdsorganisation OECD, hvor han er vicedirektør for videnskab, 
teknologi og innovation. 
</p><p>
I dag gæster han København for at deltage i en konference arrangeret af det 
produktionspanel, som regeringen har sat til at undersøge mulighederne for 
avanceret produktion i Danmark. 
</p><p>
»Det er vigtigt at forstå, hvad der kommer til at ske, så man i tide kan lave 
de rigtige politikker til at tage sig af dem. Der vil være en enorm 
teknologisk udvikling, som vil betyde, at nogle virksomheder vil vokse, 
nogle forsvinde og andre komme til. Det samme gælder for arbejdspladserne. 
Vi kan allerede se, hvordan flere skifter job, og den udvikling vil efter 
alt at dømme eskalere. Udviklingen kan også føre til færre arbejdstimer«, 
siger Dirk Pilat. 
</p><p><b class="ext-link">LÆS MERE </b><a class="embeddedlink" href="http://politiken.dk/oekonomi/arbejdsmarked/ECE2446741/robotter-og-ny-teknik-truer-730000-jobs/">Robotter og ny teknik truer 730.000 
jobs</a></p><p>
Det er også erkendelsen hos politikerne i en stribe OECD-lande. 
</p><p>
I Tyskland begrænser satsningen sig ikke til selvkørende biler. Som led i en 
højteknologisk strategi taler regeringen om Industrie 4.0, der bygger på 
ideen om, at ikke mindst en udvidet brug af internettet fører os godt på vej 
mod en fjerde industriel revolution. 
</p><p>
Det kan måske lyde lidt overdrevet. Ikke desto mindre er det allerede 
virkelighed, mener Dirk Pilat. 
</p><p>
»De tidligere industrielle revolutioner har primært handlet om én stor 
teknologi: dampmaskinen eller elektricitet for eksempel. I dag er det en 
kombination af mange forskellige teknologier, der har fundet indpas eller er 
ved at finde indpas«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
Hvis de danske virksomheder ikke rykker, vil de i løbet af kort tid tabe på 
konkurrenceevnen
</p>
<p class="sender">
Esben Østergaard, direktør i Universal Robots 
</p>
</blockquote>
</div><p/><p>
Der er tale om en stribe informations- og kommunikationsteknologier, der kort 
fortalt gør produktionen mere højteknologisk. 
</p><p>
I sig selv er eksempelvis robotter intet nyt. Selve ordet henføres ofte til et 
teaterstykket ’R.U.R.’ i science fiction-genren lavet af tjekken Josef Capek 
i 1921. Men ikke mindst internettet er med til at gøre robotterne mere 
avancerede end tidligere. 
</p><p>
Et eksempel er såkaldte smart factories som hos den tyske kemikalievirksomhed 
Basf i Kaiserslautern. Her kan maskinerne selv finde frem til den rigtige 
form for sæbe, duft, flaske og label, når blot et konkret produktet er 
blevet bestilt. 
</p><p><b class="ext-link">LÆS MERE</b><a class="embeddedlink" href="http://politiken.dk/magasinet/feature/ECE2172327/big-data-vil-vende-op-og-ned-paa-din-verden/">Big data vil vende op og ned på din 
verden</a></p><p>
I Storbritannien har regeringen også fået øjnene op for udviklingen og anlagt 
en ny strategi for industrien, der blandt andet går ud på at gøre landet til 
verdensførende inden for big data, hvor store mængder elektroniske data 
samles, organiseres og ikke mindst udnyttes til ny viden. 
</p><p><b>Made in America, Again </b></p><p>
I USA satser regeringen også stort på at fastholde og udvikle produktionen 
hjemme. Stigende lønninger i Kina, nye muligheder for automatisering og en 
svag dollar er en af årsagerne til, at mange med hentydning til tidligere 
tiders storhed nu taler om begrebet Made in America, Again. 
</p><p>
En del af amerikanernes strategi er at øge antallet af arbejdstagere med de 
rigtige kompetencer. Og det er vigtigt, mener Dirk Pilat. 
</p><p>
»Den type arbejdspladser, der vil blive påvirket, er mere omfattende end 
hidtil. Historisk er vi gået fra et samfund med mange arbejdspladser i 
landbruget til industri og siden til et større fokus på service. Nu står 
serviceindustrien for skud. Der er flere opgaver, som på grund af den 
teknologiske udvikling kan automatiseres«, siger han. 
</p><p><i class=" bl-elem">Skal vi være bange for udviklingen?</i></p><p>
»Meget afhænger af, hvorvidt vi vil være i stand til at tilpasse os 
udviklingen. Danmark er en åben lille økonomi, og jeg tror, at den slags 
lande er mere fleksible i forhold til at tilpasse sig. Et land som Danmark, 
tror jeg, står i en god udgangsposition«, siger Dirk Pilat. 
</p><p><b>Robot-virksomhed: Danmark skal oppe sig</b></p><p>
I Danmark er en af de største teknologisucceser virksomheden Universal Robots 
lidt uden for Odense, hvor ventemusikken i telefonen er ’The Robots’ med 
tyske Kraftwerk. 
</p><p>
»We are programmed just to do, anything you want us to«, lyder det i 
telefonen, inden man kommer igennem til teknologichef Esben Østergaard. 
</p><p>
Med en ph.d. i robotteknologi fra Syddansk Universitet fremstår han som et 
godt eksempel på, hvordan samfundet kan satse på et område, som senere 
skaber værdi. Men den globale konkurrence er benhård, påpeger han. 
</p><p>
Universal Robots har netop åbnet et kontor i Singapore for at vokse i Asien. 
Her har Kina truffet en politisk beslutning om, at landet ikke længere bare 
vil være leverandør af lavprisprodukter, men i stedet producere mere 
kvalitet til eksport og deres egen middelklasse. 
</p><p class=" bl-elem">
»Hvis de danske virksomheder ikke rykker, vil de i løbet af kort tid tabe på 
konkurrenceevnen. Jeg har besøgt en fabrik i Kina med 75.000 ansatte. Her 
var ambitionen at skære 25.000 væk. Altså en tredjedel«, siger Esben 
Østergaard. 
</p>	
</div>
</div></body></html>
