---
layout:     post
title: 	    "Københavns Lufthavns omlægning af indenrigstrafik møder kritik"
post_author:	    
post_date:	    Sat, 02 May 2015 20:15:28 +0200
post_site:	    politiken.dk 
post_link:	    http://politiken.dk/rejser/nyheder/ECE2649719/koebenhavns-lufthavns-omlaegning-af-indenrigstrafik-moeder-kritik/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Overgangen til en ny model for indenrigstrafik i Kastrup er ikke gået helt så 
glat, som lufthavnen havde ønsket. 
</p><p>
Den tidligere indenrigsterminal er lukket, og al trafik er derfor flyttet over 
i Terminal 1 og 2. Noget tyder på, at det ekstra tilskud af rejsende 
forårsager længere ventetider ved bagagedrop og sikkerhedskontrol. 
</p><p>
Det fremgår af en række artikler på nyhedstjenesten <a class=" bl-elem" href="http://www.check-in.dk//" target="_blank">check-in.dk.</a></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2599142/efter-lukning-af-indenrigsterminal-kun-t-af-fire-selskaber-haever-billetpris/">Efter lukning af 
indenrigsterminal: Kun ét af fire selskaber hæver billetpris </a></p><p>
Senest har flyselskabet DAT, Danish Air Transport, besluttet at hæve 
billetprisen på ruten fra København til Bornholm med 50 kroner. Årsagen er, 
at det øgede besvær i bl.a. sikkerhedskontrollen, betyder, at den forventede 
vækst flader ud. 
</p><h3>
Holder ikke på lovet placering 
</h3><p>
DAT’s fly kan heller ikke som lovet af lufthavnen altid parkere tæt ved 
lufthavnens hovedbygning. I nogle tilfælde har flyene holdt næsten helt ovre 
ved det gamle indenrigsområde, hvilket giver en lang gåtur for passagererne. 
</p><p>
Lufthavnen mener ikke, at der er tale om længere ventetider i 
sikkerhedskontrollen. 
</p><p>
»Da vi kørte Terminal 1 (indenrigsgården, red.) som en selvstændig operation 
havde vi også ventetider på mellem 15-20 minutter i 
spidsbelastningsperioder, så det er ikke ventetiderne, der har ændret sig. 
Derfor er kritikken af vores sikkerhedskontrol forfejlet«, siger lufthavnens 
pressechef, Søren Hedegaard Nielsen, til check-in.dk 
</p><h3>
Ny målemetode i sikkerhedskontrol 
</h3><p>
Lufthavnen arbejder på at indføre en ny målemetode for ventetiden i 
sikkerhedskontrollen, men afviser, at det er sat i værk på grund af den 
aktuelle kritik. 
</p><p class=" bl-elem">
Ændringerne i indenrigsgården er kommet i stand efter ønsker fra SAS og 
Norwegian, der er de to største flyselskaber i lufthavnen. 
</p>	
</div>

</div></body></html>
