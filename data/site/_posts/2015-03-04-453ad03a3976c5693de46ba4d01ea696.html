---
layout:     post
title: 	    "Rio er det store mål for dansk badmintons mest hotte navn"
post_author:	    
post_date:	    Wed, 04 Mar 2015 08:43:29 +0100
post_site:	    politiken.dk 
post_link:	    http://politiken.dk/sport/ECE2572404/rio-er-det-store-maal-for-dansk-badmintons-mest-hotte-navn/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mads Pieler Kolding er det varme navn i dansk badminton netop nu. Den 203 
centimeter høje doublespiller vandt to rækker i den forgangne uges German 
Open med henholdsvis Mads Conrad-Petersen og Kamilla Rytter Juhl som 
makkere, så det er med masser af selvtillid i ketsjertasken, at han i dag 
tager fat på den traditionsrige All England-turnering i Birmingham. 
</p><p>
Især den anden sejr i træk over verdensranglistens nr. 2, landsmændene Joachim 
Fischer Nielsen og Christinna Pedersen, som også blev slået i DM-finalen, 
vækker optimisme. Mads Pieler Kolding er ikke i tvivl om, hvad opskriften på 
den seneste tids succes har været. 
</p><p>
»Vi tror på det, vi gør. Vi har fundet ud af, hvordan vi skal spille, og hvad 
der gør os gode, og så handler det bare om at fortsætte og blive ved med at 
tro på sig selv«, siger Mads Pieler Kolding. 
</p><p>
Han tør ikke umiddelbart spå om chancerne i All England-turneringen, men 
mener, at samarbejdet med Kamilla Rytter Juhl nærmer sig det absolutte 
topniveau. 
</p><div class="art-fakta article-box">
<h4 class="">
All england </h4>
<h5>
<b>Danskere i 1. runde</b></h5>
<div class="fakta-body" data-buildingblock="embedded_factboxlink">
<p><b>Herresingle: </b>Wong Wing Ki Vincent (Hkg)-Viktor Axelsen (8), Sho Sasaki 
(Jap)-Hans-Kristian Vittinghus (7), Ng Ka Long Angus (Hkg)-Jan Ø. Jørgensen 
(2) 
</p><p><b>Damesingle:</b> Line Kjærsfeldt-Wang Shixian (Kina, 2). 
</p><p><b>Herredouble: </b>Ivanov/Sozonov (Rus)- Mathias Boe/Carsten Mogensen (2), 
Kim Astrup/Anders Skaarup Rasmussen-Endo/Hayakawa (Jap, 5) Lee/Yoo (Kor, 
1)-Mads Conrad Petersen/Mads Pieler Kolding. 
</p><p><b>Damedouble:</b> Bolotova/Kosetskaya (Rus)-Christinna Pedersen/Kamilla 
Rytter Juhl (4), Lena Grebak/Maria Helsbøl-Go Ah Ra/Yoo Hae Won, Sydkorea
</p><p class=" bl-elem"><b>Mixed double:</b> Ng/Alex Bruce (Can)- Mads Pieler Kolding/Kamilla Rytter 
Juhl, Arends/Priek (Hol)-Joachim Fischer/Christinna Pedersen (2), Mathias 
Christensen/Lena Grebak- Lu Kai/Huang Yaqiong, Kina
</p>
</div>
</div><p>
»Vi var også i god form sidste år, men vi har rykket os rigtig meget siden. Vi 
har været gode længe, og vi lykkes med meget for tiden. Vi er blevet meget 
mere stabile, og nu handler det om at gøre sig gældende på højeste niveau«, 
siger Mads Pieler Kolding. </p><h3>
Rio er det store mål 
</h3><p>
Mads Pieler Kolding og Kamilla Rytter Juhl er med i den trup, som er udtaget 
til OL i Rio de Janeiro i 2016. Det danske par går da også benhårdt efter at 
sikre sig en plads i flyet til Brasilien. <br/><br/>
»Vi skal kvalificere os til OL. Det er det, vi går efter, og vi tror på, at 
det kan lade sig gøre«. <br/><br/>
Før billetten kan bookes, skal det danske par dog kvalificere sig til 
turneringen. Derfor handler det for det danske par om at skrabe så mange 
ranglistepoint sammen som muligt, inden kvalifikationen går i gang til maj, 
for på den måde at være bedst muligt rustet til den nødvendige pointhøst. 
</p><p class=" bl-elem"><b class="ext-link">LIVE</b><a target="_blank" href="http://www.tournamentsoftware.com/sport/matches.aspx?id=359F5D4F-9DEC-4974-A40E-9009DEE332F8">Følg 
udviklingen i All England her </a>(eksternt link)<br/><br/>
Alligevel stresser Mads Pieler Kolding ikke, hvis det bliver til en skuffelse 
ved det forestående All England. <br/><br/>
»Der kommer mange turneringer inden OL-kvallen, som kommer til at tælle, så 
der er mange point at spille om. Så hvis den her glipper, har vi flere 
chancer«, siger han inden den umiddelbart overkommelige opgave mod 
canadierne Tony Ng og Alex Bruce i 1. runde. Vanskeligere ser det ud i 
herredouble mod de topseedede koreanere Lee Yong Dae og Yoo Yeon Seong. 
</p>	
</div>
</div></body></html>
