---
layout:     post
title: 	    "IDA: Ny dronerapport kan hjælpe droner ind i erhvervslivet"
post_author:	    Magnus Boye
post_date:	    Fri, 17 Apr 2015 13:09:18 +0000
post_site:	    ing.dk 
post_link:	    http://ing.dk/artikel/ida-ny-dronerapport-kan-hjaelpe-droner-ind-i-erhvervslivet-175518
---
<html><body><div><section class="body">
			<p>Reglerne om droner skal være mere erhvervsvenlige. Sådan lyder et af budskaberne i en ny rapport fra en arbejdsgruppe på tværs af en række ministerier. Og den anbefaling bakker formanden for Ingeniørforeningens Ehvervs- og Vækstudvalg, Cornelius Olesen, op om:</p>
			<p>»Mangel på en klar lovgivning – og i øvrigt også tekniske standarder – har hidtil været en barriere for, at virksomhederne for alvor investerer i udvikling og brug af droner,« lyder det fra Cornelius Olesen i en pressemeddelelse.</p>
			<p>Den nye dronerapport anbefaler ifølge <a href="http://jyllands-posten.dk/indland/ECE7634588/Ingeni%C3%83%C6%92%C3%82%C2%B8rforeningen-Drone-rapport-peger-i-rigtig-retning/">Jyllands-Posten</a> blandt andet, at dronerne udstyres med nummerplader. På linje med kørekortsregistret skal dronerne være optegnet i en database, så politiet og Trafikstyrelsen kan finde dronens pilot.</p>
			<h2>Kræver ændring i luftfartsloven</h2>
			<p>Rapporten understreger, at reglerne skal gøre det nemmere for erhvervslivet at bruge dronerne. Og det er et skridt i den rigtige retning, mener Cornelius Olesen.</p>
			<p>»Det her er en oplagt startbane til at få de kommercielle perspektiver, der knytter sig til erhvervsmæssig brug af droner, i luften,« siger Cornelius Olesen i meddelelsen.</p>
			<p>Formanden ser et kæmpe potentiale i at udstyre erhvervslivet med droner og håber, at politikerne vil tage godt i mod rapportens anbefalinger – og ikke lade lovarbejdet trække ud, understreger han.</p>
			<p>Rapportens anbefalinger, der er udarbejdet i et samarbejde mellem Erhvervs- og Vækstministeriet, Justitsministeriet og Forsvarsministeriet, vil kræve en ændring af luftfartsloven, og det kan regeringen første fremsætte forslag om efter sommerferien.</p>
		</section>
		  </div></body></html>
