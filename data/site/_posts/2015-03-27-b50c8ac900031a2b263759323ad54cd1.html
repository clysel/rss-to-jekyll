---
layout:     post
title: 	    "Klassikerkonge sat ud af spillet med brud på ryggen"
post_author:	    
post_date:	    Fri, 27 Mar 2015 18:03:56 +0100
post_site:	    politiken.dk 
post_link:	    http://politiken.dk/sport/cykling/ECE2607863/klassikerkonge-sat-ud-af-spillet-med-brud-paa-ryggen/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Med brud på to hvirvler i den nederste del af ryggen sluttede ikke alene 
deltagelsen i WorldTour-løbet E3 Harelbeke, men også den resterende del af 
forårssatsningen for det seneste tiårs dominerende schweiziske 
klassikerkonge Fabianb Cancellara (Trek).
</p><p>
Allerede efter 40 km af dagens styrkeprøve involveredes Cancellara i et større 
styrt, som sendte adskillige ryttere på hospitalet.
</p><p>
Den 34-årige Cancellara forsøgte at fortsætte, men måtte hurtigt erkrende, at 
smerterne var for voldsomme til, at det kunne lade sig gøre.
</p><h3>
Røntgenbilleder bekræftede de bange anelser
</h3><p>
Allerede da han stod af cyklen og steg ind i Trek-mandskabetsd servicebil, 
konstaterede schweizeren, at foråret nu var forbi for hans vedkommende, og 
desværre bekræftede den efterfølgende undersøgelse på hospitalet i Waregem, 
at hans umiddelbare vurdering var korrekt.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2598791/legenden-merckx-hylder-tilbagevenden-til-historisk-kulisse/">Legenden Merckx hylder 
tilbagevenden til historisk kulisse</a></p><p>
Røntgenbillederne afslørede to mindre frakturer på ryghvirvlerne, og dermed 
tvinges Cancellara nu til en længere pause. Han er således ude af stand til 
at forsvare sidste års triumf i Flandern Rundt 5. april, ligesom det heller 
ikke bliver muligt for ham at følge sine stolte traditioner i Paris-Roubaix 
op ugen efter.
</p><p>
I 2013 sejrede Cancellara i begge de prestigemættede brostensklassikere, og 
sidste år var han også med helt fremme i Paris-Roubaix, men måtte tage til 
takke med tredjepladsen.
</p><h3>
Boonen også uyde af billedet i læøngere tid
</h3><p>
Med schweizerens ufrivillige farvel er to af de betydende forårsudfordringers 
sædvanligvis mest markante skikkelser ude af billedet, efter at belgieren 
Tom Boonen i begyndelsen af denne måned måtte udgå på 1. etape af Paris-Nice 
efter et styrt.
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2598373/farer-lurer-paa-favoritterne-i-foerste-svaere-foraarseksamen/">Farer lurer på favoritterne i 
første svære forårseksamen</a></p><p class=" bl-elem">
Her beskadigede Boonen, der i 2012 kom Cancellara i forkøbet ved at vinde både 
Flandern Rundt og Paris-Roubaix, ledbåndene i den ene skulder så alvorligt, 
at han måtte gennem en operation og ligeledes er sat ud af spillet i længere 
tid.
</p>	
</div>
</div></body></html>
