---
layout:     post
title: 	    "Brugt børnetøj hitter"
post_author:	    
post_date:	    Tue, 17 Feb 2015 11:31:39 +0100
post_site:	    politiken.dk 
post_link:	    http://politiken.dk/forbrugogliv/forbrug/ECE2544664/brugt-boernetoej-hitter/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvorfor købe nyt børnetøj, når der findes masser godt brugt på nettet? Sådan 
synes flere og flere forældre at tænke.
</p><p>
Salget af brugt børnetøj er steget kraftigt inden for de seneste år, lyder det 
fra både online tøjportaler og genbrugsbutikker. 
</p><p>
»Sidste år steg salget af børnetøj med 18 procent, og det er en stigning, der 
ligger væsentligt over gennemsnittet af det generelle salg. Børnetøj udgør i 
dag en tredjedel af al vores aktivitet«, fortæller Rasmus Engel, 
kommunikationschef hos den danske tøjportal Trendsales, der især private 
køber og sælger brugt til hinanden. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/ECE2529644/du-bliver-lykkeligere-hvis-du-sorterer-dit-affald/">Du bliver lykkeligere, hvis du 
sorterer dit affald</a></p><p>
Også DBA (tidligere Den Blå Avis, red.) melder om en markant stigning i 
efterspørgslen af brugt børnetøj. Her har man det sidste år oplevet en 
stigning på over 40 procent i antallet af annoncer, der bliver oprettet 
inden for kategorien. 
</p><p>
»Det er især de lidt dyrere ting som flyverdragter og mærkevarer, der er rift 
om. Ting, som er dyrere at erhverve sig fra ny, og som du ikke når at slide, 
før børnene er vokset fra det. Men vi oplever også en tendens til, at folk 
sælger en hel ”kollektion” på én gang, det kan for eksempel være en kasse 
fyldt med pigetøj i str. 4 år«, siger Sofie Folden Lund, 
kommunikationsansvarlig hos DBA. 
</p><p>
Det er ikke kun de online netbutikker, der oplever en stigende efterspørgsel. 
Også Mødrehjælpen melder om fremgang i salget af brugt børnetøj i alle deres 
24 butikker. Samtidig popper forskellige dele-initiativer op på nettet. 
</p><p>
For eksempel har designeren Vigga Svensson, som stod bag det nu lukkede 
børnetøjsmærke Katvig, netop lanceret en webtjeneste, hvor nybagte forældre 
kan abonnere på brugt børnetøj. Ideen er, at babyer vokser så hurtigt ud af 
tøjet, at flere familier lige så godt kan få glæde af det. Så når poden er 
blevet for stor til sparkedragterne, sender man dem tilbage til firmaet og 
modtager straks en pakke med tøj i den næste størrelse. 
</p><h3>
Genbrugstøj er in 
</h3><p>
At brugt børnetøj er populært, har især de danske online portaler en andel i. 
Bekvemmeligheden ved at handle på nettet er nemlig en af årsagerne til, at 
genbrugstøj til børn er blevet et hit, mener Helle Lundsgaard, 
livsstilsekspert og kommunikationsrådgiver hos Drømmefabrikken. 
</p><p>
»Genbrug har været en stigende tendens inden for tøj generelt i mange år, og 
tendensen har været godt hjulpet på vej af finanskrisen. Men 
tilgængeligheden på nettet har gjort, at brugt børnetøj er mere populært end 
nogensinde før. Tidligere har mødre skullet gebærde sig rundt med en stor 
barnevogn i forskellige genbrugsbutikker, men i dag kan de let shoppe 
derhjemme på nettet. Vi ved fra undersøgelser, at gravide er nogle af dem, 
der er allermest på nettet. De bruger nettet til at researche og gøre sig 
klar til at få et barn. Og så er det jo let at fortsætte«, siger Helle 
Lundsgaard. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/forbrug/ECE2440666/katvigs-mor-lancerer-brugt-babytoej-i-abonnement/">Katvigs mor lancerer brugt 
babytøj i abonnement</a></p><p>
Den udvikling oplever man også hos Trendsales. Her er det især 
førstegangsmødre, der er årsagen til den store vækst. 
</p><p>
»Inden for de seneste to år har vi oplevet en stigning i antallet af 
førstegangsmødre, der opretter sig som nye brugere. Det er kvinder, der ikke 
har været brugere før, men så begynder at handle hos os, når de har brug for 
børnetøj«, siger Rasmus Engel. 
</p><h3>
Mere miljøbevidste 
</h3><p>
Selvom det især er de produkter, hvor der er mange penge at spare, der er 
populære, så er det ikke kun prisbevidsthed, der er forklaringen på, at 
flere og flere vælger at købe genbrugstøj. 
</p><p>
»Vi er en periode, hvor forbrugerne handler samvittighedsfuldt. Efter en lang 
periode med overforbrug i 00’erne vil vi gerne passe på miljøet. Når man 
køber brugt børnetøj, kan man gøre det med god samvittighed, og det gælder 
også, når man sælger sit brugte tøj igen«, siger Pernille Kirstine Møller, 
trendredaktør i PEJ gruppen, der formidler viden om tendenser til 
livsstilsbranchen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ressourceoekonomi/ECE2442974/du-leaser-jakken-og-faar-en-udskiftningsaftale-paa-boernesengen/">Du leaser jakken og får en 
udskiftningsaftale på børnesengen</a></p><p>
Og det er en tendens, der vil fortsætte, spår både Pernille Kirstine Møller og 
Helle Lundsgaard. 
</p><p>
»Der er en stigende miljøbevidsthed blandt danskerne. Tøjfremstilling er noget 
af det, der forurener mest, og ligesom 'stop madspild-kampagnen' tror jeg, 
at vi fremover vi vil se 'stop nyttøj-kampagner', der vil gøre folk bevidste 
om, at vi skal bruge tøjet noget mere«, siger Helle Lundsgaard og peger på, 
at udover stigningen i salget af brugt børnetøj, ses der er i øjeblikket 
også en udvikling inden for deleøkonomien, hvor nettet i stigende grad er 
med til at sætte deling af eksempelvis barnevogne og børnetøj i system. 
</p><p class=" bl-elem">
»Før i tiden kunne folk godt kigge lidt skævt til folk, der gik i genbrug, men 
det er vi kommet helt ud over. Tendensen er fuldstændig vendt, og genbrug er 
blevet moderne«, siger Helle Lundsgaard. 
</p>	
</div>
</div></body></html>
