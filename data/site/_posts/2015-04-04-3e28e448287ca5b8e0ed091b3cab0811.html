---
layout:     post
title: 	    "Kendte: Partier på frierfødder søger tv-tække og troværdighed"
post_author:	    
post_date:	    Sat, 04 Apr 2015 09:02:22 +0200
post_site:	    politiken.dk 
post_link:	    http://politiken.dk/indland/politik/ECE2616099/kendte-partier-paa-frierfoedder-soeger-tv-taekke-og-trovaerdighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
</p><p>Der går ikke </p><p>ret mange </p><p>måneder, før </p><p>du bliver slæbt gennem </p><p class=" bl-elem">rendestenen </p>

<p class="sender">
</p><p class=" bl-elem">Asger Aamund</p> 

</blockquote>
</div><p>
Telefonsamtalen ligger nogle år tilbage, i 2007. Kort før Ny Alliance stormede 
ind på den politiske scene og satte dansk politik i midlertidig 
undtagelsestilstand. 
</p><p>
Her fik Leonora Christina Skov et opkald fra alliancens frontfigur, Naser 
Khader, som tilsyneladende så et potentiale i den kendte forfatter og 
feminist. Kunne hun monstro tænke sig at komme med om bord i det nye parti? 
Hun refererer: 
</p><p>
»Det overraskede mig en del, al den stund at jeg ikke tidligere havde gjort 
mig bemærket med realpolitiske holdninger, når man ser bort fra, at jeg 
selvfølgelig havde ment en del om litteratur og kultur og var kendt som 
forfatter og feminist. På det tidspunkt vidste jeg dårligt nok, hvad partiet 
overhovedet stod for, og min samtale med Naser fik ikke just det tågede til 
at stå lysende klart, ud over at partiet ville have skatten ned. En 
holdning, jeg ikke deler, men det mente Naser var et mindre problem«. 
</p><p>
»Jeg spurgte mig selv, hvordan dette parti nogensinde skulle kunne komme til 
at fungere, hvis det hvervede alle sine kandidater på den her måde. Selvsagt 
takkede jeg nej, men det ville jeg nu have gjort under alle omstændigheder. 
Jeg har ingen drøm om at være politiker«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2616095/bettina-post-jeg-har-faaet-seks-henvendelser-fra-i-alt-fire-forskellige-partier/">Jeg har fået seks henvendelser 
fra i alt fire forskellige partier</a></p><p>
Naser Khader forklarer i en sms, at han blot forsøgte at få Leonora Christina 
Skov til at blive medlem, ikke kandidat, og at de to deler en radikal 
fortid. Men andre sagde ja til at gå hele vejen og blive kandidater for det 
nye parti: erhvervsfolkene Lars Kolind og Malou Aamund og Røde 
Kors-formanden Jørgen Poulsen. 
</p><p>
At der fortsat er efterspørgsel efter kendte ansigter, viser en rundspørge fra 
Politiken Research. Her melder 33 kendte danskere, at de er blevet forsøgt 
hvervet af politiske partier – omkring 20 af dem i denne valgperiode. Flere 
fortæller, at de var forundrede, da de blev ringet op. Hvorfor mig? 
</p><h3>
Tre fordele ved en kendt 
</h3><p>
Tidligere har folkekære ansigter som politimanden Per Larsen, tv-værten Jes 
Dorph-Petersen og fodboldikonerne Brian og Michael Laudrup været omtalt som 
populære mål for partier. Og i Politikens undersøgelse svarer blandt andre 
journalister og tænketanksfolk ja til, at partier har haft snøren ude efter 
dem. 
</p><p>
Og der er en god grund til, at partier ser et potentiale, forklarer 
samfundsforsker Johannes Andersen. Der kan nemlig være <i>payoff </i>på 
mindst tre planer. 
</p><p>
»Det første, man går efter, er opmærksomhed. Og det giver kendte jo med stor 
sikkerhed. Det næste er at få <i>etos</i> – den troværdighed, som 
de pågældende har opnået i andre sammenhænge, og som kan højne 
partiprofilen. Endelig har de kendte personer ofte et stort kontaktnet, der 
kan udnyttes i partipolitiske sammenhænge«, siger Johannes Andersen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2615958/partier-forsoeger-at-kapre-kendisser/">Partier forsøger at kapre 
kendisser </a></p><p>
Der findes ikke konkrete opgørelser over, hvor attraktive kendte ansigter 
historisk set har været for politiske partier. Men meget tyder på, at kurven 
er opadgående. Erhvervsmanden Asger Aamund har et bud på hvorfor. 
</p><p>
Henvendelser til Aamund selv ligger nogle år tilbage. I dag hjælper han 
Liberal Alliance med politikudvikling og er selv for meget en »sørøver« til 
at gå ind i politik. Men Aamund ser en klar tendens til øget 
personfiksering. 
</p><h3>
Det store fravalg 
</h3><p>
Hvis man tidligere stemte socialdemokratisk, var man bevidst om, at 
arbejderpartiet passede på dig fra vugge til grav. Du hørte hjemme i 
bevægelsen og var stolt af det. 
</p><p>
Samme partifølelse fandtes hos Venstre og Konservative. Denne identifikation 
bliver gradvis udvisket. Til gengæld er det blevet helt afgørende for 
politikere at være gode på fjernsyn. 
</p><p>
»Den moderne tv-seer er i stand til i løbet af en brøkdel af et sekund at 
spotte, om politikeren vakler, lyver eller hykler. Derfor stemmer man efter 
dem, man personlig har tillid til. Og derfor begynder de politiske partier 
at række ud efter offentlige personer, som nyder en vis respekt i 
befolkningen. Man ser dem som magneter, der kan trække stemmer til«, siger 
Asger Aamund. 
</p><p>
Ved det kommende valg, som venter lige om hjørnet, er der enkelte eksempler på 
folk med fremtrædende karrierer, der forsøger at opnå valg til Folketinget. 
Socialdemokraterne har økonomen Christen Sørensen på stemmesedlen, mens 
Venstre har opstillet USA-eksperten Mads Fuglede. 
</p><p>
Men det generelle billede er ubetinget, at kun meget få kendte stiller op. 
Livet som politiker er ikke længere attraktivt, mener Aamund. 
</p><p class=" bl-elem">
»Hvad enten du er stjerne eller vandbærer, kaster medierne sig frådende over 
dig. Der går ikke ret mange måneder, før du bliver slæbt gennem rendestenen. 
Oven i købet med endnu større fryd, fordi du står på en piedestal. Mange 
orker det ikke, fordi de ikke ønsker, at deres bilag skal blive efterset og 
blive skældt ud for at være landsforrædere, fordi de har købt en kop kaffe 
på den forkerte konto. Man har et omfattende fravalg fra folk, der måske 
godt kunne have været fristet«. 
</p>	
</div>

</div></body></html>
