---
layout:     post
title: 	    "Facebook og IBM vil forbedre målrettede reklamer"
post_author:	    Adam Fribo
post_date:	    Wed, 06 May 2015 11:39:39 +0000
post_site:	    www.version2.dk 
post_link:	    http://www.version2.dk/artikel/facebook-og-ibm-vil-forbedre-maalrettede-reklamer-174698?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Snart ved Facebook og IBM endnu mere om dig. De to virksomheder vil nemlig slå sig sammen og brugere deres kombinerede viden om brugerne til at skabe mere personlig målrettede reklamer.</p>

<p>Det skriver <a href="http://www.wired.com/2015/05/facebook-ibm-team-supercharge-personalized-ads/">Wired</a>.</p>

<p>Facebooks teknologi til målretning af reklamer skal integreres i de værktøjer til samme formål, som IBM tilbyder til kunder, og ved at sammenkøre oplysninger om hvad brugere tidligere har købt, og hvilke hjemmesider de besøger med Facebooks brugerdata, vil de to virksomheder kunne sælge et værdifuldt reklameprodukt.</p>



<p>For eksempel vil en virksomhed kunne indsætte en reklame for et produkt, en bruger tidligere har kigget på, direkte ind i vedkommendes Facebook-feed.</p>

<p>»De nye muligheder vil gøre Facebook i stand til at levere mere relevante og personliggjorte oplevelser,« siger Jay Henderson, der er strategichef i IBMs handelsafdeling, og tilføjer:</p>

<p>»Dette er begyndelsen på et meget bredt partnerskab. Vi vil samarbejde en hel del i fremtiden«.</p>
  </section>

      </div></body></html>
