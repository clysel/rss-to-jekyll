---
layout:     post
title: 	    "For små hjem og for mange ting får os til at købe eksterne pulterkamre"
post_author:	    
post_date:	    Sun, 12 Apr 2015 11:32:04 +0200
post_site:	    politiken.dk 
post_link:	    http://politiken.dk/forbrugogliv/boligogdesign/hjemmet/ECE2621944/for-smaa-hjem-og-for-mange-ting-faar-os-til-at-koebe-eksterne-pulterkamre/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Meget opbevaring i Danmark</h4>
<div class="fakta-body" data-buildingblock="embedded_factboxlink">
<p>
Der findes i dag cirka 50 danske lagerhoteller med en samlet kapacitet på 
148.334 kvadratmeter. De bruges midlertidigt ved akut bolignød (skilsmisse, 
boligrenovering, flytning, udlandsophold, dødsbo) eller fast, fordi folk 
ejer flere ting, end deres bolig kan rumme. I Europa skønnes der at være 
omkring 2.400 lagerhoteller. Danmark har i europæisk sammenhæng størst 
andel af private brugere. De benytter 82 procent af pladsen mod kun 45 
procent i Italien.
</p><p class=" bl-elem"><i class=" bl-elem">Kilde: Årsrapport 2014 fra Fedessa</i></p>
</div>
</div><div class="art-fakta article-box">
<h4 class="">
Basis for ophobning</h4>
<div class="fakta-body" data-buildingblock="embedded_factboxlink">
<p>
For 100 år siden drejede de fleste familiers forbrug sig om at overleve. Mad 
og drikke lagde beslag på 50 procent af husholdningsbudgettet. 
</p><p>
Fra midten af 1960’erne øges velstanden, og danske familier får flere penge 
til forbrug. 
</p><p>
I perioden 1966-2008 fordobles det beløb, en gennemsnitsindbygger bruger på 
privatforbrug, fra 64.105 kroner til 132.524 kroner (priskorrigeret).
</p><p>
Fra 2008 får finanskrisen privatforbruget til at falde. Den giver anledning 
til eftertænksomhed i forhold til forbrug og større opsparing, men den 
materielle velfærd er stadig høj.
</p><p>
I 2012 ligger danskernes individuelle forbrug 14 pct. over EU-landenes 
gennemsnit. Mad og drikke sluger cirka 12 procent af husholdningsbudgettet. 
Fritid, fornøjelser, transport og kommunikation udgør en stadig større del.
</p><p class=" bl-elem"><i class=" bl-elem">Kilder: Danmarks Statistik, Dansk Erhverv: ’Udviklingen i forbruget – fra 
overlevelse til oplevelse’</i></p>
</div>
</div><p>
Kælderrum, loftrum, pulterkamre og proppede ekstraværelser har i årtier været 
danskernes løsning på meget gods, hvis de da ikke har haft noget stående hos 
familie og venner. 
</p><p>
Og sådan er det stadig, men der er kommet endnu en mulighed på paletten, efter 
at det amerikanske fænomen <i>self storage</i> er vundet kraftigt frem. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/boligogdesign/hjemmet/ECE2613423/koeb-en-oprydningsekspert---eller-faa-nogle-gratis-fif-her/">Køb en oprydningsekspert - eller 
få nogle gratis fif her</a></p><p>
Siden det første egentlige lagerhotel i 2001 blev etableret herhjemme af det 
internationale firma Schurgard, er antallet vokset til omkring 50 fordelt på 
5-6 større kæder og en række mindre aktører. De udbyder tilsammen 148.334 
kvadratmeter til udlejning, vurderer den europæiske branchesammenslutning 
Fedessa. 
</p><p>
»Der var en relativt kraftig vækst frem til cirka 2007, og de seneste tre år 
er det igen gået stærkt. Især i hovedstadsområdet, men de fleste større byer 
i Danmark har nu en form for lagerhotel«, siger Niels Meibom-Larsen, formand 
for Self Storage Association Denmark. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/debat/profiler/selinajuul/ECE2230978/dele-forbruget-bunder-baade-i-faellesskab-og-sund-fornuft/">Dele-forbruget bunder både i 
fællesskab og sund fornuft</a></p><p>
Storbritannien er det land i Europa, der har flest eksterne 
opbevaringskvadratmeter per indbygger, men Danmark hører sammen med Holland, 
Sverige og Norge til de lande, hvor tendensen ser ud til for alvor at have 
bidt sig fast. Og her ventes fortsat vækst. 
</p><p>
»Vi tror, lagerhoteller på sigt bliver en del af det moderne bybillede, som 
det er i USA i dag, hvor beboelsesejendomme bygges ud fra en forudsætning 
om, at folk har en del af deres indbo opbevaret eksternt«, siger direktør 
Allan Agerskov fra Pelican Self Storage, der i dag har seks centre, to under 
udvikling og nogle på planlægningsstadiet til åbning om to-tre år. 
</p><h3>
Midlertidig eller kronisk behov 
</h3><p>
Oprindelig var det midlertidig pladsmangel, der trak kunderne til. Det kunne 
være i forbindelse med flytning, skilsmisse, boligrenovering, udlandsophold, 
afvikling af dødsbo eller lignende. Men stadig flere kunder ønsker et fast 
lagerrum. 
</p><p>
Mange byboer har brug for sæsonopbevaring, så surfbræt, altanmøbler og dyrt 
indbo fra sommerhuset bor i lagerrummet om vinteren, mens det om sommeren er 
skiudstyr, julepynt og vinterdæk. Eller året rundt, fordi husstanden ikke 
har plads til alt i lejligheden, når kontoret skal laves om til 
børneværelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE1676459/se-her-hvad-du-aldrig-maa-opbevare-i-kaelderen/">Se her, hvad du aldrig må 
opbevare i kælderen</a></p><p>
»Udviklingen er drevet af en minimalistisk boligstil, og flere ting i 
samfundet peger på øget efterspørgsel: Folk flytter til storbyen, og 
nybyggeri har generelt meget lidt opbevaringsplads. Boligudviklerne 
prioriterer penthouse og cykelkældre højere end loft- og kælderrum«, siger 
Niels Meibom-Larsen, der også er direktør for den europæiske gren af kæden 
City Self-Storage. 
</p><p>
I Danmark, hvor 80 procent af lagerhotellernes plads udlejes til private 
kunder, er der knald på konkurrencen i områder med flere udbydere. På grund 
af introduktionstilbud, rabatmuligheder og forskellige startpakker er det 
umuligt at lave et egentligt pristjek, men prisen på et tre kvadratmeter 
stort opbevaringsrum i hovedstadsområdet svinger f.eks. fra cirka 300 til 
knap 900 kroner om måneden. Medlemmer af brancheforeningen Self Storage 
Association Denmark er forpligtet til at følge nogle minimumsregler, når det 
gælder kontrakt, adgangskontrol og forsikring. 
</p><p>
Ud over prisen gør potentielle kunder klogt i at granske deres behov, for det 
bedste bud afhænger meget af individuelle prioriteringer (se boks). Mange 
booker direkte på firmaernes hjemmesider, men folk opfordres til at ringe og 
få et tilbud eller tage ud at se stedet. 
</p><h3>
Endelig et walk-in-closet 
</h3><p>
Foran Pelican Self Storage Kastellet – et arkitekttegnet lagerhotel i seks 
etager på Østerbro – bakser en ung mand med at få nogle flyttekasser op på 
sin cykel. Han har netop droppet en planlagt booking, fordi det lykkedes at 
finde en anden løsning på et opbevaringsproblem forud for et udlandsophold. 
</p><p>
Senere dukker andre op, som hastigt kan berette om »for lidt plads i 
lejligheden«, vandskade, ekstra lagerplads til firma og husrenovering. 
Personalet bekræfter, at kunderne udgør en broget skare. De er fra 16 år til 
meget modne og lejer rum på 1-50 kvadratmeter i få dage eller permanent til 
opbevaring af vidt forskellige ting. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/guidesboligdesign/ECE1731170/her-er-eksperternes-raad-til-indretning-af-smaa-rum/">Her er eksperternes råd til 
indretning af små rum</a></p><p>
»Jeg har f.eks. haft en kunde, der fyldte et rum med tøj og sko og derved fik 
opfyldt sin drøm om at få et walk-in-closet«, fortæller Christian Wienecke, 
der normalt arbejder på et center i Rødovre, hvor kunderne modsat her kan 
opstalde biler og motorcykler. 
</p><p>
Josefine W. Carlsen holder en chip hen foran indgangspartiet samt en elevator 
og viser rundt. Med gråt nålefilt på gulvet, behagelig belysning og 
limegrønne døre minder lagerhotellet mere om et motel end de skumle <i>self 
storage</i>-enheder, man typisk ser i amerikanske krimier. Hun låser op til 
et rum på blot en kvadratmeter og viser, at der kan stables op til 12 
flyttekasser. 
</p><p>
»Folk bliver næsten altid overraskede over, hvor lidt plads de har brug for«, 
siger hun. 
</p><h3>
Kloakvand og husrenovering 
</h3><p>
Dette understreger flere firmaer på deres hjemmesider med pladsberegnere eller 
tommelfingerregler om, at indbo fra et værelse typisk kan være i et 
opbevaringsrum på to-tre kvadratmeter. Gods fra et kælderrum kan altså være 
på ganske lidt plads. 
</p><p>
»Og ja, de seneste års oversvømmelser har givetvis fået mange til at søge 
opbevaring et andet sted«, siger Allan Agerskov fra Pelican Self Storage og 
fortsætter: 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/boligogdesign/hjemmet/ECE1928204/tabu-vi-toer-ikke-vise-vores-rod-frem/">Tabu: Vi tør ikke vise vores 
rod frem</a></p><p>
»Ekstern lagerplads er ikke gratis, men det er en større bolig heller ikke. 
Prisen reguleres af efterspørgslen, og så er det en fleksibel løsning. Står 
man med et uoverskueligt dødsbo, kan man gå fra ti til tre kvadratmeter fra 
dag til dag, i takt med at man får sorteret tingene«, siger han. 
</p><p>
Er opbevaringsbehovet længerevarende, f.eks. i forbindelse med 
boligrenovering, er det måske smartere at leje en container. Sådan en må 
ikke stå på en offentlig vej, så løsningen kræver, at man kan placere den i 
en have eller indkørsel, hvilket er en stor fordel, hvis man tit skal bruge 
nogle af tingene. 
</p><p class=" bl-elem">
»Løsningen er isoleret set billigere på månedsbasis, men inklusive transport 
skal lejemålet op på et halvt år, før det kan betale sig for kunden«, siger 
Christian S. Nielsen, der som indehaver af firmaet Boxit både udbyder 
lagerhoteller og containere. 
</p>	
</div>

</div></body></html>
