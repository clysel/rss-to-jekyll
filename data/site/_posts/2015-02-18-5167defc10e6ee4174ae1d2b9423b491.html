---
layout:     post
title: 	    "Gerningsmand forsøgte at komme ind ad bagdøren til Krudttønden"
post_author:	    
post_date:	    Wed, 18 Feb 2015 00:20:35 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2551220/gerningsmand-forsoegte-at-komme-ind-ad-bagdoeren-til-krudttoenden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Inden gerningsmanden til lørdagens terrorangreb skød og dræbte den 55-årige 
Finn Nørgaard foran Krudttønden på Østerbro i København, forsøgte han 
forgæves at komme ind i bygningen, hvor tegneren Lars Vilks og godt 40 andre 
skulle debatere ytringsfrihed. 
</p><p>
Det fremgår af en pressemeddelelse fra København Politi, der her til aften 
kommer med flere detaljer som efterforskningen har afdækket. 
</p><p>
»Afhøringer og tekniske undersøgelser viser, at gerningsmanden ved sin ankomst 
til stedet, først forsøgte at komme ind ad andre indgange end 
hovedindgangen,« skriver politiinspektør Jørgen Skov i pressemeddelelsen. 
</p><h3>
28 skud ved Krudttønden
</h3><p>
Da gerningsmanden ikke kunne komme ind af bagdørene, mødte han på gaden Finn 
Nørgaard og dræbte ham med et enkelt skud. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2551129/gerningsmand-skoed-i-alt-40-gange-ved-terrorangreb/">Gerningsmand skød i alt 40 
gange ved terrorangreb</a></p><p>
Derefter løsnede gerningsmanden skud mod hovedindgangen. I alt er der tale om 
28 skud alene ved Krudttønden, oplyser politiet. 
</p><p>
Københavns Politis undersøgelser fastslår ligeledes, at gerningsvåbenet var et 
såkaldt M 95-gevær, som politiet senere fandt på boldbanerne ved 
Mjølnerparken.
</p><p>
Senere dræbte gerningsmanden en vagt og sårede politibetjente ved den jødiske 
synagoge i Krystalgade. Her skød han to skud med en kaliber 7,65 mm og 
syv skud med en 9 mm pistol.
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2550785/saarede-betjente-er-alle-udskrevet/">Sårede betjente er alle 
udskrevet</a></p><h3>
Ramte politibil
</h3><p>
Inden gerningsmanden blev skudt på Svanevej i København, affyrede han med de 
to samme våben i alt tre skud mod politiet, hvoraf et af skuddene ramte og 
borede sig ind i ratstammen på politibilen. 
</p><p>
I alt affyrede gerningsmanden med de tre gerningsvåben 40 skud. 
</p><p>
»Med de resultater vi nu har fået omkring gerningsvåbnene og gerningsmandens 
skudafgivelser, er vi kommet vigtige skridt videre i vores efterforskning«, 
oplyser ledende politiinspektør Jørgen Skov, Københavns Politi.
</p><p>
I pressemeddelelsen bekræfter Københavns Politi også at gerningsmanden, som 
omtalt flere steder, er den 22-årige Omar Abdel Hamid El-Hussein. 
</p><p>
Politiet takker i pressemeddelsen også befolkningen for hjælp og tålmodighed i 
forbindelse med efterforskningen.
</p><p class=" bl-elem">
»Vi forstyrrer fortsat mange med afhøringer, genafhøringer, indsamling af 
videomateriale og meget mere, og er meget glade for den store tålmodighed, 
velvilje og forståelse, vi oplever hos alle«, lyder det.. 
</p>	
</div>
</div></body></html>
