---
layout:     post
title: 	    "Analyse: Yahya Hassans finger til Christiansborg kan give vild valgkamp"
post_author:	    
post_date:	    Tue, 07 Apr 2015 23:55:22 +0200
post_site:	    politiken.dk 
post_link:	    http://politiken.dk/indland/politik/ECE2619006/analyse-yahya-hassans-finger-til-christiansborg-kan-give-vild-valgkamp/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00926/Pressem_de_med_Yahy_926505w.jpg" alt="Valgkamp. Nationalpartiet holdt pressemøde i forbindelse med digteren Yahya Hassans kandidatur for partiet. - Foto: FINN FRANDSEN"/></div>
<p class="caption ">
<span class="f-img-caption">Valgkamp.</span> Nationalpartiet holdt pressemøde i forbindelse med digteren Yahya Hassans kandidatur for partiet. - Foto: FINN FRANDSEN
</p>
</div>
<p>
Det politiske system på Christiansborg er gennem årene blevet udfordret af 
mange forskellige slags politikrebeller. Mogens Glistrup smadrede de 
traditionelle partiers vælgerdominans fra højre med Fremskridtspartiets 
nulskat i 1973. Sømandsbossen Preben Møller Hansen forbrød sig rutinemæssigt 
mod parlamentets omgangskodeks efter valget i 1986. Den fadølsglade komiker 
Jakob Haugaard gjorde grin med politikernes valgløfter og lovede medvind på 
cykelstierne og genudrustning af fregatten Jylland. 
</p><p>
I dag satte digterfænomenet Yahya Hassan sig på tværs af den hidsige 
førvalgkamp, da han med en typisk ordrig kritik af »mistænkeliggørelsen af 
muslimer« og en mislykket dansk flygtninge- og integrationspolitik meddelte, 
at han vil stille op til Folketinget for Nationalpartiet. 
</p><h3>
Lang vej hjem 
</h3><p>
Lad det være sagt med det samme. Der er bestemt ikke meget, der tyder på, at 
den ofte vrede digter med den messende lyrik og det lillebitte parti med den 
finurlige antiracistiske platform kommer i Folketinget ved det kommende 
valg. Først skal Nationalpartiet have godkendt 20.260 vælgererklæringer for 
at få lov til at stille op. Partiet havde ifølge sin hjemmeside i går samlet 
15.142, men kun 8.560 var godkendt. Til sammenligning indsamlede den 
tidligere radikale kulturminister Uffe Elbæks Alternativet fra centralt hold 
42.552 vælgererklæringer for at være sikre på at få godkendt de godt 20.000. 
Det tog dem 13 måneder, og Alternativet havde en organisation og en 
rutineret politiker at trække på. I dag er der højst fem måneder til valget. 
Yahya Hassans personlighed skal altså udløse en voldsom lavine af 
underskrifter, hvis det skal ske. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2617886/11700-skal-skrive-under-foer-danskerne-kan-stemme-paa-yahya-hassan/">11.700 skal skrive under, før 
danskerne kan stemme på Yahya Hassan</a></p><h3>
Fænomenet 
</h3><p>
Den 19-årige har før trodset al gængs logik. Som søn af palæstinensiske 
flygtninge bearbejdede Yahya Hassan sin families sociale og religiøse 
problemer i debutsamlingen »Yahya Hassan« og har siden skabt høje bølger 
langt ud over lyrikkens snævre cirkler og landets grænser. Fra begyndelsen 
var han højpolitisk mod sin vilje. Yahya Hassan bliver fulgt af PET-vagter, 
fordi islamister truer ham på livet. For nogle på venstrefløjen var hans 
hårdt formulerede kritik af forældrenes islam og behandlersamfundets afmagt 
en øjenåbner, mens debattører på højrefløjen indskrev ham i deres generelle 
islam-opgør. 
</p><h3>
Blowjob 
</h3><p>
I den kamp holder Yahya Hassan sig hverken til den gængse logik eller den 
gængse omgangstone på Christiansborg. På Facebook har han skrevet om 
»Dengang Pia Kjærsgaard tilbød mig et blowjob.« Den tidligere partiformand 
for Dansk Folkeparti svarede til TV2.dk: »Herregud, han er jo bare en 
kriminel indvandrerdreng, der har fået storhedsvanvid.«
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2618728/yahya-hassan-indleder-politisk-indtog-med-timelang-enetale/">Yahya Hassan indleder politisk 
indtog med timelang enetale</a></p><p>
I februar klistrede han Liberal Alliances folketingskandidat Henrik Dahls 
hoved på en naziuniform på Facebook ledsaget af ordene: »Igen må jeg 
konstatere, at et højreorienteret svin har delt mine holdninger halvt.«
</p><h3>
Dommen 
</h3><p>
Hvis det lykkes Nationalpartiet at stille op, kan Yahya Hassan tale til 
vælgere, der føler, at politikere, der selv taler nedladende om udlændinge 
eller kontanthjælpsmodtagere har fortjent den slags. De vælgere vil 
sandsynligvis heller ikke have noget imod, at Yahya Hassan med sin 
monumentale enetale på tirsdagens pressemøde hurtigt kom på kant med pressen 
på Christiansborg. Tværtimod. De vil muligvis også tilgive, at Yahya Hassan 
har fået en voldsdom efter en aften i byen. Selv kaldte han det »en 
tøsemandsdom«, fordi han mente, at han skulle have haft en hårdere straf, 
hvis retten virkelig synes, han havde begået vold, hvilket han afviste. 
Retten mente, at det var vold »i den meget lave ende.« 
</p><h3>
De hjemløse i udlændingedebatten 
</h3><h3 class="tvheader">Yahya Hassan til pressemøde: »Der skal ikke nye boller på suppen - der skal ny suppe på bollerne!«</h3>
<div class="tvplayer">
<p class="tvplayer-container" data-tvarticle-id="2618896">

</p>
<p class="art-imgdesc clip-source">
Kilde: Politiken.tv / Mikkel Stoumann Fosgrau
</p>
</div><p>
Yahya Hassan har ikke noget færdigt politisk program, men talte på pressemødet 
i en lille time især om integration og udlændingepolitik. På den måde 
reflekterer han, at det spørgsmål er røget helt i top på vælgernes dagsorden 
- hjulpet på vej af Venstre, Dansk Folkeparti og Socialdemokraterne. De tre 
partier jager vælgere, der synes, at der kommer for mange flygtninge og 
indvandrere til landet, og at de får for mange offentlige ydelser. Yahya 
Hassan og Nationalpartiet kan tale til nogle af dem, der føler sig hjemløse 
i den logik eller væmmes ved retorikken, men som stadig vil have en åben 
konfrontation med de ortodokse og repressive udgaver af islam.</p><h3>
Stemmespild 
</h3><p>
Selv hvis Nationalpartiet får gang i underskrifterne, opstår der nye 
forhindringer. Statsminister Helle Thorning-Schmidt (S) kan allerede se, at 
Alternativet står til omkring halvandet procent opbakning i 
meningsmålingerne, hvilket i givet fald vil være stemmespild til venstre for 
midten. Selv hvis Nationalpartiet får medvind, kan hun meget hurtigt lukke 
dem ned ved at udskrive et hurtigt valg her i foråret. Skulle Yahya Hassan 
trods de store forhindringer blive valgt, kan Folketinget vælge at erklære 
ham uværdig på grund af voldsdommen. 
</p><h3>
Ukontrolleret også uden Hassan 
</h3><p class=" bl-elem">
Det er langt fra alle udfordrerne af det politiske system, der får succes, men 
de fortæller hver deres historie om forskellige perioders irritation og 
hjemløshed hos vælgerne. På den måde er Yahya Hassan det seneste symptom på 
et dansk politisk system i løbende opbrud. Ved det kommende valg står 
højrefløjens gamle protestparti, Dansk Folkeparti, til at blive ét af 
landets tre største og det på mange måder mest toneangivende. Ny Alliances 
oprør mod blokpolitikken og Dansk Folkepartis magt er blevet til det 
liberalistiske oprør mod de borgerlige partier, som nu er blevet stabilt 
repræsenteret i Liberal Alliance. Den generelle højredrejning i både den 
økonomiske politik og udlændingepolitikken har givet Enhedslisten ny 
fremgang. Imens banker Alternativet på udefra. Også uden Yahya Hassan er der 
masser af problemer for de gamle partier, og det kan blive en vild og 
ukontrolleret valgkamp. 
</p>	
</div>

</div></body></html>
