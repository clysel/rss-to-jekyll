---
layout:     post
title: 	    "Man flyver på de sidste dampe, når man vil til verdens ende"
post_author:	    
post_date:	    Sat, 14 Mar 2015 21:48:15 +0100
post_site:	    politiken.dk 
post_link:	    http://politiken.dk/viden/ECE2520288/man-flyver-paa-de-sidste-dampe-naar-man-vil-til-verdens-ende/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der stormer udenfor. 
</p><p>
Arne Vestergaard Olesen sidder på den argentinske forskningsstation Marambio 
Base på Antarktiske Halvø og forbereder de næste dages målinger, der skal 
ske med et DC3-fly fra luften over kontinentet. 
</p><p>
Han er seniorforsker på DTU og regner på brændstoftimer, for det er en knap 
resource på et kontinent, hvor alt skal flyves ind. 
</p><p>
Denne eftermiddag bliver han afbrudt af en oprørt kollega. En argentiner, der 
arbejder i militæret, har fået en blodprop i hjertet og er i overhængende 
livsfare. 
</p><p>
Der er ingen læge på basen, og hvis ikke manden bliver fløjet til Sydamerika, 
er hans chancer for at overleve meget ringe. I det argentinske mandskab er 
stemningen hektisk. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2520050/polarforskere-er-fire-meter-fra-at-bore-sig-ned-i-ukendt-verden/">Polarforskere er fire meter 
fra at bore sig ned i ukendt verden</a></p><p>
En siger, at den danske flymission er den eneste mulighed for at komme til 
Sydamerikas sydspids. I byen Ushaia i Argentina, cirka 1.200 km væk, vil 
manden formodentlig kunne få den lægehjælp, han behøver. 
</p><p>
Arne Vestergaard Olesen kigger ud på landingsbanen, hvor det fyger voldsomt. 
Sigtbarheden er mindre end 100 meter. Bare at lette vil være en stor 
udfordring, landingsbanen er nærmest sneet væk. Og bagefter venter en 
flyvetur ud over Sydhavet i storm. 
</p><p>
Han tænker også på sit eget og på kollegaernes forskningsprojekt, som det har 
taget år at få lov til at gennemføre. Det er muligt, flyveren ikke kan vende 
tilbage til det antarktiske kontinent efter sådan en flyvetur, og så må de 
opgive deres drøm. 
</p><p>
Men det menneskelige hensyn vinder. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00907/VIDEN_takeoff-rothe_907908y.jpg" alt="" border="0"/><span class="caption"><span class="f-img-caption">Takeoff. 
</span>DC3-flyet letter fra Antarktiske Halvø på en solrig dag. Fotograf: Jens Emil Nielsen, DTU</span></span></p><p>
Halvanden time senere letter Arne Vestergaard Olesen og de 4 
besætningsmedlemmer under håbefulde, spanske tilråb. 60 mand er stillet op 
på rækker på landingsbanen i orange veste – de markerer banens omrids. 
Flyveren sætter kursen ud i storm og mørke over Sydhavet. 
</p><p>
Episoden er et eksempel på de særlige forhold, forskerne i Antarktis arbejder 
under, når de skal kortlægge verdens sidste vildnis. 
</p><p>
»Alt er langt mere besværligt i Antarktis end noget andet sted på Jorden. 
Brændstof og mad skal transporteres ind, affald skal transporteres ud. Folk 
sidder på forskningsstationer med rationer af mad, fordi der først kommer 
forsyninger igen om nogle måneder. Der er ringe muligheder for at behandle 
akut opstået sygdom. Det er på samme tid et barskt og spændende sted at 
forske«, siger Arne Vestergaard Olesen. 
</p><h3>
Ringet op af amerikanske militær 
</h3><p>
Rejsen over Sydhavet fandt sted i 2010 og endte med, at den argentinske 
militærmand kom på hospitalet, og besætningen slap med livet i behold. 
</p><p>
På hospitalet kunne de dog ikke redde patientens liv, fordi det viste sig, at 
han samtidig var meget syg af kræft. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00907/VIDEN_Ping_907906y.jpg" alt="" border="0"/><span class="caption"><span class="f-img-caption">Kaffepause. 
</span>DTU-professor René Forsberg får sig en kop kaffe overvåget af pingviner.</span></span></p><p>
Det er mange ture siden nu, og selv om Arne Vestergaard Olesen har prøvet at 
flyve på »de allersidste dampe fra brændstoftanken«, har langt de fleste 
ture været en logistisk udfordring, hvor han som ekspeditionsleder skal 
regne ud, hvordan man får mest muligt ud af forskningspengene. 
</p><p>
Han og professor René Forsberg var første gang med til en kortlægningsmission 
i Antarktis i 2010. 
</p><p><b class="ext-link">SE OGSÅ</b><a class="embeddedlink" href="http://politiken.dk/viden/ECE2520167/grafik-nyt-liv-i-tidslomme-under-antarktis/">Grafik: Nyt liv i tidslomme under 
Antarktis?</a></p><p>
»Vi blev ringet op af det amerikanske militærs kortlægningsinstitution, der 
havde hørt om vores indsats på Nordpolen og i Grønland. De var imponerede 
over, at vi kan få udstyret til at virke så godt i minus 40 grader, og 
derfor inviterede de os til at deltage i kortlægningen af Antarktis, hvor 
man også kæmper med kuldens virkning på måleinstrumenterne« fortæller René 
Forsberg, professor på DTU. 
</p><p>
De fleste kan med lukkede øjne tegne det afrikanske kontinent. Sådan forholder 
det sig næppe med Antarktis. Kortlægningen af kontinentet har taget mange 
år, især fordi det er så svært tilgængeligt land. 
</p><h3>
Sydpolens hemmeligheder 
</h3><p>
Sydpolen blev opdaget i 1911 efter et nervepirrende kapløb mellem nordmanden 
Roald Amundsen og briten Robert Scott. Kapløbet kostede Scott og hele hans 
hold livet. 
</p><p>
Men også med ny teknologi er det udfordrende at arbejde nær ved selve 
Sydpolen. Satellitterne Goce og Grace, der måler Jordens tyngdefelt fra 
rummet, kan ikke dække Sydpolen med den tilstrækkelige detaljeringsgrad. 
</p><p>
Derfor ved vi meget lidt om, hvordan landskabet under isen på Jordens 
geografiske sydpol ser ud. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00907/viden_vinge_907910y.jpg" alt="" border="0"/><span class="caption"><span class="f-img-caption">Fuel. 
</span>Mekanikeren på DC3-flyet på missionen er i gang med at tanke i hårdt vejr. Foto: René Forsberg</span></span></p><p>
Men her kommer en danskledet ekspedition ind i billedet. 
</p><p>
»Vi vil undersøge de 700 kilometer i cirklen lige omkring Sydpolen, hvor vi 
stadig ikke ved, hvad der gemmer sig under isen«, fortæller René Forsberg. 
</p><p>
For at kortlægge landskabet under isen måler forskerne fra DTU tyngdefeltet, 
magnetfeltet og istykkelsen. 
</p><p>
Hvis man kombinerer målingerne af tyngdefeltet med de andre målinger, kan man 
finde ud af, om det er søer, bjerge, dale eller vulkaner, der gemmer sig 
under isen. Forskerne ser særligt frem til at kortlægge Jordens sydpol. 
</p><p>
Det eneste, de mangler, før de kan lette, er en godkendelse af 
brændstoftankning på en amerikansk base i Antarktis. Målingerne er planlagt 
til november i år, hvor den antarktiske sommer starter. 
</p><h3>
Palmer i Antarktis 
</h3><p>
Antarktis har ikke altid været en verden af is. For 53 millioner år siden var 
der palmer og sommervejr, og vinteren blev ikke koldere end 10 grader. 
Årsagen til de høje temperaturer dengang var et højt CO2 indhold i 
atmosfæren. 
</p><p>
Siden faldt niveauet af CO2, og de sidste 35 millioner år har isen dækket 
størsteparten af det antarktiske landskab. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/klima/ECE2353813/blyet-naaede-sydpolen-foer-mennesket/">Blyet nåede Sydpolen før 
mennesket</a></p><p>
»Det er jo fabelagtigt spændende, at der kan være så store forskelle på 
temperaturerne på Jorden for forskellige tidspunkter i den geologiske 
historie«, siger Dorthe Dahl-Jensen, der er professor ved Niels Bohr 
Institutet, Københavns Universitet. Sammen en is- og klimagruppe borer hun 
efter iskerner i Antarktis. 
</p><p>
Iskerner er lange cylindere af is, der bliver hentet op, så man kan datere 
ændringer i klima som for eksempel istider. Jo længere forskerne graver ned, 
jo længere kommer de også tilbage i tiden. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00907/VIDEN_belgrano-kirk_907907y.jpg" alt="" border="0"/><span class="caption"><span class="f-img-caption">Amen. 
</span>Ved forskningsbasen Belgrano har argentinere gravet et katolsk kapel, Jordens sydligste religiøse 'bygning'. Foto: Arne Vestergaard Olesen</span></span></p><p>
»I Antarktis søger vi efter den ældste is«, fortæller Dorthe Dahl-Jensen. 
Teoretisk set skulle det kunne lade sig gøre at støde ind i is, der er 35 
millioner år gammel, men cirka 1,2 millioner år gammel is vil stille 
forskerne tilfredse. 
</p><p>
»Is, der er ældre end en million år, skal fortælle vores klimas historie, så 
vi med større sikkerhed kan forudse de ændringer, vi går i møde med 
klimaforandringerne i 2100’erne«, siger hun. 
</p><p>
Når forskerne på DTU kortlægger landskabet under isen, giver det måske også et 
fingerpeg om, hvordan fremtidens kontinent kan se ud. 
</p><p>
»Men hvis der igen kommer et Antarktis uden is, sker det over flere 
hundredtusind år«, forklarer Dorte Dahl-Jensen. 
</p><h3>
Kirken under isen 
</h3><p>
Danske forskere samarbejder med mange nationaliteter for at få mulighed for at 
være i Antarktis, fordi Danmark ikke selv har en forskningsstation på 
Sydpolen. 
</p><p>
Kortlægningsprojektet har besøgt britiske, norske og argentinske stationer og 
gennemfører missionerne i internationalt samarbejde. 
</p><p>
De har boet på de britiske stationer (Halley VI), der står på fødder, så de 
kan flytte sig, hvis forholdene kræver det. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2315336/fortiden-kan-laere-os-meget-om-naturens-rasen/">Fortiden kan lære os meget om 
naturens rasen </a></p><p>
De har også besøgt en fjern argentinsk forskningsstation (Belgrano 2), hvor 
forskerne har gravet en hel lille by under isen, som de kunne trække ned i, 
hvis de voldsomme vindforhold ødelægger selve forskningsstationen. 
</p><p>
Her har forskerne blandt andet gravet en kirke under isen. 
</p><p class=" bl-elem">
»Det er et fascinerende sted. Kirken var fyldt med en særlig stemning af 
højtidelighed og ro. Så vi har ikke bare oplevet drama i Antarktis – vi har 
også oplevet det modsatte«, fortæller Arne Vestergaard Olesen. 
</p>	
</div>
</div></body></html>
