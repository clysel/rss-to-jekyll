---
layout:     post
title: 	    "Regeringen klandres for at give halve sandheder om spionovervågning"
post_author:	    
post_date:	    Thu, 12 Mar 2015 15:07:41 +0100
post_site:	    politiken.dk 
post_link:	    http://politiken.dk/indland/ECE2584190/regeringen-klandres-for-at-give-halve-sandheder-om-spionovervaagning/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Fakta</h4>
<h5>
Sagen kort</h5>
<div class="fakta-body" data-buildingblock="embedded_factboxlink">
<p>
Som led i den nye terrorpakke vil regeringen give Forsvarets 
Efterretningstjeneste (FE) lov til at overvåge danske statsborgere i 
udlandet uden retskendelse; en magtbeføjelse, som end ikke den amerikanske 
efterretningstjeneste NSA har i dag.
</p><p class=" bl-elem"><b>Regeringen siger</b>, at det i dag er for svært for FE at få lov til at 
overvåge danske ekstremister i udlandet, og at spiontjenesten derfor skal 
kunne overvåge ekstremisterne uden en konkret mistanke. Retssikkerheden vil 
blive opretholdt, siger regeringen, fordi FE-chefen selv skal godkende hvert 
enkelt tilfælde, og fordi et tilsyn efterfølgende bliver orienteret. Men en 
lang række eksperter og organisationer advarer mod, at indgrebet vil 
kortslutte magtens tredeling og underminere borgernes frihedsrettigheder.
</p>
</div>
</div><p>
En helt særlig situation« og »en situation, der nødvendiggør, at vi får nogle 
bedre værktøjer«. 
</p><p>
Sådan har det lydt skiftevis fra statsminister Helle Thorning-Schmidt (S), 
forsvarsminister Nicolai Wammen (S) og chefen for Forsvarets 
Efterretningstjeneste (FE) som argument for det nødvendige i at overvåge 
danskere i udlandet uden retskendelse. 
</p><p>
I tirsdags gentog Helle Thorning- Schmidt (S) budskabet under Folketingets 
spørgetime: 
</p><p>
»Udfordringen er, at der er nogle mennesker, der er vokset op i Danmark, de 
såkaldte foreign fighters, som desværre udgør en væsentlig del af den 
terrortrussel, der er rettet mod Danmark. Det er den situation, vi står i 
nu, og det er en helt særlig situation. Og derfor mener vi, der er behov 
for, at vi får endnu bedre mulighed for at værne os selv mod den 
terrortrussel«. 
</p><p>
Men trods denne »helt særlige situation« har FE i flere år skubbet på for at 
få lov til at overvåge uden domstolskontrol. Det fortalte Politiken i 
søndags. 
</p><p><b class="ext-link">LÆS MAGASINET</b><a class="embeddedlink" href="http://politiken.dk/magasinet/feature/ECE2579493/endnu-mere-magt-til-spionerne-i-forsvaret/">Endnu mere magt til spionerne 
i forsvaret</a></p><p>
Spiontjenesten har, ifølge centrale kilder, forsøgt at få udvidet 
beføjelserne, så FE kunne slippe for at gå via PET for at få en dommer til 
at blåstemple overvågningen af danske borgere. Og disse bestræbelser stammer 
fra før slutningen af 2012, hvor danskere begyndte at rejse til Syrien for 
at deltage i borgerkrigen for islamiske grupperinger. 
</p><p>
Alligevel har også FE-chef Thomas Ahrenkiel sagt, at det nye værktøj er 
begrundet i det nye trusselsbillede: 
</p><p>
»Det her tager sigte på den situation, der er opstået, hvor vi i hidtil uset 
omfang har set danskere, der rejser ud fra Danmark og deltager i en konflikt 
i Syrien og Irak«, sagde Thomas Ahrenkiel til Politiken 19. februar, da 
regeringen lige havde fremlagt sin nye terrorpakke med forslaget. 
</p><p><b>Argumentationen halter</b></p><p>
Men når FE tilsyneladende har ønsket at overvåge uden dommerkendelse for flere 
år siden, halter argumentationen, lyder kritikken fra juridiske eksperter. 
</p><p>
»Det er ikke særligt overbevisende. I stedet ligner det den helt klassiske 
strategi fra en efterretningstjeneste om at bruge nogle terroranslag til at 
få udvidet sine beføjelser. I Danmark besluttes den slags ofte i et lukket 
kredsløb på kort tid, og konsekvensen er, at den demokratiske styreform, 
regeringen siger, at den vil beskytte mod terrorister, bliver udhulet«, 
siger Jacob Mchangama, direktør i den juridiske tænketank Justitia. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg undrer mig over, at Justitsministeriet ikke bakker mere op om, at vi har 
nogle retsgarantier, og at argumenterne for at svække disse retsgarantier er 
så tynde
</p>
<p class="sender">
Mikael Sjöberg, formand Dommerforeningen. 
</p>
</blockquote>
</div><p>
Mens Justitsministeriet internt i regeringen bremsede FE's tidligere forsøg på 
at få lov til at overvåge uden kendelse af hensyn til retssikkerheden, er 
ministeriet aktuelt svækket af efterdønningerne af Christiania-sagen. 
</p><p>
Også Dommerforeningen undrer sig over forløbet og argumenterne: 
</p><p>
»Man ser nu og da, at man forsøger at få et forslag igennem med nogle nye 
argumenter, men det gør jo ikke argumentationen bedre. For 
efterretningstjenesten er det meget bekvemt ikke at skulle gøre rede for en 
sag foran en dommer, men det er jo alle borgeres garanti for, at der ikke 
bliver aflyttet i flæng. Jeg undrer mig over, at Justitsministeriet ikke 
bakker mere op om, at vi har nogle retsgarantier, og at argumenterne for at 
svække disse retsgarantier er så tynde«, siger formand Mikael Sjöberg. 
</p><p><b>Wammen: Uunderbyggede påstande fra unavngivne kilder</b></p><p>
Statsministeren henviser spørgsmål i sagen til forsvarsministeren. Men Nicolai 
Wammen ønsker ikke at svare på, hvordan argumentet om »en helt særlig 
situation« hænger sammen med, at FE forsøgte at få lov til at overvåge uden 
retskendelse inden truslen fra danske syrienskrigere. 
</p><p>
»Vi forholder os ikke til uunderbyggede påstande fra unavngivne kilder«, lyder 
det i en skriftlig kommentar. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2570117/regeringen-lover-ingen-overvaagning-af-familier-og-journalister/">Regeringen lover: Ingen 
overvågning af familier og journalister</a></p><p>
Heri gentager ministeren argumentet om det ændrede trusselsbillede: 
</p><p>
»Det er Center for Terroranalyses vurdering, at terrortruslen mod Danmark har 
ændret karakter, herunder at konflikten i Syrien og Irak nu udgør den 
væsentligste faktor i trusselsbilledet og fortsat tiltrækker både nye 
rejsende og personer, der tidligere har været udrejst. De personer, der 
udrejser, tilslutter sig nu i altovervejende grad den ekstremistiske 
terrororganisation Isil (IS, red.)«. 
</p><p><b>Andet argument er blevet gennemhullet</b></p><p>
Et andet af regeringens argumenter for at overvåge uden retskendelse er 
allerede blevet gennemhullet. Både forsvars-og statsministeren har udtalt, 
at FE i dag kan aflytte en syrer og en iraker, men så snart en dansker 
kommer ind over linjen, må FE ikke længere. 
</p><p>
Politiken afdækkede for to uger siden, hvordan dette er i strid med fakta, 
eftersom FE allerede i dag har adgang til disse såkaldte tilfældighedsfund. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2561903/fe-faar-mere-magt-end-nsa/">FE får mere magt end NSA</a></p><p>
Jacob Mchangama finder det meget beklageligt, at regeringen bruger tvivlsomme 
argumenter i en så væsentlig debat. 
</p><p>
»Hvis man vil indføre et så drastisk tiltag, skylder man den befolkning, der 
bliver ramt, at man lægger kortene åbent frem og kommer med de reelle 
begrundelser frem for nogle halve sandheder«. 
</p><p><b>Enhedslisten kræver redegørelse</b></p><p>
På Christiansborg har Enhedslisten, som følge af Politikens afdækning af 
sagen, bedt forsvarsministeren om at redegøre for, hvornår FE har fremsat 
sine ønsker om at overvåge uden retskendelse, og hvordan det hænger sammen 
med regeringens argumenter. 
</p><p>
»Det er meget interessant at finde ud af, om FE længe har presset på for 
overvågning uden dommerkendelse og nu bare bilder folk ind, at det er 
begrundet i en ny særlig situation. Det vil desværre ikke være første gang, 
at man udnytter et terrorangreb og en situation, hvor alle er bange til at 
lave indgreb i borgernes frihedsrettigheder«, siger retsordfører Pernille 
Skipper, der også er medlem af Folketingets kontroludvalg, som skal holde 
øje med efterretningstjenesterne. 
</p><p>
SF vil gå ind i de kommende forhandlinger med regeringen om terrorpakken med 
de nye oplysninger for øje, siger forsvarsordfører Holger K. Nielsen: 
</p><p class=" bl-elem">
»Om forslaget ligger i forlængelse af et tidligere ønske fra FE, og om 
Justitsministeriet står svækket i den diskussion, er selvfølgelig noget vi 
har blik for og er opmærksomme på«. 
</p>	
</div>
</div></body></html>
