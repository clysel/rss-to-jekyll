---
layout:     post
title: 	    "Wozniacki nedlæmpes af tysk superforhånd"
post_author:	    
post_date:	    Sun, 26 Apr 2015 16:57:16 +0200
post_site:	    politiken.dk 
post_link:	    http://politiken.dk/sport/tennis/ECE2643917/wozniacki-nedlaempes-af-tysk-superforhaand/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
FAKTA</h4>
<h5>
WOZNIACKIS SÆSON '15</h5>
<div class="fakta-body" data-buildingblock="embedded_factboxlink">
<p><b>Stuttgart:</b> Finale (Kerber). 
</p><p><b>Miami:</b> 4. r. (Venus Williams) 
</p><p><b>Indian Wells:</b> 3. r. (Bencic) 
</p><p><b>Kuala Lumpur:</b> Vinder (Dulgheru) 
</p><p><b>Doha:</b> 3. r. (Azarenka) 
</p><p><b>Dubai:</b> Semifinale (Halep) 
</p><p><b>Melbourne:</b> 2. r. (Azarenka) 
</p><p><b>Sydney:</b> 1. r. (Strycova) 
</p><p><b>Auckland:</b> Finale (Venus Williams) 
</p><p class=" bl-elem"><b>Næste opgaver på grus:</b> Madrid (4. maj), Rom (11. maj), French 
Open, Paris (25. maj) 
</p>
</div>
</div><p>
Det har været en god uge for Caroline Wozniacki i Stuttgart, og søndag 
eftermiddag understregede hun sin fine form og positive tilgang til 
grusbanesæsonen - men det var ikke nok til titlen. 
</p><p>
Danskerens tyske modstander Angelique Kerber vandt knebent 3-6, 6-1, 7-5 og 
fik dermed fingre i trofæet samt en ny Porsche, der har kigget på spillerne 
hele ugen. 
</p><p>
Gevinsten for Kerber og finalepladsen til Wozniacki kunne næppe have været 
timet meget bedre, for de kommende opgaver i Madrid og Rom byder på stigende 
niveau i udfordringerne, inden grusbanesæsonen kulminerer ved French Open i 
Paris, der starter i slutningen af maj. 
</p><p><b class="ext-link">STÆDIG:</b><a class="embeddedlink" href="http://politiken.dk/sport/ECE2643292/wozniacki-elsker-at-spille-maratonkampe/">Wozniacki elsker at spille 
maratonkampe</a></p><p>
En finale og en meget tæt en af slagsen er en opmuntring for Wozniacki, når 
den logiske skuffelse over at have tabt en slutkamp har fortaget sig. 
</p><p>
Kan hun holde koncentrationen på begivenhederne inden for stregerne og lægge 
lidt på i spillet som følge af samarbejdet med den tidligere spanske 
grusdronning Arantxa Sanchez Vicario, bør der være muligheder for at skaffe 
et bedre resultat ved Grand Slam-klassikeren på Roland Garros, end hun har 
noteret de senere år. 
</p><p>
Søndag kunne det have været en lovlig stor opgave rent fysisk set på baggrund 
af den lange semifinale mod Simona Halep, men Wozniacki lagde stærkt ud på 
den indendørs grusbane, hvor tilskuerne naturligvis heppede på deres tyske 
yndling. 
</p><p><b class="ext-link">SUCCES:</b><a class="embeddedlink" href="http://politiken.dk/sport/tennis/ECE2643186/wozniacki-fighter-sig-til-finaleplads/">Wozniacki fighter sig til finaleplads</a></p><p>
I 4. parti breakede danskeren sin modstander, og den fordel holdt sættet ud. 
Kerber virkede ikke særlig skarp i denne periode og blev ofte kostet rundt 
på banen. Wozniacki signalerede stabilitet og sult efter endnu en titel til 
samlingen. 
</p><p>
Men rollerne blev vendt i 2. sæt, hvor Kerber satte tempoet gevaldigt i 
vejret. Tyskeren lykkedes med sine meget vinklede slag, der lagde godt op 
til rene vindere med den stærke forhånd. To gange kunne Kerber bryde sin 
modstanders serv, og hurtigt tog hun sættet 6-1. 
</p><p><b class="ext-link">SÅDAN:</b><a class="embeddedlink" href="http://politiken.dk/sport/tennis/ECE2642353/wozniacki-tvaerer-spanier-ud---moeder-halep-i-semifinale/">Wozniacki tværer spanier ud - møder 
Halep i semifinale</a></p><p>
Det lignede en lille krise i Wozniacki-lejren - var kræfterne alligevel 
sluppet op, selv om danskeren til pressen i Stuttgart har sagt, at hun 
elsker lange kampe? Nu gik hendes kamp igen i tre sæt, men hvor meget var 
der tilbage på tanken? 
</p><p>
Umiddelbart var svaret på banen, at selvfølgelig var der stadig rigeligt med 
kræfter, for Wozniacki kom godt i gang i afgørende sæt. 2. parti i sættet 
løftede kampens niveau, for her var begge spillere i stand til at finde 
deres højeste niveau samtidig. 
</p><p><b class="ext-link">DEBUT:</b><a class="embeddedlink" href="http://politiken.dk/sport/tennis/ECE2641020/wozniacki-glaeder-sig-over-sjaelden-sejr-paa-glat-grus/">Wozniacki glæder sig over sjælden sejr på 
glat grus</a></p><p>
Det satte skub i de tyske tilskuere, der nød spændingen og de mange, seje 
slagudvekslinger, hvor det oftest var Kerber, der satsede helhjertet på 
offensiven. Spillerne skiftedes til at bryde hinandens serv, og intensiteten 
steg mærkbart. 
</p><p>
Wozniackis returneringer var af skiftende kvalitet, og så snart de blev for 
korte, stod Kerber klar med 'stegepanden' og en skarpt viklet forhånd. Det 
gav af og til problemer, for på den måde kunne tyskeren stå og dirigere 
slagets gang, som der var tilfældet i 2. sæt. 
</p><p><b>Tæt afslutning</b></p><p>
Men Wozniacki løftede igen sit spil, og med et break til 5-4 var det op til 
hende selv at serve titlen i hus. Det lykkedes bare ikke. Kerber brød igen, 
da danskeren blev for passiv. 
</p><p>
Kunne den store opbakning fra tilskuerpladserne vende kampen til tysk fordel? 
Det blev en knivskarp afslutning, hvor begge havde chancer for at vinde, men 
det Kerber, der efter break til 6-5 kunne serve for sejren. 
</p><p class=" bl-elem">
Det krævede gode nerver af hjemmefavoritten, der undervejs til finalen havde 
besejret topseedede Maria Sharapova, og trods vaklen holdt hun hele vejen i 
mål og servede kampen hjem. 
</p>	
</div>

</div></body></html>
