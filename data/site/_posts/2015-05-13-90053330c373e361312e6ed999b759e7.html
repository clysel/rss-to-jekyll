---
layout:     post
title: 	    "Minister kræver hurtig oprydning efter prøvekoks"
post_author:	    
post_date:	    Wed, 13 May 2015 18:31:23 +0200
post_site:	    politiken.dk 
post_link:	    http://politiken.dk/indland/uddannelse/ECE2668055/minister-kraever-hurtig-oprydning-efter-proevekoks/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Der er røde ører i Undervisningsministeriet, efter at det i går kom frem, at 
der siden 2007 har været fejl i folkeskolens digitale afgangsprøver. 
</p><p>
Og undervisningsminister Christine Antorini (S) lover derfor ændringer i de 
fejlfindingsprocedurer, der har svigtet de sidste knap 10 år. 
</p><p>
»Det er selvfølgelig ikke godt nok, og det er meget beklageligt. Vores 
kvalitetssikringsprocedurer har desværre ikke været skruet sådan sammen, at 
det har været muligt at fange fejlen før nu, hvor danskprøven på grund af 
sin opbygning gav udslag i meget tydelige karakterudsving«, udtaler 
Christine Antorini i en skriftlig kommentar. 
</p><p>
Hun har ifølge sin presseafdeling ikke haft mulighed for at stille op til 
interview, men lover, at procedurerne nu bliver gennemgået, så yderligere 
fejl kan undgås: 
</p><p>
»Derfor har jeg bedt ministeriet om med det samme at gå i gang med at se på, 
hvordan vi justerer kvalitetssikringsprocedurerne. Lige nu har vi fokus på 
at løse problemet fremadrettet og få gennemført dette års prøver på den mest 
hensigtsmæssige måde for eleverne«. 
</p><h3>
SF kræver svar fra undervisningsministeren 
</h3><p>
Det var Styrelsen for It og Læring under Undervisningsministeriet, der mandag 
eftermiddag opdagede en fejl i den digitale læseprøve, som 13.600 elever tog 
som en del af et pilotforsøg i sidste uge. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/ECE2666826/fejl-i-afgangsproever-kan-have-medfoert-forkerte-karakterer-i-aarevis/">Fejl i afgangsprøver kan have 
medført forkerte karakterer i årevis</a></p><div class="art-fakta article-box">
<h4 class="">
Sådan rammer fejlen</h4>
<div class="fakta-body" data-buildingblock="embedded_factboxlink">
<p>
Fejlen i de digitale prøver kan bedst forklares ved at tage udgangspunkt i den 
digitale læseprøve, hvor fejlen blev opdaget.
</p><p>
Læseprøven varer en halv time. Opgaven består af fem delopgaver, der hver 
indeholder ti spørgsmål, som hver giver et point.
</p><p>
Elevens svar bliver gemt, når vedkommende går videre til næste opgave eller 
trykker på en afslut-knap. Men svarene bliver ikke gemt, hvis eleven ikke 
har trykket gem eller er gået videre til næste delopgave, når prøvetiden 
udløber. I så fald bliver ingen af de svar, eleven har givet i den 
pågældende delopgave, gemt.
</p><p class=" bl-elem">
Det betyder, at eleven kan miste op til 10 ud af de i alt 50 point, man 
maksimalt kan få. De point kan svare til to karakterer, så en elev 
eksempelvis kan være faldet fra 10 til 4 på den nye skala
</p>
</div>
</div><p/><p>
Men fejlen er langt fra ny. Den har været til stede i de digitale geografi- og 
biologiprøver, som en del af hver afgangsårgang i folkeskolen har været til 
eksamen i siden 2007. Den har også figureret i den såkaldte færdighedsprøve 
i matematik. Både den digitale geografi-, biologi- og færdighedsprøve er 
derfor i år blevet erstattet af en prøve på gammeldags maner - på papir. 
</p><p>
Danmarks Lærerforenings formand, Anders Bondo Christensen, betegner over for <a target="_blank" href="http://www.b.dk/nationalt/det-er-vel-ikke-for-meget-at-bruge-et-ord-som-skandale">Berlingske</a> 
fejlen som en »skandale«. SF's grundskoleordfører, Annette Vilhelmsen, 
kalder fejlene »helt groteske« og tager nu sagen op over for 
undervisningsministeren. Hun kræver en forklaring på, hvad fejlene kommer 
til at koste, og vil også vide, om skolerne, der nu skal afholde prøver for 
anden gang, bliver kompenseret. 
</p><p>
»Skolerne har jo planlagt, hvornår prøverne skal være. Nu bliver det så 
ændret, og skolerne skal afholde prøverne igen i en i forvejen presset 
planlægning«, siger hun. 
</p><p>
Samtidig synes Annette Vilhelmsen, at fejlen understreger, at afgangsprøverne 
i den danske folkeskole er »meningsløse«. 
</p><p>
»De prøver, som eleverne går til, giver ikke mening. Uanset hvordan prøverne 
går, har de i allerede i marts afgivet deres ønsker til en 
ungdomsuddannelse. Så prøverne er i virkeligheden et stort ståhej for 
ingenting, og det her viser bare, at prøverne er dyre og tager både 
ressourcer og tid, som kunne være blevet brugt til læring«, siger hun. 
</p><h3>
Antorini: Internet og it kommet for at blive 
</h3><p>
Formanden for foreningen Skole og Forældre, Mette With Hagensen, er mere 
afdæmpet og påpeger af fejlene har haft en lille konsekvens for de elever, 
der er blevet ramt af dem. 
</p><p>
Hun henviser til, at Styrelsen for Undervisning og Kvalitet i går over for 
Politiken vurderede, at fejlen i biologi- og geografiprøverne i årenes løb 
har ramt et mindre antal elever, og at fejlen ikke kan have været af lige så 
stor betydning for karakteren, som tilfældet har været med læseprøven, som 
eleverne nu skal tage om. 
</p><p>
Men Mette With Hagensen advarer imod, at fejlene i de digitale afgangsprøver 
ikke må gøre undervisningsverdenen digitalt forskrækkede. 
</p><p>
»Det må ikke føre til, at vi holder op med de digitale prøver. Vi skal holde 
fast i, at den type prøver hører både nutiden og fremtiden til«, siger hun. 
</p><p>
Og det kommer heller ikke til at ske, understreger undervisningsministeren. 
</p><p class=" bl-elem">
»Trods fejlen her og andre problemer med it-systemer, så er internet og it 
kommet for at blive. It skal spille en stor og integreret rolle i 
undervisningen i folkeskolen, fordi det frigiver lærerressourcer og 
motiverer eleverne. Så fremover skal vi selvfølgelig også have digitale 
prøver. Og så skal vi selvfølgelig sørge for, at der ikke er fejl i de 
bagvedliggende it-systemer«, udtaler Antorini. 
</p>	
</div>

</div></body></html>
