---
layout:     post
title: 	    "Flere bliver tvunget til at tage medicin i psykiatrien"
post_author:	    
post_date:	    Mon, 04 May 2015 16:18:41 +0200
post_site:	    politiken.dk 
post_link:	    http://politiken.dk/forbrugogliv/sundhedogmotion/sygdom/ECE2653818/flere-bliver-tvunget-til-at-tage-medicin-i-psykiatrien/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Tvang i psykiatrien</h4>
<div class="fakta-body" data-buildingblock="embedded_factboxlink">
<p><b>Antal personer, der bæltefikseres af alle indlagte </b></p><p>
2011-2013: 2.036 (7,6 pct. af alle) 
</p><p>
2014: 1.899 (7,0 pct. af alle) 
</p><p>
Fald: 8 pct. 
</p><p>
Regeringens mål i 2020: 3,8 procent af alle indlagte 
</p><p/><p><b>Total antal bæltefikseringer over 48 timer </b></p><p>
2011-2013: 776 
</p><p>
2014: 796 
</p><p>
Stigning: 2 pct.
</p><p>
Mål i 2020: 388 
</p><p/><p><b>Total antal bæltefikseringer</b></p><p>
2011-2013: 5.689 
</p><p>
2014: 5.155 
</p><p>
Fald: 9 pct. 
</p><p/><p><b>Antal personer, der tvangsmedicineres (ikke akut beroligende) </b></p><p>
2011-2013: 666 
</p><p>
2014: 744 
</p><p>
Stigning: 12 pct 
</p><p class=" bl-elem"><i class=" bl-elem">Kilde: 'Monitorering af tvang i psykiatrien - årsopgørelse 2014', 
Sundhedsstyrelsen.</i></p>
</div>
</div><p>
Bælterne hænger i stigende grad på knagerne på landets psykiatriske 
afdelinger. 
</p><p>
I 2014 blev 1.899 danskere fastholdt i bælter, viser den netop offentliggjorte 
nationale årsopgørelse fra Sundhedsstyrelsen om tvang i psykiatrien. 
</p><p>
Det er et fald på 8 procent eller 137 færre patienter i forhold til perioden 
2011-2013. 
</p><p><b class="ext-link">LÆS OGSÅ:</b><a class="embeddedlink">Efter 50 bæltefikseringer: 
Fandt tryghed i bæltet</a></p><p>
Regeringen og Danske Regioner har aftalt, at brugen af bælter på de 
psykiatriske afdelinger skal være halveret i 2020, og de nye tal følger det 
politisk ønskede fald, viser rapporten, der er den første opgørelse, der 
skal måle, om de politiske ønsker opfyldes. 
</p><p>
Derfor kalder sundhedsminister Nick Hækkerup (S) det for »gode nyheder«. 
</p><p>
»Det har været et af fixpunkterne for alle Folketingets partier, at vi alle 
gerne vil bevæge os hen mod langt mindre tvang i psykiatrien. Men vi skylder 
også at holde øje med, at én form for tvang ikke afløses af en anden form, 
medicin eksempelvis, eller andre indgribende foranstaltninger«, siger 
ministeren. 
</p><p>
Den gode nyhed om, at 137 <i>færre </i>psykisk syge danskere kom i bælter 
i 2014 blegner netop noget, når 78 <i>flere </i>personer i samme 
periode blev tvangsmedicineret. 
</p><p>
Sundhedsstyrelsens rapport afslører nemlig, at 744 personer sidste år blev 
tvangsmedicineret mod 666 i et gennemsnit af tallene for 2011-2013. Det er 
en stigning på 12 procent. 
</p><p>
»Sundhedsstyrelsen kan således konstatere, at flere af de regioner, der har 
nedbragt antallet af bæltefikseringer har øget deres forbrug af beroligende 
medicin«, skriver styrelsen i rapporten. 
</p><p>
Det er i Region Hovedstaden, Region Syddanmark og i Region Sjælland, at 
antallet af tvangsmedicineringer er steget. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2573742/foer-stillede-han-saa-mange-irriterende-spoergsmaal-at-han-endte-i-baelte-nu-gaar-han-til-ridning/">Før stillede han så mange 
irriterende spørgsmål, at han endte i bælte; nu går han til ridning</a></p><p>
Det vækker stor bekymring hos Landsforeningen Sind: 
</p><p>
»Det var lige præcis det, der ikke måtte ske. Det er positivt, at 
bæltefikseringerne nedbringes, sådan som vi alle ønsker, men det må jo ikke 
føre til mere tvangsmedicinering. Så flytter man jo bare tvangen fra det ene 
område til det andet. Det må vi få set nærmere på. Noget tyder på, at man 
har haft et for ensidigt fokus på at reducere antallet af bælter, og så ikke 
haft ordentligt øje for, hvad der skete i den anden side«, siger 
landsformand Knud Kristensen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/indland/ECE2287475/rekordmange-psykisk-syge-faar-medicin-mod-deres-vilje/">Rekordmange psykisk syge får 
medicin mod deres vilje</a></p><h3>
Psykiatere: Medicin er bedre end bælter 
</h3><p>
Psykiaterne erkender, at »vi skal have fokus på, at vi ikke udskifter en form 
for tvang med en anden«: 
</p><p>
»Det er desværre ikke uventet, at tvangsmedicineringen kunne stige, selv om vi 
havde håbet noget andet. Men tvangsmedicinering peger alt andet lige mere 
fremad end bæltefikseringerne, da det for nogle patienter er en vej til at 
få det bedre. Det er bælterne jo ikke«, siger overlæge Torsten Bjørn 
Jacobsen, formand for Dansk Psykiatrisk Selskab. 
</p><p>
Selv om det ifølge psykiaternes formand er svært at rangordne tvang, »så er 
medicinering bedre end bæltefikseringerne«: 
</p><p>
»Det er en fysisk magtanvendelse i en svær situation. Bælterne er den mest 
ultimative og indgribende form for tvang. Derfor skal vi også af med dem 
først,« siger psykiatriformand Torsten Bjørn Jacobsen. 
</p><p><b class="ext-link">LÆS OGSÅ:</b><a class="embeddedlink" href="http://politiken.dk/forbrugogliv/sundhedogmotion/ECE2379857/sygehuse-baeltefikserer-fysisk-syge-patienter/">Sygehuse bæltefikserer fysisk 
syge patienter</a></p><p>
Psykiaterne glæder sig overordnet set over, at det er lykkes på landsplan at 
reducere brugen af de udskældte bælter. Tallene fra Sundhedsstyrelsen viser 
også, at der overordnet set var næsten ti procent færre episoder med bælter. 
</p><p>
»Bæltefikseringer er ikke en behandling, men en midlertidig løsning, når der 
er opstået en farlig situation«, siger Torsten Bjørn Jacobsen, der 
understreger, at bæltefikseringer »er den form for tvangsanvendelse, som vi 
psykiatere helst vil undgå«. 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/indland/ECE2397878/torturkomit-kritiserer-dansk-baeltefiksering-for-doeve-oeren/">Torturkomité kritiserer dansk 
bæltefiksering for døve øren</a></p><h3>
Lidt flere fastspændes i lang tid 
</h3><p>
Alle regioner undtaget Region Sjælland har opnået fald i det totale antal 
bæltefikseringer samt i antal personer, der bæltefikseres. 
</p><p>
Derfor kræver Sundhedsstyrelsen på det førstkommende møde i Task Force for 
psykiatrien en redegørelse fra Region Sjælland for, hvordan regionen vil 
håndtere de flere bæltefikseringer. 
</p><p>
Alle regionerne skal derudover forklare, hvorfor der – stik imod de politiske 
ønsker – er sket en stigning på to procent i antallet af langvarige 
bæltefikseringer over 48 timer. Både psykiaterne og patienterne er 
bekymrende over den – om end lille – stigning i de langvarige 
bæltefikseringer: 
</p><p><b class="ext-link">LÆS OGSÅ: </b><a class="embeddedlink" href="http://politiken.dk/indland/ECE2387223/overfald-paa-den-lukkede-politikere-hugger-bremsen-i-for-tvungen-medicin/">Overfald på den lukkede: 
Politikere hugger bremsen i for tvungen medicin</a></p><p>
»Det ærgrer mig, at de langvarige fikseringer er steget. Det kræver, at vi får 
set nærmere på det, da de indebærer en øget risiko for patienten. Det ikke 
er ufarligt«, siger psykiaterformand Torsten Bjørn Jacobsen. 
</p><p>
Knud Kristensen fra SIND kalder de flere lange ophold i bælter for »et 
problem«: 
</p><p>
»Vi har jo netop fået international kritik for de mange lange fikseringer over 
48 timer. Derfor må de ikke stige. Det dur ikke, hvis nogle bliver længere i 
bælte, fordi vi har fokus på at undgå bæltefikseringer, og man så venter 
længere end godt er med at løse patienter, for at nå det politiske mål. Det 
er altså også bekymrende«, siger han. 
</p><p class=" bl-elem"><b class="ext-link">LÆS OGSÅ:</b><a class="embeddedlink" href="http://politiken.dk/indland/ECE2366350/regeringen-til-patienter-paa-den-lukkede-hvilken-tvang-foretraekker-du/">Regeringen til patienter på 
den lukkede: Hvilken tvang foretrækker du?</a></p>	
</div>

</div></body></html>
