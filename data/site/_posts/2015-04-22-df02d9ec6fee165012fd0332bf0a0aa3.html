---
layout:     post
title: 	    "Juventus forsvarer sig til en stor semifinale"
post_author:	    
post_date:	    Wed, 22 Apr 2015 23:10:06 +0200
post_site:	    politiken.dk 
post_link:	    http://politiken.dk/sport/fodbold/championsleague/ECE2639028/juventus-forsvarer-sig-til-en-stor-semifinale/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="clearfix w220 art-present-box fl-right">
<p class="cup-box-title">UEFA Champions League</p>
<p class="last-res">Seneste kampe</p>






</div>
<p>
Italiensk fodbold i knæ. Det har det ofte heddet i medierne de senere år, men 
onsdag aften kom en stor opmuntring for italienerne, da traditionsklubben 
Juventus nåede semifinalen i Champions League, hvor der er selskab af Bayern 
München, Real Madrid og Barcelona. 
</p><p><b class="ext-link">AFGJORT:</b><a class="embeddedlink" href="http://politiken.dk/sport/fodbold/championsleague/ECE2638776/real-madrid-og-juventus-videre-trods-skuffende-kvartfinaler/">Real Madrid og Juventus videre trods 
skuffende kvartfinaler </a></p><p>
Det blev en realitet, da stillingen på resultattavlen forblev 0-0 gennem alle 
90 minutter i returopgøret mod Monaco. Sagt lige ud: det var bestemt ikke 
prangende fodbold, tilskuerne på Stade Louis II og de mange tv-seere blev 
budt på. 
</p><p>
Men man kan ikke komme med mange kritiske bemærkninger om den italienske 
defensiv, der fra kampens start var kompakt og koncentreret, selv om Giogio 
Chiellini var lige ved at 'bringe modstanderne foran', da han tabte bolden 
og balancen et farligt sted. 
</p><p><b class="ext-link">UDFORDRING:</b><a class="embeddedlink" href="http://politiken.dk/sport/fodbold/championsleague/ECE2638847/real-kommer-til-at-slaas-haardt-for-at-vinde-el-derbi-tilbage/">Real kommer til at slås hårdt for at 
vinde El Derbi tilbage</a></p><p>
Den erfarne, men lidt langsomme forsvarer brugte hånden til at redde sit hold 
ud af kniben, hvilket gav et gult kort, og han lænede sig flere gange op af 
endnu et, men slap dog. 
</p><p>
Monaco leverede en ganske behersket offensiv i 1. halvleg, der var meget 
fattig på chancer, og det så ud som om, at de franske spillere havde svært 
ved at finde ud af, hvad der skulle til for at dirke modstandernes forsvar 
op. 
</p><p>
Hos Juventus blev der sendt mange afleveringer de helt forkerte steder hen, 
når holdet havde chancen for en omstilling, men det så ikke ud til at 
bekymre kollektivet synderligt. 
</p><p><b class="ext-link">ZLATAN:</b><a class="embeddedlink" href="http://politiken.dk/sport/fodbold/ECE2638380/zlatan-efter-ny-cl-skuffelse-det-er-slut-nu/">Det er slut nu</a></p><p>
Monaco-træner Jardim reagerede i pausen og sendte friske kræfter ind, men 
f.eks. Berbatov var ikke den store gevinst. Og selv om hjemmeholdet fik 
etableret et vist pres på gæsterne, blev det sjældent til de helt åbne 
chancer. En enkelt - efter en fejl af Bonucci - tog gamle Buffon sig af med 
et konsekvent indgreb ude i feltet. 
</p><p>
Carlos Tevez kom frem til en enkelt god mulighed, men skød forbi mål, og i 
slutfasen viste Pirlo, at han stadig kan det der med frispark. Hans flotte 
forsøg tog dog trekantssammenføjningen. 
</p><p><b>Monaco kunne ikke </b></p><p>
Det forventede massive franske pres i kampens sidste fem minutter kom aldrig, 
for Monaco havde hverken kræfter eller fantasi til at dominere modstanderne. 
Efter en overraskende god turneringsindsats mødte det franske hold sin 
grænse. 
</p><p class=" bl-elem">
Juventus kan meget vel møde sin i semifinalen. 
</p>	
</div>

</div></body></html>
