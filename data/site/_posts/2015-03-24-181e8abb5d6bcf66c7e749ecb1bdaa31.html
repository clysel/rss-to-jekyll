---
layout:     post
title: 	    "DCU-sportschef: Det danske islæt forsvinder med Riis"
post_author:	    
post_date:	    Tue, 24 Mar 2015 09:38:48 +0100
post_site:	    politiken.dk 
post_link:	    http://politiken.dk/sport/cykling/ECE2601798/dcu-sportschef-det-danske-islaet-forsvinder-med-riis/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om han solgte cykelholdet til Oleg Tinkov, har det været Bjarne Riis, der 
har trukket i de sportslige snore på Tinkoff-Saxo. 
</p><p>
Mandag fik hele staben på cykelholdet besked om, at den russiske holdejer har 
suspenderet Bjarne Riis. Hvis det også bliver til en fyring, og Riis dermed 
forsvinder, så forsvinder holdets danske profil også. 
</p><p>
Det vurderer Lars Bonde, som er sportschef i Danmarks Cykle Union (DCU) og har 
fingeren på pulsen i forhold til de danske cykelryttere. 
</p><p>
»Jeg tror, danskerprofilen vil være væk. Der er ingen tvivl om, at danske 
ryttere som under normale omstændigheder ville komme ind på holdet, nu ikke 
kommer det«, siger Lars Bonde og peger på Jesper Hansen og Christopher 
Juul-Jensen som eksempler på den slags ryttere. 
</p><h3>
»Holdet er på vildt usikker grund«
</h3><p>
»Michael Valgren kom ind før sidste sæson, men han var eftertragtet og kunne 
have fået kontrakt alle steder«, siger Lars Bonde. 
</p><p><b class="ext-link">Læs også </b><a class="embeddedlink" href="http://politiken.dk/sport/cykling/ECE2601531/dramatisk-brud-mellem-tinkoff-saxos-holdejer-og-bjarne-riis-under-opsejling/">Dramatisk brud mellem 
Tinkoff-Saxos holdejer og Bjarne Riis under opsejling</a></p><p>
DCU's sportschef har også en klar fornemmelse af, at Tinkoff-Saxo er blevet et 
cykelhold, som rytterne udelukkende vælger for pengenes skyld. 
</p><p>
»Holdet er på vildt usikker grund. Den måde man i vores del af verden 
behandler sit personale på, er sat helt ud af spillet med Oleg Tinkov«, 
fortsætter Lars Bonde, som har set en tidligere mail, russeren sendte til 
sine medarbejdere for at presse dem. 
</p><p>
Selv om fremtiden for danskerne næppe ligger hos Tinkoff-Saxo, er sportschefen 
dog langt fra bekymret for de danske rytteres fremtid i cykelsporten. 
</p><p><b class="ext-link">Læs også</b><a class="embeddedlink" href="http://politiken.dk/sport/cykling/ECE2598761/riis-milliardaerboss-venter-i-dag-udbytte-af-sin-kostbare-investering/">Riis' milliardærboss venter i 
dag udbytte af sin kostbare investering</a></p><p>
»Jeg ser ingen danskere i farezonen for at blive arbejdsløse. Christopher 
Juul-Jensen er blevet et rigtigt godt navn. Matti Breschel, Michael Mørkøv, 
Chris Anker Sørensen - de her ryttere kan sagtens få kontrakt på World 
Tour-niveau«. 
</p><h3>
Medsponsor kan kræve dansk islæt 
</h3><p>
Seks danske ryttere har lige nu kontrakt hos Tinkoff-Saxo. Michael Valgren har 
kontrakt til og med 2016. Med mindre parterne har holdt en 
kontraktforlængelse hemmelig, har de fem øvrige danskere kontraktudløb efter 
2015. 
</p><p><b class="ext-link">Foto:</b><a class="embeddedlink" href="http://politiken.dk/fotografier/ECE311349/fotoserie-bjarne-riis-liv-paa-to-hjul/">Bjarne Riis liv på to hjul</a></p><p>
Det gælder således Matti Breschel, Michael Mørkøv, Christopher Juul-Jensen, 
Chris Anker Sørensen og Jesper Hansen. 
</p><p>
Ifølge Lars Bonde er der dog stadig en ubekendt faktor i forhold til den 
danske tilstedeværelse på Tinkoff-Saxo. Nemlig medsponsoren Saxo Bank, hvis 
sponsorkontrakt udløber efter denne sæson. 
</p><p class=" bl-elem">
»Hvis de fortsætter, kan de kræve dansk islæt. Det er helt normalt, at en stor 
sponsor har noget at skulle have sagt i forhold til nationaliteter«, siger 
Lars Bonde. 
</p>	
</div>
</div></body></html>
