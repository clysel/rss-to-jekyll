---
layout:     post
title: 	    "Dristig satsning sikrer Mark Cavendish en ny triumf"
post_author:	    
post_date:	    Mon, 27 Apr 2015 20:34:39 +0200
post_site:	    politiken.dk 
post_link:	    http://politiken.dk/sport/cykling/ECE2645640/dristig-satsning-sikrer-mark-cavendish-en-ny-triumf/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>Efter en knald eller fald satsning i finalen kunne spurtkanonen fra Isle of Man Mark Cavendish (Etixx-Quick Step) for anden dag i træk suse over stregen som etapevinder i Tyrkiet Rundt.</p><p>Fem km fra må, da det belgiske storhold syntes at have fuld kontrol over situationen, var der ellers pludselig optræk til en alvorlig krise.</p><p>»I et sving var det, som om hjulet var ved at glide væk under mig, og straks efter kunne jeg mærke, at luften langsomt sivede ud«, fortæller den 29-årige britiske eksverdensmester.</p><p>»Jeg overvejede, om jeg simpelthen skulle stoppe og skifte cykel og så overlade det til Mark Renshaw at køre sin egen chance i spurten. Men jeg besluttede at fortsætte, og heldigvis gik det godt«.</p><p>»Det kan jeg først og fremmest takke mine holdkammerater for. De sørgede for, at jeg kom sikkert gennem de resterende sving, og da Renshaw som den sidste havde ført mig frem mod stregen, var der heldigvis luft nok i både mig selv og ringen til, at jeg kunne holde konkurrenterne stangen«.</p><h3>Cort bedst hos Orica-GreenEdge</h3><p>Som i går markerede italienerne Sacha Modolo (Lampre) og Nicola Ruffoni (Bardiani-CSF) sig blandt Cavendishs værste modstanbdere, hvorimod nr. 2 fra 1. etape, den unge australier Caleb Ewan (Orica-GreenEdge), ikke var fremme i finalen.</p><p>Det australske mandskab havde ellers arbejdet hårdt sammen med Etixx-Quick Step for at køre dagens lange udbrud ind, hvilket da også lykkedes, da der manglede godt 11 km af den 182 km lange etape fra Alanya til Antalya.</p><p>I spurten gik Orica-GreenEdge imidlertid mere eller mindre i opløsning, og Ewan havnede helt nede som nr. 119, mens holdets danske debutant Magnus Cort blev den bedst placerede på 30.-pladsen.</p><h3>Tinkoff-Saxos trumf på egen hånd i finalen</h3><p>Også for Tinkoff-Saxo gik planerne i skuddermudder i finalen. Det tegnede ellers lovende for det russiske mandskab, som syntes stærkt på vej til at køre Michael Kolar fint i position. Da der for alvor blev skruet op, befandt den 22-årige slovak sig imidlertid på egen hånd, og på den baggrund var en syvendeplads ganske tilfredsstillende.</p><p>Modolo og Ruffoni var tættest på Cavendish, og det samme er tilfældet i det samlede klassement, hvor143 af de 165 deltagende ryttere er noteret for nøjagtig samme tid. Blandt dem er også både Magnus Cort og løbets anden danske deltager John Ebsen (Androni-Giocattoli).</p><p>Det ændres der dog givetvis på allerede på morgendagens etape, hvor kandidaterne til de endelige topplaceringer overtager hovedrollerne fra sprinterne.</p><h3>Cavendish siger farvel til førertrøjen i dag</h3><p>Færden fra Kemer til Elmali slutter nemlig med en klatretur på knap fem km op til målet i 1.850 meters højde, efter at feltet i cirka 50 km har kørt på højsletten omrking 1.200 meter over havets overflade.</p><p>Dermed slutter Candeishs optræden i førertrøjen, men det er højst sandsynligt, at der venter yderligere jubelstunder på briten.</p><p>Sidste år vandt han således både 1., 2. 4. og 8. etape i Tyrkiet Rundt, og det er langt fra utænkeligt, at noget tilsvarende sker igen i den aktuelle udgave af kappestriden.</p><p class=" bl-elem">Med dagens bedrift er Cavendish oppe på otte sejre i år, mens Etixx-Quick Strep nåede nr. 21 og dermed har lagt lidt afstand til de nærmeste rivaler i statistikken Team Sky, Katusha og Movistar, der har hentetr henholdsvis 19, 18 og 17.</p>	
</div>

</div></body></html>
