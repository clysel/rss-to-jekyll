---
layout:     post
title: 	    "Dopingdømt badmintonspiller får kontroversiel VM-plads"
post_author:	    
post_date:	    Mon, 11 May 2015 12:36:31 +0200
post_site:	    politiken.dk 
post_link:	    http://politiken.dk/sport/ECE2664708/dopingdoemt-badmintonspiller-faar-kontroversiel-vm-plads/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Selv om han først i sidste uge blev fri af dopingkarantæne, er 
badmintonspilleren Lee Chong Wei alligevel udtaget til VM i Indonesien til 
august. 
</p><p>
Det skriver nyhedsbureauet Reuters mandag. 
</p><p>
Malaysias badmintonforbund har mandag valgt at udtage Lee Chong Wei på 
baggrund af hans comeback-kamp i Sudirman Cup søndag. 
</p><h3>
Fik intet wildcard 
</h3><p>
Efter en spillepause på otte måneder, er Lee Chong Wei ellers helt nede som 
nummer 46 på verdensranglisten. Da der er tradition for, at de to bedste 
nationale spillere får de to VM-pladser, er det en kontroversiel afgørelse 
at tage dopingsynderen med. 
</p><p><b class="ext-link">Læs også </b><a class="embeddedlink" href="http://politiken.dk/sport/ECE2644581/badmintonstjerne-slipper-med-otte-maaneders-karantaene/">Badmintonstjerne slipper med 
otte måneders karantæne</a></p><p>
Udtagelsen kommer, efter Lee Chong Wei havde fået afslag på sin anmodning om 
at få et wildcard til VM, som spilles i Indonesiens hovedstad, Jakarta. 
</p><p>
Lee Chong Wei, som er blevet 32 år, er nummer 46 på verdensranglisten og 
udtaget på bekostning af 27-årige Chong Wei Feng, der er nummer 31 i verden. 
</p><p>
»Vi tror meget fast på, at han har en større chance for at gøre det godt ved 
VM«, siger Malaysias badmintonforbunds præsident Tengku Tan Sri Mahaheel 
Tengku Ariff til pressen efter et hastemøde i forbundet. 
</p><h3>
»Vores system har ændret sig«
</h3><p>
»Se bare, hvordan han spillede i Sudirman Cup. Han er exceptionel«, fortsætter 
præsidenten. 
</p><p>
Ifølge ham er det Chong Wei Fengs alder på 27 år, der taler imod ham. 
</p><p><b class="ext-link">Læs også</b><a class="embeddedlink" href="http://politiken.dk/sport/ECE2448626/dansk-spiller-kraever-haard-straf-til-dopet-malaysier/">Dansk spiller kræver hård 
straf til dopet malaysier</a></p><p>
»Vores system har ændret sig. Vi tror på idéen om at give unge spillere flere 
muligheder. Chong Wei Feng er en ældre spiller, og han har allerede spillet 
to VM-turneringer«. 
</p><p class=" bl-elem">
Det betyder, at den 22-årige Zulfadli Zulkkiffli, som er 41 på 
verdensranglisten, kommer med til VM sammen med Lee Chong Wei. 
</p>	
</div>

</div></body></html>
