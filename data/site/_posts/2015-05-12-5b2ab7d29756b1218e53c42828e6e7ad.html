---
layout:     post
title: 	    "Thorning: PET har haft rig mulighed til at korrigere mig"
post_author:	    
post_date:	    Tue, 12 May 2015 13:30:37 +0200
post_site:	    politiken.dk 
post_link:	    http://politiken.dk/indland/politik/ECE2666358/thorning-pet-har-haft-rig-mulighed-til-at-korrigere-mig/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Hvorfor skulle jeg sige noget forkert på mit pressemøde? Jeg gengiver bare det 
bilede, jeg har fået. Jeg kan ikke gøre andet
</p>
<p class="sender">
Helle Thorning-Schmidt (S), statsminister 
</p>
</blockquote>
</div><p>
Ansvaret for, at statsministeren mandag efter terrorangrebene i København 14. 
og 15. februar gav forkerte oplysninger om bevogtningen af den jødiske 
synagoge i København, ligger hos Politiets Efterretningstjeneste (PET). 
</p><p>
Det fastholder Helle Thorning-Schmidt (S), selv om det i dag er kommet frem, 
at Statsministeriet kort inden pressemødet fik informationer om bevogtningen 
fra Københavns Politi. 
</p><p><b class="ext-link">VENSTRE </b><a class="embeddedlink" href="http://politiken.dk/indland/fokus_danmark/fokus_terror/ECE2658204/venstre-frederiksen-og-thorning-skal-staa-skoleret/">Frederiksen og Thorning skal stå skoleret</a></p><p>
PET havde talrige muligheder for at korrigere statsministeren, efter at hun 
overfor den internationale presse gav udtryk for, at bevogtningen af 
synagogen var blevet etableret »øjeblikkelig« efter angrebet mod et 
debatarrangement på Krudttønden på Østerbro, men undlod at gør det. 
</p><p>
Sandheden er, at det først skete fire timer senere, men Thorning og resten af 
regeringen havde fået bibragt et andet billede, understreger hun: 
</p><p>
»Det vigtigste i denne sag er, at hvis man efter mit pressemøde havde opdaget, 
at jeg havde sagt noget forkert, så kunne man jo bare have korrigeret det«, 
siger Helle Thorning-Schmidt. 
</p><h3>
Citater blev tjekket af PET 
</h3><p>
Hun henviser desuden til et svar til Folketingets retsudvalg, som 
justitsminister Mette Frederiksen (S) har givet i dag. Her fremgår det, at 
følgende citat bliver sendt til PET efter statsministerens pressemøde: 
</p><p>
»Sikkerheden var blevet styrket efter Paris. Og som en del af 
standardproceduren øgede man sikkerheden ved synagogen i Krystalgade, så 
snart angrebet skete lørdag. Og det vi så lørdag, understregede, at vi har 
sikkerheden på plads. Det står klart, når man går i detaljer med 
hændelserne, at havde vi ikke haft sikkerheden på plads, kunne det være endt 
meget værre. Vi var heldige«. 
</p><p>
Til det skriver den juridiske chef i PET, Anette Voigt Arnsted: »Det korte 
svar er, at første sætning ikke er retvisende«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2666000/pet-kaldte-thorning-citat-ikke-retvisende/">PET kaldte Thorning-citat 
»ikke retvisende«</a></p><p>
Hun har altså ingen indvendinger mod Thornings centrale sætning om, at 
sikkerheden ved synagogen blev øget »så snart angrebet skete lørdag«, og det 
er det, Thorning hæfter sig ved. 
</p><p>
»Justitsministeriet sender mine citater til PET, som ikke har nogle 
bemærkninger til den del af mine citater. Så, hvis PET vidste, at det, jeg 
sagde på pressemødet, var forkert, har der været rig mulighed for at få det 
korrigeret siden hen«, siger hun 
</p><h3>
Politiet oplyste om bevogtning ved angreb 
</h3><p>
Af dagens svar fra Justitsministeriet til Retsudvalget fremgår det desuden, at 
Statsministeriet umiddelbart før Thornings internationale pressemøde 
modtager en mail fra Københavns Politi, om hvordan bevogtningen var, da Omar 
el-Hussein angreb synagogen. 
</p><p>
»Vi kan med den korte frist oplyse, at det af diponeringsskemaer fremgår, at 
der ca. kl. 19.30 blev disponeret 2 patruljer med i alt 5 mand til fast 
bevogtning ved/i umiddelbar nærhed af Synagogen i Krystalgade«, skriver 
sekretariatschef Jesper Kofoed. 
</p><p><b class="ext-link">EVALUERING </b><a class="embeddedlink" href="http://politiken.dk/indland/fokus_danmark/fokus_terror/ECE2658138/politiets-indsats-ved-terrorangreb-havde-flere-mangler/">Politiets indsats ved terrorangreb 
havde flere mangler</a></p><p>
At den mail skulle indikere, at det først var på dette tidspunkt, at der var 
blevet etableret bevogtning ved synagogen, afviser Helle Thorning-Schmidt: 
</p><p>
»Man skal huske, at den mail omhandler noget andet. Den omhandler spørgsmålet 
om, hvor mange, der var til stede, da angrebet fandt sted. Derfor er der 
ikke nogen, der bemærker det her med tidspunktet for, hvornår der var folk 
til stede«, siger hun. 
</p><h3>
Forskelligt ordvalg var tilfældigt 
</h3><p>
Kort efter at Thorning om mandagen havde holdt sit pressemøde for den 
internationale presse, blev hun andetsteds i Folketinget igen spurgt til 
bevogtningen af synagogen af en Politikens journalister. 
</p><p>
Denne gang svarede hun, at bevogtningen blev etableret »i løbet af kort tid«, 
og altså ikke »øjeblikkeligt«, som hun kort tid forinden havde udtrykt det. 
</p><p>
Men at det skulle indikere, at hun i mellemtiden var blevet klar over, at hun 
havde sagt noget forkert, afviser hun. 
</p><p>
»Nej, jeg bruger forskellige ordvalg. Det er helt tilfældigt. Der kan være 
mange konspirationsteorier«, siger hun. 
</p><p><i class=" bl-elem">Hvornår blev du klar over, at bevogtningen ikke var blevet etableret straks 
efter angrebet ved Krudttønden?</i></p><p class=" bl-elem">
»Det blev jeg først klar over i forbindelse med færdiggørelsen af den her 
redegørelse (som Rigspolitiet har lavet om indsatsen i forbindelse med 
terrorangrebet, red.). Det, tror jeg også, er vigtigt at huske på. Hvorfor 
skulle jeg sige noget forkert på mit pressemøde? Jeg gengiver bare det 
billede, jeg har fået. Jeg kan ikke gøre andet, og hvorfor skulle jeg gøre 
andet?«, siger Helle Thorning-Schmidt. 
</p>	
</div>

</div></body></html>
