---
layout:     post
title: 	    "Udspil: Skilte par skal ikke dele formuen lige"
post_author:	    
post_date:	    Fri, 06 Mar 2015 11:49:09 +0100
post_site:	    politiken.dk 
post_link:	    http://politiken.dk/oekonomi/privatoekonomi/ECE2575042/udspil-skilte-par-skal-ikke-dele-formuen-lige/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad er den mest fair fordeling af formuen, når et par går fra hinanden? Det 
er et næsten uopslideligt emne i skilsmissefamilier, og nu kommer der nyt 
brænde på diskussionen. 
</p><p>
For i dag sker hver tredje skilsmisse inden for ægteskabets første syv år – og 
har man været gift i så kort tid, er det ikke fair at dele formuen lige 
mellem parterne. Det mener det skilsmisseudvalg, der netop har fremlagt sin 
betænkning om fordeling af formue, når et par skilles. 
</p><div class="art-quote article-box">
<p class="quote"/>
<blockquote>
<p class="quote-txt">
Loven er tudsegammel, så den trænger i høj grad til revision
</p>
<p class="sender">
Lone Brandenborg, Danske Familieadvokater 
</p>
</blockquote>
</div><p/><p>
I dag deles formuen mellem et ægtepar – med enkelte undtagelser – lige, når 
parret går fra hinanden. Men står det til udvalget, der officielt går under 
det lidet mundrette navn Retsvirkningslovsudvalget, skal den regel altså 
ændres. Udvalget foreslår, at par, der går fra hinanden under syv år efter 
bryllupsdagen, kun deler noget af formuen lige. 
</p><p>
Danske Familieadvokater mener, det er på høje tid, at der bliver gjort op med 
den automatiske ligedeling – organisationen møder en del par, der ikke 
ønsker at dele formuen lige. 
</p><p>
»Danmark er et af de få, hvis ikke det eneste land i Europa, der tager 
udgangspunkt i, at formuen skal deles lige ved skilsmisse. Loven er 
tudsegammel, så den trænger i høj grad til revision«, siger formand Lone 
Brandenborg. 
</p><h3>
SF: Skævvrider ligestillingen 
</h3><p>
Helt præcist foreslår udvalget en trinvis fordeling af den del af formuen, som 
hver part kom med ved brylluppet. For hvert år parret har været gift, skal 
den del af formuen, som skal fordeles lige, således stige med 1/8. Bliver 
parret skilt inden for ægteskabets første to år, vil 2/8 af den formue, de 
to personer kom med på bryllupsdagen, således blive delt lige mellem de to 
parter. Resten af formuen bliver tildelt den person, der kom med den. 
</p><p><b class="ext-link">LØNGAB</b><a class="embeddedlink" href="http://politiken.dk/oekonomi/privatoekonomi/ECE1874689/boern-oeger-loenforskellen-mellem-kvinder-og-maend/">Børn øger lønforskellen mellem 
kvinder og mænd</a></p><p>
Udvalget blev nedsat af VK-regeringen i 2009 og har nu afsluttet sine godt fem 
års arbejde under Socialministeriet. Og ministeren ser positivt på den 
trinvise deling: 
</p><p>
»Med tendensen til, at der kommer flere korterevarende ægteskaber, kan der 
også være mulighed for at fravige den ligedeling af formuen, som loven 
foreskriver i dag«, siger Manu Sareen (R). For den snart 100 år gamle lov er 
forældet: 
</p><p>
»Er der en ting, man kan være helt sikker på, er det, at par ikke lever i dag, 
som de gjorde i 1925. Derfor synes jeg, at reglerne i langt højere grad 
skulle tage udgangspunkt i nutidens familier, hvor der er langt mere 
ligestilling mellem ægtefællerne, end dengang loven blev lavet. Men samtidig 
skal den selvfølgelig også tage højde for, at der kan være ægtepar, hvor den 
ene kan være økonomisk svagt stillet«, siger Manu Sareen (R). 
</p><p>
Netop det hensyn frygter SF’s socialordfører, Trine Pertou Mach, at det nye 
forslag ikke kommer til at tage højde for: 
</p><p>
»Jeg er mest bekymret over, at det her kan have en kønsmæssig skævhed. Det er 
kvinder, der oftest går på deltid, og de har som regel ikke den samme type 
pensionsopsparing. Så der er alle mulige skævheder i forvejen, som gør, at 
jeg synes, at det lyder lidt problematisk«. 
</p><p><b class="ext-link">FREMTID</b><a class="embeddedlink" href="http://politiken.dk/oekonomi/arbejdsmarked/ECE2228320/nye-tal-afsloerer-hvornaar-kvinder-indhenter-maendene-paa-loennen/">Nye tal afslører, hvornår kvinder 
indhenter mændene på lønnen</a></p><p>
Dansk Folkeparti mener slet ikke, at der er behov for en ny lov, for et par 
kan altid indgå en ægtepagt, der er en aftale om, hvordan formuen skal 
deles, hvis parret splittes: 
</p><p>
»For Dansk Folkeparti er ægteskabet en særlig institution og har en 
særstatus«, siger familieordfører Karin Nødgaard. »Der er nogle ting, man 
skal forholde sig til, inden man indgår ægteskabet, som for eksempel en 
ægtepagt, og hvis ikke man gør det, så er det, fordi man har valgt at være 
lige«. 
</p><h3>
High class prostitution 
</h3><p>
Den betragtning er Lone Brandenborg fra Danske Familieadvokater dog ikke enig 
i. For problemet er, at en stor del af befolkningen slet ikke kender 
reglerne. 
</p><p>
»Derfor kan man ikke overlade det til folk selv at klare det, og derfor er man 
nødt til at have en lovgivning«. 
</p><p>
I 2011 viste en rundspørge således, at kun godt et ud af ti par indgår en 
ægtepagt, når de bliver gift. 
</p><p><b class="ext-link">ÆGTEPAGTER</b><a class="embeddedlink" href="http://politiken.dk/oekonomi/privatoekonomi/ECE2192410/det-gaar-ud-over-pensionen-antallet-af-aegtepagter-er-styrtdykket/">Det går ud over pensionen: 
Antallet af ægtepagter er styrtdykket</a></p><p>
Alligevel havde Brandenborg hellere set en anden model end den trinvise 
deling, udvalget foreslår. Det kunne være en model, hvor hver part beholder 
deres aktiver ved brylluppet som særeje resten af ægteskabet. Det ville 
eliminere risikoen for det, hun efter engelsk inspiration kalder »high class 
prostitution«: 
</p><p>
»England har noget lignende det, udvalget foreslår, og her er loven blevet 
kritiseret for, at den får nogle kvinder til at tænke: Skal jeg holde min 
rige mand ud 14 dage længere for at få mere ud af ham?«. 
</p><p class=" bl-elem">
Høringsfristen til udvalgets betænkning udløb 2. marts. 
</p><p class="art-ext-other">

</p>	
</div>
</div></body></html>
