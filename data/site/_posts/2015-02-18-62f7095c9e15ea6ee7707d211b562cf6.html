---
layout:     post
title: 	    "Computere skal køre på lyshastighed"
post_author:	    Rasmus Ekberg Villumsen
post_date:	    Wed, 18 Feb 2015 09:15:53 +0000
post_site:	    www.version2.dk 
post_link:	    http://www.version2.dk/artikel/computere-skal-koere-paa-lyshastighed-77373?utm_medium=feed&utm_source=version2.dk&utm_campaign=it_nyheder
---
<html><body><div><section class="body"><p>Fremtidens computere bliver op mod tusind gange hurtigere end dem vi har i dag ved at benytte lys i stedet for elektromagnetisme.</p>

<p>Det er et forskningsteam fra Center for Nano Optik ved Syddansk Universitet, der i samarbejde med Aalborg Universitet, har fundet princippet bag en ny slags computer der ikke bruger elektromagnetisk strøm, men i stedet bruger lysbølger, det skriver <a href="http://www.altomdata.dk/lys-goer-computeren-tusind-gange-hurtigere//1">altomdata.dk</a>.</p>

<p>Det danske forskerhold, der er ledet af Sergey I. Bozhevolnyi fra Institut for Teknologi og Innovation, prøver at kombinere optik og elektronik på en sådan måde, at informationerne kan blive båret af lys i stedet for elektromagnetiske strømme.</p>

<p>De arbejder i øjeblikket med en teknologi, de selv har udviklet, som er baseret på 'blandingsbølger' eller SPP’ere (Surface Plasmon Polaritons). Bølgerne opstår som en vekselvirkning mellem elektromagnetiske bølger og de yderste elektroner i et metallag.</p>



<p>Bølgerne er mulige at kontrollere, når man lader dem løbe langs en rille ætset i metal. Det foretrukne metal at benytte til dette er guld, da det har vist sig at være den bedste legering til formålet.</p>

<p>Problemet forskerne arbejder med i øjeblikket er, at 'blandingsbølgerne' taber meget energi, når de skal bære informationssignaler i små kredsløb.</p>

<p>Derfor arbejder forskerne på, at finde en metode til, at forstærke lyset undervejs i kredsløbet.</p>



<p>Forskerteamet kan ikke give en konkret dato for, hvornår den første lyscomputer, lystablet eller lysmobil, ser dagens lys.</p>

<p>»I første omgang vil SPP-teknologien nok mest sandsynligt vinde indpas som indmad i visse supercomputere,« forudser Sergey I. Bozhevolnyi, »og derpå vil teknologien sandsynligvis gradvis finde vej til hjemmecomputeren og mobile enheder,« forklarer han til mediet.</p>

<p>Projektet er sat til at køre de næste fire et halvt år og har udover de to universiteter også sensorvirksomheden Senmatic som partner.</p>
  </section></div></body></html>
