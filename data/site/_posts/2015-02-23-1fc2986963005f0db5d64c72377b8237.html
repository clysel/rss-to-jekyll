---
layout:     post
title: 	    "Ansatte på Krudttønden: Sikkerheden var »enormt useriøs«"
post_author:	    
post_date:	    Mon, 23 Feb 2015 21:00:06 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2559980/ansatte-paa-krudttoenden-sikkerheden-var-enormt-userioes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<p>
Da en gerningsmand rettede sin automatriffel mod indgangspartiet til 
kulturhuset Krudttønden forrige uge og trykkede aftrækkeren i bund, sigtede 
han mod to politibetjente, der sad med ryggen til indgangen og drak kaffe. 
</p><p>
Det siger to ansatte på Krudttønden, som var til stede under angrebet 14. 
februar, da gerningsmanden affyrede 28 skud, splintrede kulturhusets 
glasparti og dræbte den 55-årige filminstruktør Finn Nørgaard. Og med ryglæn 
vendt mod glasfacaden, var de eneste to uniformerede betjente et godt 
billede på, hvordan de to vidner vil betegne politiets indsats til 
debatarrangementet på Østerbro: »Enormt useriøs«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2559230/overblik-det-ved-vi-om-gerningsmandens-22-aarige-liv/">Overblik: Det ved vi om 
gerningsmandens 22-årige liv</a></p><p>
»Alt var meget tilfældigt, og det bar på ingen måde præg af, at man betegnede 
arrangementet som et højrisiko-arrangement«, siger den ene ansatte, der har 
valgt at stå frem for at pege på en række punkter ved politiets indsats, som 
han med sin kollega finder »under al kritik«. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00915/Skudattentatet620_915685a.gif" alt="" border="0"/></span></p><p>
»Jeg ved godt, der også var PET- og SÄPO-agenter i caféen med de to betjente, 
men når det er caféarbejderen, der som den første råber: ’Mand med gevær’, 
før nogen reagerer, er det tegn på, at man har undervurderet risikoen. Og 
det er bare en af de ting, der er kritisable«, siger den 58-årige. 
</p><h3>
»Heroisme er rystende«
</h3><div class="art-quote article-box">
<p class="quote"/>
<blockquote>
<p class="quote-txt">
Alt var meget tilfældigt, og det bar på ingen måde præg af, at man betegnede 
arrangementet som et højrisiko-arrangement
</p>
<p class="sender">
Ansat ved Krudttønden 
</p>
</blockquote>
</div><p>
Der har tidligere været kritik af bevogtningen af Krudtønden. Dog har politiet 
svaret, at man var tilfreds med indsatsen. Både før og efter skudepisoden. 
</p><p>
»Vi vil altid være udsat for kritik, men jeg er af den opfattelse, at vi 
sætter vores beredskab hensigtsmæssigt op på baggrund af de oplysninger, vi 
har«, sagde den øverste leder af dansk politi, Jens Henrik Højbjerg, til 
Politiken for nylig. 
</p><p>
Politiken har forsøgt at få yderligere kommentarer fra Københavns Politi, men 
uden held. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2551714/dansk-politi-affyrede-mindst-seks-skud-ved-krudttoenden/">Dansk politi affyrede mindst 
seks skud ved Krudttønden</a></p><p>
Vidnet, der nu står frem, befandt sig i lokalet Stalden med blandt andre den 
svenske muhammedtegner Lars Vilks på scenen, da gerningsmanden klokken 15.33 
åbnede ild. 
</p><p>
Den ansatte har af hensyn til sin familie ikke tidligere villet stå frem og 
fortælle om terrorangrebet ved kulturhuset på Østerbro, siger han. 
</p><p>
»De er heller ikke så glade for, at jeg står frem nu, men jeg har lovet, at 
jeg ville gøre det uden navn«, tilføjer manden, der med tilladelse fra sin 
kollega, der arbejdede i caféen i lokalet ved siden af, nu fortæller deres 
version af, hvad der skete den dag på Krudttønden. 
</p><p>
»Fordi den heroisme, som myndighederne har udvist efterfølgende, er rystende«, 
siger den ansatte, hvis identitet er Politiken bekendt. Han nævner både 
statsministeren og politiets formand, der har rost politiets indsats under 
angrebet. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2547250/skudoffer-paa-krudttoenden-blev-skudt-paa-klos-hold/">Skudoffer på Krudttønden blev 
skudt på klos hold</a></p><p>
»På et tidspunkt fik jeg bare nok. Jeg tænkte: Havde I bare været her, så 
havde I oplevet noget andet. Og da jeg talte med de andre, som også var til 
stede, og vi alle kunne mærke, at vi alle havde haft den samme oplevelse på 
et eller anden plan, uanset hvad rum vi stod i, tænkte jeg: Det skal frem 
nu«. 
</p><h3>
Lars Vilks alene udenfor 
</h3><p>
De to betjente visiterede gæsterne til debatarrangementet. Men eller tog 
politiet og PET arrangementet »meget afslappet«. 
</p><p>
Faktisk fik Lars Vilks angiveligt lov til at stå alene udenfor bygningen, 
inden arrangementet gik i gang. Det gjorde Lars Vilks, da han ligesom andre 
paneldeltagere blev interviewet af en filmfotograf ude på gaden, imens PET 
og SÄPO var indenfor i kulturhuset, hævder de to ansatte. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00914/RevideretKrudtt_nde_914904y.jpg" alt="" border="0"/><span class="caption"><span class="f-img-caption">1. 
</span>Vidne observerer den formodede gerningsmand første gang. 2. Vidne observerer den formodede gerningsmand anden gang. 3. Gerningsmanden har ledt efter andre indgange end hovedindgangen, men ender med at angribe ved hovedindgangen. 4. Et vidne ser gerningsmanden flygte via en passage til bebyggelsen bag Krudttønden. Grafik: Jens Mørch</span></span></p><p>
»Og Lars Vilks var jo hovedårsagen til, at arrangementet blev karakteriseret 
et højrisiko-møde. Det er hovedrystende, at jeg kan observere ham alene uden 
for bygningen«, siger det 58-årige vidne og kritiserer, at der, da 
arrangementet gik i gang, kun var de to politibetjente til stede ud over de 
fem PET- og SÄPO-livvagter. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/fokus_danmark/fokus_terror/ECE2559136/terrorangrebets-foerste-offer-finn-noergaard-bisaettes-i-morgen/">Terrorangrebets første offer 
Finn Nørgaard bisættes i morgen </a></p><p>
»Alle os andre os har været fuldstændig sekundære. Andre, som var til stede 
for at overvære arrangementet, siger også, at det virker som om, det ikke 
har været politiets mening at passe på os. Fokus var kun på target, som PET 
kalder Lars Vilks«, siger den 58-årige og tilføjer, at politi udenfor måske 
ville kunne have sat efter gerningsmanden og potentielt forhindret, at han 
angreb igen på Krystalgade i det indre København natten til søndag, hvor han 
dræbte den 37-årige Dan Uzan. 
</p><div class="art-quote article-box">
<p class="quote"/>
<blockquote>
<p class="quote-txt">
Alle os andre os har været fuldstændig sekundære. Andre, som var til stede for 
at overvære arrangementet, siger også, at det virker som om, det ikke har 
været politiets mening at passe på os
</p>
<p class="sender">
Ansat ved Krudttønden 
</p>
</blockquote>
</div><p>
Ifølge den ansatte i caféen iførte den kvindelige betjent, som sad i caféen, 
sig også først sin skudsikre vest, efter hendes mandlige kollega ved siden 
af og to PET-livvagter var blevet såret i angrebet. </p><p>
»Det fortæller mig også bare, at politiet agerede ud fra den stemning, der 
generelt var; meget tilfældigt«, siger det 58-årige vidne, der selv smed sig 
ned til gulvet i Stalden og flygtede efter Lars Vilks og den PET-agent, der 
var til stede foran scenen, til et tilstødende lokale. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2557860/loesladelse-af-omar-el-hussein-undrer-politikere/">Løsladelse af Omar el-Hussein 
undrer politikere </a></p><p>
Efterfølgende fulgte uvisheden for de omkring 50 tilhørere. 
</p><p>
»Man var slet ikke interesseret i os. Jeg brugte enorm megen tid på at komme i 
kontakt med politiet, der ikke vidste, hvad kollegaerne gjorde. Det var et 
stort kaos, og vi fik ingen informationer. Folk var mildest talt rystede«, 
forklarer vidnet og siger, at da en PET-agent på et tidspunkt kom løbende 
ind i Stalden med et trukket våben, fór flere sammen, fordi man ikke vidste, 
om det kunne være endnu en gerningsmand. 
</p><p>
»Der gik næsten en time, inden der kom en betjent op på scenen og fortalte, 
hvad der reelt var sket«, siger den 58-årige. 
</p><h3>
Bedre politifolk og træning 
</h3><p>
I dag står han stadig tilbage med spørgsmål, som han mener, de ansvarlige 
myndigheder bør forholde sig til. 
</p><div class="art-quote article-box">
<p class="quote"/>
<blockquote>
<p class="quote-txt">
Det er ikke som ansat, jeg stiller de spørgsmål, men som samfundsborger. Man 
prøver at skabe en tryghed, som ikke findes
</p>
<p class="sender">
Ansat ved Krudttønden 
</p>
</blockquote>
</div><p>
For hvorfor vurderede man noget som et ’højrisiko-arrangement’ uden at få 
flere politibetjente til at beskytte alle dem, der var mødt op for at se de 
personer, livvagterne beskytter? Hvorfor råbte PET-agenterne til nysgerrige 
forbipasserende udenfor, at de skulle ringe 112 - havde PET ikke en direkte 
forbindelse til alarmcentralen? </p><p>
»Det er ikke som ansat, jeg stiller de spørgsmål, men som samfundsborger. Man 
prøver at skabe en tryghed, som ikke findes. Hvorfor prøver man ikke at 
passe ordentligt på personerne omkring eksempelvis Lars Vilks, som man ved 
er som en rød klud for næsen af dem, der kan finde på hvad som helst«, 
spørger han. Han mener ikke, at løsningen er flere penge til det danske 
politi. Ikke nødvendigvis. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/fokus_danmark/fokus_terror/ECE2547250/skudoffer-paa-krudttoenden-blev-skudt-paa-klos-hold/">Skudoffer på Krudttønden blev 
skudt på klos hold</a></p><p>
»Det eneste, jeg vil med spørgsmålene, er, at man diskuterer tingene mere 
nuanceret. Det handler ikke om, at politiet skal have flere penge eller 
bedre udstyr. Det er mere komplekst – ligesom hændelsesforløbet«. 
</p><p>
»Man bør ikke bruge flere penge på flere våben. Simpelthen bare på bedre 
politifolk og træning«. 
</p><p class=" bl-elem">
Politiken har været i kontakt med PET, der ikke kommenterer på konkrete 
sikkerhedsforanstaltninger i forbindelse med arrangementer og personer. 
</p>	
</div>
</div></body></html>
