---
layout:     post
title: 	    "Syv døgn efter: Det ved vi om flystyrtet i De Franske Alper"
post_author:	    
post_date:	    Tue, 31 Mar 2015 23:25:23 +0200
post_site:	    politiken.dk 
post_link:	    http://politiken.dk/Explainers/ECE2612298/syv-doegn-efter-det-ved-vi-om-flystyrtet-i-de-franske-alper/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
I dag er det en uge siden, et passagerfly styrtede ned i De Franske Alper, og 
150 personer mistede livet. 
</p><p>
Det er endnu ikke bekræftet, hvad der præcis skete på Germanwingsflyet, inden 
det smadrede mod en bjergside. Politiken har lavet en gennemgang af, hvad vi 
foreløbig ved om styrtet og andenpiloten, som fortsat er i fokus for 
efterforskningen. 
</p><p><b>Tirsdag 24. marts </b></p><p class="art-ext-other">

</p><p/><p>
Kl. 10.01 letter et Germanwings Airbus A320-fly fra Barcelona med kurs mod 
Düsseldorf. Om bord er 144 passagerer og seks besætningsmedlemmer. Kl. 10.30 
bliver automatpilotens højdemål ændret fra 38.000 til 96 fod svarende til 
bare 29 meter. Kl. 10.40 smadrer flyet mod en klippevæg mellem byerne Digne 
og Barcelonette. Klokken 13.30 bekræfter Germanwings i en pressemeddelelse, 
at selskabets fly AU9525 er forulykket. 
</p><p><b>Torsdag 26. marts </b></p><p class="art-ext-other">

</p><p/><p>
Den franske anklagemyndighed med Brice Robin i spidsen fortæller på et 
pressemøde, at lydoptagelser fra den sorte boks viser, at andenpiloten AL 
var alene i cockpittet, da flyet styrtede ned. Anklageren arbejder med en 
teori om, at andenpiloten var i live til det sidste, og at han med vilje 
fløj sig selv og de øvrige ombordværende i døden. På et andet pressemøde 
siger Carsten Spohr, direktør for Germanwings moderselskab Lufthansa, at AL, 
der blev uddannet pilot i 2013, havde gennemgået alle påkrævede teknologiske 
og psykiske test og blev erklæret 100 procent i stand til at flyve. 
</p><p><b>Fredag 27. marts </b></p><p class="art-ext-other">

</p><p/><p>
I en erklæring skriver det tyske politi, at man under en ransagning af 
andenpilotens hjem har fundet iturevne lægeattester og henvisninger til 
yderligere lægebehandling. En af henvisninger skal have været til en 
undersøgelse den tirsdag, flyet styrtede ned. Politiet går ud fra, at den 
afdøde andenpilot har hemmeligholdt sygdomme over for sin arbejdsgiver, men 
understreger, at der i det fundne materiale ikke er et fældende bevis. 
Germanwings skriver i en pressemeddelelse, at selskabet ikke har modtaget en 
sygemelding fra AL på den pågældende dag. Universitetshospitalet i 
Düsseldorf udsender en pressemeddelelse, hvor det fremgår, at AL har været 
på hospitalet, og at hans seneste besøg var 10. marts. Hospitalet 
understreger, at behandlingen ikke handlede om noget psykisk. 
</p><p><b>Søndag 29. marts </b></p><p class="art-ext-other">

</p><p/><p>
Den tyske avis Bild har angiveligt fået adgang til lydfilen fra cockpittet og 
kan derfor fortælle flere detaljer fra de sidste minutter om bord på AU9525. 
Ifølge avisen kan man på lydoptagelsen høre, at andenpiloten tilbyder at 
overtage styringen af flyet, så kaptajnen kan gå på toilettet. Kort efter 
kan man høre en høj banken på døren til cockpittet, og udenfor råber 
kaptajnen: »For guds skyld, åbn døren!«. I baggrunden lyder skrig. Klokken 
10.35 kan man igen høre metalliske slag mod døren, og kaptajnen råber »Åbn 
den skide dør«. Dette er ikke bekræftet fra officielt hold, men 
detaljerne lægger sig i tråd med det forløb, som den franske 
anklagemyndighed har lagt frem. 
</p><p><b>Tirsdag 31. marts </b></p><p class="art-ext-other">

</p><p/><p class=" bl-elem">
Efterforskere er stadig i gang med oprydnings- og opklaringsarbejdet og 
forsøger fortsat at identificere ofre ud fra de kropsdele, der bliver fundet 
på ulykkesstedet. Der er endnu ikke en fuldkommen liste over, hvilke lande 
de i alt 150 omkomne kommer fra, men der var mindst 15 nationaliteter om 
bord. Langt de fleste ofre er fra Tyskland og Spanien. De foreløbige 
opgørelser siger henholdsvis 75 tyskere og 50 spaniere. En dansker har 
mistet livet. 
</p>	
</div>

</div></body></html>
