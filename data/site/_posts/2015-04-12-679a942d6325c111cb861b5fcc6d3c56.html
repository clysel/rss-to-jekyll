---
layout:     post
title: 	    "'Mord uden grænser' ville alt og gjorde derfor absolut intet"
post_author:	    
post_date:	    Sun, 12 Apr 2015 21:00:46 +0200
post_site:	    politiken.dk 
post_link:	    http://politiken.dk/kultur/filmogtv/tvanmeldelser/ECE2625195/mord-uden-graenser-ville-alt-og-gjorde-derfor-absolut-intet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
anmeldelse </h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/2_hjerter_red.png" alt="Politiken synes"/>
</div>
<p><b>Mord uden grænser</b> DR 1. Sæsonafslutning. 
</p><p class=" bl-elem">
Koncept: Kathrine Windfeld.
</p>
</div>
</div><p>
Der er et utal af ’what the fuck?’-øjeblikke i den dansk-europæiske krimiserie 
’Mord uden grænser’, som færre og færre danskere har fulgt over de sidste 
otte søndag aftener på DR 1. 
</p><p>
Et af dem er, da den unge, ivrige kriminalkommissær Natascha Stark regner sig 
frem til – og følg nu godt med – at de to udeladte linjer i et fransk 
kærlighedsdigt, som graverjournalisten Jean Louis Poquelin mumlende har 
reciteret på et psykiatrisk hospital, indeholder samme bogstaver som hans 
navn. Og at hvis man så vistnok optæller antallet af alle de bogstaver og 
lægger tallene sammen, så giver det et nyt tal. Og at det nye tal jo så 
måske er koden til krypteringsnøglen til det bevismateriale, der kan fælde 
superskurken Marius Loukauskis. Og Natascha Stark har sgu ret. Koden virker. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2551986/lars-mikkelsen-i-forhoer-min-karakter-har-en-svaghed-for-kvindekoennet/">Lars Mikkelsen i forhør: Min 
karakter har en svaghed for kvindekønnet</a></p><p>
What. The. Fuck. Så Rip, Rap og Rup-detektivisk hænger verden ikke sammen. 
</p><p>
Men verden i ’Mord uden grænser’s dundrende dramatisering har så også fra 
start til slut vist sig som et underligt karikeret og flakkende sted. 
</p><p>
Den konceptudviklende instruktør, Kathrine Windfeld, og de to hovedforfattere, 
Mai Brostrøm og Peter Thorsboe, har tydeligt foretaget fejlberegninger i 
deres stort opsatte, produktionsmæssigt omstændelige serie om et 
dansk-tysk-belgisk ’Joint Investigation Team’ (JIT) og deres rejsesyge 
opklaring af mordene på fire prostituerede, med hvad dertil hører af gru og 
korruption. 
</p><h3>
Fortællefletværk 
</h3><p>
De har villet sige noget om Europa og landenes forbundethed og forskelle, 
noget om det private livs komplicerede moralske grænser, noget om stærke og 
svage kvinderoller og faderroller, noget om de absolutte ofre for og feje 
vindere i international kriminalitet. 
</p><p>
Og så har de taget krimigenrens obligatoriske døde ludere og lidt grusom 
pædofili som plotfremdrift. Som pausehygge har de blandt andet indsat lidt 
romantisk og familiemæssig konfliktstof mellem flotte Lars Mikkelsen og to 
smukke kvinder. Man har forsøgt at chokere med lidt tortur, 
incestantydninger og korruption samt en hel del pervers vold, og man har 
høfligt anerkendt eksistensen af homoseksualitet – uden at det naturligvis 
har måttet fylde noget væsentligt. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2624291/saa-taet-er-mord-uden-graenser-paa-virkeligheden/">Så tæt er 'Mord uden grænser' 
på virkeligheden </a></p><p>
Europas underverden har man beskrevet gennem dekadente rigmænd med 
slangeagtige ekskoner samt skræmte, importerede slaver uden sprog og 
personlighed. Og oververdenen beskrives med samme æstetik som 
luftfartselskabernes reklamer for storbyferier (og luftfart), mens der 
imponeres med en lind strøm af smart, ny kommunikationsteknologi. 
</p><p>
Samlet set er der ophobet så mange karakterer og temaer i det store 
tværnationale fortællefletværk, at man egentlig ikke ved, hvad serien 
faktisk vil sige. Alle spændingselementer er der, men lagt sammen i så høj 
en bunke, at den braser sammen og mister sin virkning. 
</p><h3>
Work-life balance
</h3><p>
For eksempel er der i ’Mord uden grænser’ fokus på det private, men der lægges 
ingen betydelig vægt i det private.
</p><div class="art-quote article-box">
<p class="quote"/>
<blockquote>
<p class="quote-txt">
Der er fokus på det private, men der lægges ingen betydelig vægt i det private. 
Efterforskernes personlige skærmydsler demonstrerer mest af alt bare det 
klassiske bøvl med work-life balance
</p>
</blockquote>
</div><p>
Efterforskernes personlige skærmydsler demonstrerer mest af alt det klassiske 
bøvl med ’work-life balance’: Belgiske Alicia Verbeeks mor dør af druk, og 
så må Alicia lige ligge lidt i ske med sin prostituerede lillesøster og 
trøste, mens en opklaringsrelevant sms ligger ulæst på hendes mobiltelefon. 
Men næste dag er hun klar igen.</p><p>
Den digitale efterforsker Kit Ekdahl kører sin voldelige kæreste til 
behandling og når akkurat at lokalisere superskurkens placering på en af 
hans slavefabrikker, før kæresten vender irriteret tilbage til bilen. 
</p><h3>
Dumt-grumt 
</h3><p>
Seriens mest interessante karakter er den mærkværdige, ældre jazzsangerinde og 
adelskvinde Iris Gabler, men selv hendes vanvid går fra isnende og rørende 
til – for meget. Og superduperskurken Loukauskis er simpelt hen for ond til 
at være spændende – som når han gemt på en af sine slave-syfabrikker vil 
hyggevoldtage en mindreårig pige i kælderen, mens de udsultede arbejdere 
ovenpå sidder hensunkne over symaskinerne – bevogtet af gangsters, der ser 
pornofilm. Det er grumt. Men det er også dumt-grumt og for meget. 
</p><p>
Man står af. Ligesom man står af, når danske Harald Bjørns hustru føder en 
datter<b>,</b> mens han var ude at løbe en tur. Måske skal det illustrere 
mandens besvær med at forstå sig selv som forælder. Men reelt står man af. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/ECE2624288/mord-uden-graensers-forfatter-fiktion-skal-ikke-opdrage/">'Mord uden grænser's 
forfatter: Fiktion skal ikke opdrage</a></p><p class=" bl-elem">
For hvis man prøver at bombardere os søndagsdramatolerante danskere med alt 
det, man tror, vi gerne vil have, men samtidig ikke ved, hvad man selv vil 
sige med det hele, så ender regnestykket ikke med at gå op. 
</p>	
</div>

</div></body></html>
