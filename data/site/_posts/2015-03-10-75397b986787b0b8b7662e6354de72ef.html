---
layout:     post
title: 	    "Klarlund: Planken kan ikke stå alene som træning"
post_author:	    
post_date:	    Tue, 10 Mar 2015 05:45:18 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2576265/klarlund-planken-kan-ikke-staa-alene-som-traening/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" target="_blank" href="http://bente.klarlund@pol.dk">bente.klarlund@pol.dk</a></p>
</div>
</div><p><b>Ditte Buch Herskind</b>: 
</p><p>
I februar nævnte mine kollegaer, at de deltog i en udfordring på Facebook 
kaldet ’Plank i 28 dage i februar’. Konceptet gik ud på, at man for hver dag 
stod længere tid i planken for på den sidste dag at stå 4 minutter. På mit 
kontor forsøgte vi at tage udfordringen op i frokostpausen og nåede at stå i 
1 minut og 40 sekunder. Grundet sygdom (og andre dårlige undskyldninger) 
nåede vi ikke længere. 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/motion/fitness/ECE2359402/verdensmesteren-viser-hvordan-du-laver-planken/">Verdensmesteren viser, hvordan 
du laver planken</a></p><p>
Nu er udfordringen tilbage på Facebook for marts. Denne gang er det meningen, 
at man 31. marts står i 260 sekunder, altså 4,33 minutter. Er det fysisk 
muligt at stå i planke så længe, hvis man starter fra 0 den første dag og 
ikke træner andet end de sekunder, som udfordringen foreskriver? Jeg vil jo 
nødig opmuntre mine kollegaer til en udfordring, som de kun kan tabe ... 
</p><p><b>Bente Klarlund Pedersen</b>: 
</p><p>
Planken er en såkaldt stabiliseringsøvelse, hvor man hæver sin krop fra 
gulvet, så vægten ligger på tæerne og på underarmene. Resten af kroppen skal 
ligge i en næsten lige streg i luften – deraf navnet planken. Man må ikke 
stritte med numsen, maven skal ikke hænge, og man skal svaje naturligt i 
lænden. 
</p><p>
Planken er blevet udråbt til en øvelse, der klarer alting: flad mave, sixpack 
og god holdning. Og det er bestemt også en udmærket øvelse, der får fat i 
musklerne omkring maven, ryggen og hoften. I forhold til eksempelvis en 
almindelig maveøvelse, får man med planken fat i mange flere muskler, og det 
er det, der gør planken til et rigtig godt bud på en styrkeøvelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/motion/fitness/ECE2395616/verdensrekord-i-planke-druknede-i-regn---men-manden-bag-har-en-ny-id/">Verdensrekord i 'planke' 
druknede i regn - men manden bag har en ny idé</a></p><p>
Når det er sagt, så er planken en statisk øvelse, men i dagligdagen foretager 
vi dynamiske bevægelser. Hvis man vil træne sin krop godt igennem, kan 
planken ikke stå alene, man skal også lave dynamiske øvelser. 
</p><p class=" bl-elem">
De fleste kan godt træne sig op til at lave en planke i 260 sekunder i løbet 
af marts, selv om man ikke plejer at lave plankeøvelser. Nogle vil i 
forvejen have god core-kraft og kan sagtens træne sig op, andre vil have 
svært ved det. Jeg synes i øvrigt, at planketræningen lyder som en sjov 
fælles oplevelse for kontoret. 
</p>	
</div>
</div></body></html>
