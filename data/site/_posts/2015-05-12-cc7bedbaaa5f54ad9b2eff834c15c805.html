---
layout:     post
title: 	    "Målvogter med konstant hovedpine søger hjælp i USA"
post_author:	    
post_date:	    Tue, 12 May 2015 09:23:36 +0200
post_site:	    politiken.dk 
post_link:	    http://politiken.dk/sport/haandbold/ECE2665854/maalvogter-med-konstant-hovedpine-soeger-hjaelp-i-usa/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da håndboldlandsholdets kommende træner Klavs Bruun Jørgensen forleden udtog 
sin første trup, indeholdt den blandt andet navnene på fire målvogtere. 
Under normale omstændigheder ville en af disse være Søs Søby fra København 
Håndbold, men den 24-årige nordjyde har ikke været på banen i syv måneder på 
grund af konstant hovedpine forårsaget af en hjernerystelse. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/haandbold/ECE2422490/kollision-med-stolpen-kostede-maalmand-en-hjernerystelse/">Kollision med stolpen kostede 
målmand en hjernerystelse</a></p><p>
Søs Søby pådrog sig hjernerystelsen i en kamp for det danske landshold mod 
Brasilien i Esbjerg i oktober sidste år. Hun kom styrtende ind fra bænken og 
reddede på flot vis et brasiliansk forsøg, men fik samtidig en flænge i 
skinnebenet. Værre endnu bankede hun også hovedet i gulvet i forbindelse med 
redningen, og det resulterede i en hjernerystelse og deraf følgende konstant 
hovedpine. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2422141/em-haabet-stiger-efter-sejr-over-verdensmestrene/">EM-håbet stiger efter sejr 
over verdensmestrene</a></p><p>
Nu er Søs Søby rejst til Atlanta i den amerikanske delstat Georgia, hvor 
specialister på Carrick Brain Center skal forsøge at hjælpe den unge keeper 
af med de voldsomme gener. På centret har eksperterne tidligere hjulpet 
andre idrætsfolk, som led under følgerne af hjernerystelser. 
</p><p>
»Jeg er helt vanvittigt træt af at have hovedpine, og jeg savner mit liv. Jeg 
vil give alt for at slippe af med det«, siger Søs Søby til København 
Håndbolds hjemmeside. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/sport/haandbold/ECE2311722/pytlick-sender-skadet-maalvogter-hjem-til-odense/">Pytlick sender skadet 
målvogter hjem til Odense</a></p><p>
Søs Søby har de seneste måneder været på rekreation hjemme hos familien i 
Nordjylland, fordi det pulserende liv på Nørrebro, hvor hun normalt bor, 
ikke harmonerer så godt med en konstant hovdpine. 
</p><p class=" bl-elem">
»Jeg ønsker så inderligt, at det kan hjælpe mig, så jeg kan komme tilbage til 
mine holdkammerater, min sport og ikke mindst min klub«, siger Søs Søby. 
</p>	
</div>

</div></body></html>
