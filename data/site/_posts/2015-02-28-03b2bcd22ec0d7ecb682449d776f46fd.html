---
layout:     post
title: 	    "Skoleelever masseindstiller populær lærer til prishæder"
post_author:	    
post_date:	    Sat, 28 Feb 2015 22:40:49 +0100
post_site:	    politiken.dk 
post_link:	    http://politiken.dk/indland/uddannelse/undervisningsprisen/ECE2567473/skoleelever-masseindstiller-populaer-laerer-til-prishaeder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Politikens Undervisningspris</h4>
<div class="fakta-body"><p>
<img src="http://multimedia.pol.dk/archive/00914/Undervisningspris-l_914602a.gif" alt="" border="0"/></p>
<p>
<i>Politikens Undervisningspris er støttet af Lundbeckfonden.</i>
</p>
</div>
</div>
<p>
Samtlige elever i 8.a har rakt en hånd højt i vejret. 
</p><p>
De er alle lige ivrige efter at få lov til at fortælle, hvorfor de har 
indstillet deres samfundsfaglærer Claus Esmer til Politikens 
Undervisningspris. 
</p><p>
»Han kan bare løfte én op«, siger 14-årige Freja og hæver begge arme. 
</p><p>
Flere af hendes klassekammerater stemmer i: »Han er bare fantastisk«. 
</p><p>
»Vi keder os aldrig, når vi har ham«, mener Cathrine. 
</p><p>
»Han gør alt for mange sjove ting. Lige pludselig kan han finde på at stå med 
en eller andens cykelhjelm på«, siger 14-årige Selma. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2559807/saadan-indstiller-du-en-laerer-til-politikens-undervisningspris/">Sådan indstiller du en lærer 
til Politikens Undervisningspris </a></p><p>
Over 60 elever og en håndfuld forældre er enige i, at Claus Esmer fra 
Nordsjællands Grundskole og Gymnasium (NGG) fortjener at blive hædret med en 
pris. Ingen andre har fået i nærheden af det samme antal indstillinger i 
løbet af de fem dage, indstillingsperioden til Politikens Undervisningspris 
har stået på. Indtil videre har knap 700 indstillet en lærer. 
</p><p>
Og det er ikke første gang den populære lærer trækker mange indstillinger. Da 
undervisningsprisen for tre år siden første gang blev uddelt, indsendte 72 
elever beskrivelser af, hvorfor Claus Esmer var deres yndlingslærer. 
</p><p>
På skolen i Hørsholm tager han sig til sit skaldede hoved og forsøger at 
forklare, hvad man skal gøre for at vinde elevernes gunst. 
</p><p>
»Altså jeg kan virkelig lide at komme ind til klasserne. Jeg glæder mig. 
Selvfølgelig er der møgdage, men så må man lige skrue sig op, og så går det 
alligevel«, siger skolelæreren, der ikke kan gå ned ad skolens gange uden at 
blive mødt med high fives, håndtryk og kække bemærkninger. 
</p><h3>
Den underholdende type 
</h3><p>
Dagens samfundsfagstime handler om arbejdskraft, og diskussionen mellem lærer 
og elever drejer hurtigt over i arbejdsløshed. Og siden virksomheders 
konkurrenceevne. 
</p><p>
»Vi handlede engang altid i supermarkeder, men i dag køber vi ind på en halv 
time på nettet til hele ugen«, siger en af klassens piger, da snakken falder 
på netbutikkers betydning. 
</p><p>
»Men jeg er altså lidt skeptisk over for at købe mad på nettet. Man ved jo 
ikke, om det er god mad, man får«, siger en anden. 
</p><p>
»Ja, man tager jo heller ikke den peberfrugt, der er blødest i butikken«, 
konstaterer Claus Esmer med sin brovtende basstemme. Eleverne griner af 
kommentaren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/uddannelse/undervisningsprisen/ECE2563430/laerere-masseindstilles-til-undervisningspris/">Lærere masseindstilles til 
undervisningspris</a></p><p>
Fællesnævneren i de mange indstillinger er netop Claus Esmers humor. 
</p><p>
»Han har sådan nogle mega platte jokes. Han griner altid selv af dem. Og så 
kan man ikke lade være med at grine«, siger Freja. 
</p><p>
Og Claus Esmer forsøger da også altid at hive både elevernes energi og latter 
op, når han træder ind i et klasseværelse. 
</p><p>
»Jeg er den underholdende type. Skal man forklarer om krigen i Dybbøl, så skal 
der altså ske noget«. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/uddannelse/undervisningsprisen/ECE2563428/skoleledere-kan-ogsaa-indstilles-til-politikens-undervisningspris/">Skoleledere kan også 
indstilles til Politikens Undervisningspris</a></p><p>
Efter dagens time står eleverne i kø for at få lov til at fortælle om Claus 
Esmer til et tv-indslag om den populære lærer. Og da fotografen meddeler, at 
der ikke er brug for flere elever, er skuffelsen til at tage at føle på. 
</p><p>
I sådan en grad at en af eleverne, Silja, kommer tilbage for at høre, om der 
måske alligevel er lidt flere, der må fortælle om læreren, og hvorfor han 
skal vinde undervisningsprisen. 
</p><p>
Men faktisk har Claus Esmer allerede vundet flere priser for sin undervisning. 
</p><p>
»Vi har 9. klasses gallafester hvert år, og der har vi jo alle mulige 
nomineringer. Årets par osv. Og når vi skal finde årets lærer, så vinder jeg 
den hver gang«, griner han. 
</p><p>
Men priser er nu ikke det, der vejer tungest i Claus Esmers bevidsthed. 
</p><p class=" bl-elem">
»Det vigtigste for mig, er elevernes accept. De skal have det godt. Vi skal 
have det sjovt. Og de skal være inspirerede af undervisningen«. 
</p>	
</div>
</div></body></html>
