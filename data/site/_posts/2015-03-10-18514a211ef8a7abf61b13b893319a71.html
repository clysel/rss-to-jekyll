---
layout:     post
title: 	    "Stjernekokke og madskribenter guider til Europas bedste michelin-steder"
post_author:	    
post_date:	    Tue, 10 Mar 2015 09:52:08 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2580579/stjernekokke-og-madskribenter-guider-til-europas-bedste-michelin-steder/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tung som en mursten og livsvigtig som ilt. 
</p><p>
I dag udkommer michelinguiden ’Main Cities of Europe – Restaurants &amp; 
Hotels 2015’. Bogen der med sine mere end 1.000 tætskrevne sider det næste 
år vil vise madautister, gastronominørder og almindelige levemænd- og 
kvinder vej til Europas flere hundrede michelinrestauranter. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2411897/michelinstjerne-dansker-jeg-vil-vise-verden-at-oel-er-lige-saa-godt-til-fin-mad-som-vin/">Michelinstjerne-dansker: Jeg 
vil vise verden, at øl er lige så godt til fin mad som vin</a></p><p>
Det er en uundværlig bibel for nogle, men samtidig også helt uoverskuelig for 
almindeligt dødelige. 
</p><p>
For hvor skal man starte, og hvor skal man slutte? Hvor får du den største 
oplevelse for dine penge og hvor ligger de små, hemmelige perler? Hvor 
undgår du at få flået din konto i stumper og stykker? 
</p><p>
Politiken har spurgt 10 michelinkokke og anmeldere, hvor de synes, du skal 
spise, hvis du vil ud i Europa og prøve michelinkøkkenerne af. 
</p><h3>
Snackserveringer i urtebedene 
</h3><p><b>Restaurant:</b> Azurmendi Restaurant <br/><b>Sted:</b> Bilbao, Spanien <br/><b>Stjerner:</b> 3 <br/>
Anita Klemensen, kok og indehaver af michelinrestauranten Den Røde Cottage (1 
stjerne) nord for København: <br/>
»Azurmendi Restaurant ligger uden for Bilbao, oppe i bjergene, ude i naturen, 
med smuk udsigt. Jeg har lige spist der, og jeg var blown away – det var 
virkelig, virkelig godt. Indledningen på måltidet er fantastisk. De har en 
urtehave på toppen af restauranten, hvor du bliver vist rundt. Så kommer en 
af de 25 kokke, der står i køkkenet forbi og viser rundt. I drivhuset laver 
de en cocktail af forskellige urter, juice og rom. Og for hvert urtebed, der 
bliver vist frem, er der en ny snack. For eksempel saltede peanuts med støv 
fra svampe. Det var et vildt håndværk, meget afslappet, og vi lærte en hel 
masse på samme tid. Jeg ville gerne spise der igen i morgen, og det er jo 
den bedste følelse, du kan have, efter at have spist på en restaurant«. <br/>
Læs mere på <a class=" bl-elem" href="http://www.azurmendi.biz" target="_blank">azurmendi.biz</a></p><h3>
58 retter i Spanien 
</h3><p><b>Restaurant:</b> Quique Dacosta <br/><b>Sted: </b>Denia, Spanien <br/><b>Stjerner:</b> 3 <br/>
Henrik Yde Andersen, indehaver af michelin-restauranten Kiin Kiin (1 stjerne) 
på Nørrebro: <br/>
»Quique Dacosta er en spansk kok, der har taget teten efter Ferran Adria (den 
berømte kok fra El Bulli, <i>red.</i>). Jeg kan meget godt lide de 
spanske michelin-restauranter. De er ikke så prætentiøse. Der er mere energi 
i det, de laver, og der er hjerte og personlighed. Jeg har helt opgivet 
Paris - det er optrækkeri, hvad der foregår. Der er ingen resonans mellem 
pris og kvalitet. Sidst jeg spiste hos Quique Dacosta fik vi 58 retter. Vi 
havde en i selskabet, der gav op efter 32. Det er meget voldsomt, men det er 
en enorm stor oplevelse. Han bruger mange nye teknikker og er helt uden 
grænser i sin madlavning, men samtidig utrolig spansk. En menu med vinmenu 
koster omkring 2.000 kroner«. <br/>
Læs mere på <a class=" bl-elem" href="http://www.quiquedacosta.es" target="_blank">quiquedacosta.es</a></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/turengaartil/europa/italien/toscana/ECE1290525/era-ora-ejer-her-skal-du-spise-i-toscana-og-umbrien/">Era Ora-ejer: Her skal du 
spise i Toscana og Umbrien </a></p><h3>
Tysk burger 
</h3><p><b>Restaurant:</b> Rutz <br/><b>Sted:</b> Berlin, Tyskland <br/><b>Stjerner:</b> 1 <br/>
Titti Qvarnström, køkkenchef på Bloom in the Park, Malmø, der netop har fået 
sin første michelinstjerne: <br/>
»Berlin er et af de steder, man ikke lige forbinder med ekstraordinær 
gastronomi ligesom London, Bilbao eller andre steder. Jeg har selv arbejdet 
på Rutz, så det her er muligvis et lidt partisk tip. Rutz er et moderne 
europæisk køkken med rødder i det tyske. Deres klassiker er en burger med 
svinemave. Da jeg arbejdede der, serverede vi den med bløde løg, hjemmelavet 
sennep og syltede agurker, der er en vigtig ting i det østtyske køkken. Rutz 
er et meget tilgængeligt sted, ikke så prætentiøst. Man kan også spise i 
vinbaren«. <br/>
Se mere på <a class=" bl-elem" href="http://www.weinbar-rutz.de" target="_blank">weinbar-rutz.de</a></p><h3>
Genrejsningen for engelsk gastronomi 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Terrace300sBIH2006__919415x.jpg" alt="" border="0"/><span class="caption"><span class="f-img-caption">Udsigt. 
</span>London-klassikeren The River Café har blandt andet stole og borde ud til Themsen. Foto: The River Café</span></span><b>Restaurant: </b>The River Café <br/><b>Sted:</b> London, England <br/><b>Stjerner:</b> 1 <br/>
Jesper Uhrup Jensen, chefredaktør på magasinet Gastro: <br/>
»Det er en gammel kending, det ved jeg. Men The River Café var et af de 
steder, hvor engelsk gastronomi genrejste sig. Det var også her Jamie Oliver 
trådte sine barnesko. Det er ikke breaking news, det de laver, men pragtfuld 
italiensk mad. Det rustikke italienske landkøkken med grillede kyllinger, 
masser af krydderurter og tomater. Det er et fantastisk bondekøkken, der 
holder sig tæt på rødderne, men er langt bedre end de fleste italienske 
restauranter. Prislejet kan godt være lidt pebret, men der er en afslappet 
nede på jorden-atmosfære og fantastisk betjening«. <br/>
Se mere på <a class=" bl-elem" href="http://www.rivercafe.co.uk" target="_blank">rivercafe.co.uk</a></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2560236/madoerer-og-rejsefolk-her-er-de-bedste-spisesteder-i-verdens-lufthavne/">Madører og rejsefolk: Her er 
de bedste spisesteder i verdens lufthavne</a></p><h3>
Vild indretning og lokale egnsretter 
</h3><p><b>Restaurant:</b> Les Cols <br/><b>Sted: </b>Girona, Spanien <br/><b>Stjerner:</b> 2 <br/>
Marie Sainabou Jeng, madkommunikatør og madanmelder på Information: <br/>
»I Girona, 100 kilometer nord for Barcelona, driver Fina Puigdevall restaurant 
i det hus, hun er født og opvokset i. Maden er hverken traditionel eller 
molekylært orienteret, men tager afsæt i naturen og det catalanske køkken, 
hvor hun genfortolker de lokale egnsretter. Alene rækken af snacks, vi fik, 
var en stor øjenåbner for mig. Tynde knækbrød bagt på boghvede med 
hjemmelavet peberpølse og fine boghvede-blinis toppet med kaviarlignende 
fyld lavet på den lokale bønne santa pau. Og indretningen er ret utrolig. Vi 
spiste i banquetten, et område af restauranten, hvor der ligger vulkansten 
over det hele og gardiner af gennemsigtig plastik er hængt op, så der er 
frit udsyn til naturomgivelserne. Også personalet befinder sig i smukke 
omgivelser - i køkkenet er der opsat kæmpe glasvinduer, hvor træer vokser 
imellem kokkenes arbejdsstationer«. <br/>
Læs mere på<a class=" bl-elem" href="http://www. lescols.com" target="_blank"> 
lescols.com </a></p><h3>
Elegance og personlighed 
</h3><p><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Interpretation-of--_919428y.jpg" alt="" border="0"/><span class="caption"><span class="f-img-caption">Appetitlig. 
</span>Ifølge den danske gastronomiekspert Bent Christensen er maden her noget af det bedste du får syd for den danske grænse. Foto: Thomas Ruhl</span></span><b>Restaurant: </b>Gästehaus Klaus Erfort <br/><b>Sted:</b> Saarbrücken, Tyskland <br/><b>Stjerner: </b>3 <br/>
Bent Christensen, udgiver af Den Danske Spiseguide og forfatter til bogen Tre 
Stjerner (2006) om samtlige tre-stjernede Michelinrestauranter i Frankrig, 
Spanien og England: <br/>
»Ifølge min opfattelse får du det bedste trestjernede måltid i Tyskland hos 
Klaus Erfort. Det er et køkken, der bygger på de klassiske franske 
principper, men som er meget personligt og med stærke fortolkninger. Han 
bytter rundt på elementerne og omstrukturer retter. Elegancen på retterne er 
i højsædet. Og Klaus Erfort forstår virkelig at vælge de rigtige råvarer ud. 
Jeg husker blandt andet en østersret, der var helt guddommelig. Han laver 
også saucer, der ikke er fedladne, men meget lette og elegante. Hvordan han 
gør det, er hans hemmelighed«. <br/>
Læs mere på <a class=" bl-elem" href="http://www.gaestehaus-erfort.de" target="_blank">gaestehaus-erfort.de 
</a></p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2274930/gastronomien-i-bangkok-moever-sig-ind-paa-topliste/">Gastronomien i Bangkok møver 
sig ind på topliste</a></p><h3>
Sjælen fra Napoli-området 
</h3><p class=" bl-elem"><span class="img-contimg-fl-left"><img class="image inlineLightBox" src="http://multimedia.pol.dk/archive/00919/Spaghetti-dei-pasta_919426v.jpg" alt="" border="0"/><span class="caption"><span class="f-img-caption">Servering. 
</span>Elvio Milleri fra Era Ora har sjældent spist mad, der er bedre end, hvad man får på Don Alfonso 1890 ved Napoli. Foto: Don Alfonso 1890</span></span><b>Restaurant:</b> Don Alfonson 1890 <br/><b>Sted:</b> Napoli, Italien <br/><b>Stjerner:</b> 2 <br/>
Elvio Milleri, indehaver af michelin-restauranten Era Ora (1 stjerne) på 
Christianshavn: <br/>
»For mig er Don Alfonso det bedste sted i Italien. Restauranten ligger oppe 
over Napolibugten. De dyrker deres egne økologiske grøntsager og frugter. De 
har deres egen produktion af kyllinger og svin. Og de laver stjernemad. 
Meget elegant, meget sofistikeret og med sjælen fra Napoli-området. Tomater, 
bøffelmozzarella, lokale citroner. Hvis jeg var med i en blindsmagning, 
ville jeg kunne smage, at råvarerne var fra det område. Atmosfæren er 
fantastisk. Tjenerne er i sorte jakker og hvide skjorter. Meget elegante. Og 
så er der en dyb menneskelig varme. Jeg har spist mange steder, men Don 
Alfonso vil jeg meget gerne tilbage til«. <br/>
Læs mere på <a class=" bl-elem" href="http://www.donalfonso.com" target="_blank">donalfonso.com</a></p>	
</div>
</div></body></html>
