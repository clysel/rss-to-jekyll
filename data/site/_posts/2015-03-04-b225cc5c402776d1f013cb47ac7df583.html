---
layout:     post
title: 	    "Hvad er der galt med pigen i midten på dette fotografi?"
post_author:	    
post_date:	    Wed, 04 Mar 2015 10:42:55 +0100
post_site:	    politiken.dk 
post_link:	    http://politiken.dk/kultur/ECE2572726/hvad-er-der-galt-med-pigen-i-midten-paa-dette-fotografi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tre børn stillet op til foto, alle i fineste puds, to med hatten i hånden og 
en med hatten på skødet. 
</p><p>
Ved første øjekast et tilsyneladende gennemsnitligt søskendefoto fra 
fotografiets tidlige år, men der er noget med pigens blik. Og benene, der 
stritter lige ud i luften. Er hånden ikke også lidt mørk, og ligger den 
underligt? 
</p><p>
Spørgsmålene blev rejst af Kolding Stadsarkiv, da arkivarerne skulle rydde et 
magasin på havnen i byen og ved et tilfælde stødte på 1.300 billeder, alle 
taget af fotograf Dines Christian Jochum Pontoppidan Aagaard, som havde 
atelier i Kolding i 1800-tallet. 
</p><h3>
Ligpletter på hånden?
</h3><p>
Samlingen, der består af såkaldte kollodiumglasplader fra 1857 til omkring 
1880, ses som en en enestående kilde til 1800-tallets hverdagsliv, som 
arkivarerne siden har stået på hovedet for at vriste data ud af. Og så var 
det, de stødte på børnebilledet og undrede sig over den lille pige i midten. 
</p><p>
»Der er noget med blikket, som er rettet i en anden retning. Det er 
usædvanligt for et barn at sidde sådan, og hånden er meget mørk. Det kan 
ligne ligpletter. Men – det <i>kan </i>selvfølgelig også bare være en 
lam, blind pige med en mørk hånd«, siger historiker Jannie Uhre Ejstrud, som 
har ph.d. i fænomenet dødslejefotografi. 
</p><p>
Det består typisk af døde, fotograferet i kister eller på lit de parade. 
Fotos, hvor døde er iscenesat som levende, kender hun kun til fra USA. 
</p><p class=" bl-elem">
I en tid uden nem adgang til kameraer kunne efterladte som en sidste chance nå 
at få fotograferet deres kære post mortem. Det er bare ikke set før i 
Danmark, så dansk fotografihistorie får nu et nyt kapitel. 
</p>	
</div>
</div></body></html>
