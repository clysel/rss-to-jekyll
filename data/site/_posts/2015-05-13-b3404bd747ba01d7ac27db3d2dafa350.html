---
layout:     post
title: 	    "43 meldes dræbt i angreb mod bus i Pakistan"
post_author:	    
post_date:	    Wed, 13 May 2015 16:47:08 +0200
post_site:	    politiken.dk 
post_link:	    http://politiken.dk/udland/ECE2668571/43-meldes-draebt-i-angreb-mod-bus-i-pakistan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 43 mennesker meldes dræbt og 13 såret, efter at en gruppe bevæbnede 
mænd onsdag åbnede ild mod en bus i den pakistanske storby Karachi.
</p><p>
Det oplyser hospitaler i Karachi ifølge Ghulam Haider Jamali, der er 
politichef i Sindh-provinsen.
</p><p>
Islamisk Stat har taget skylden for angrebet.
</p><p>
»Takket være Gud blev 43 frafaldne dræbt, og tæt på 30 andre såret i et angreb 
udført af soldater fra Islamisk Stat mod en bus, hvor passagererne var fra 
en shiitisk sekt i Karachi«, hedder det i en erklæring, som IS-støtter 
spreder på Twitter.
</p><h3>
Terrorister på motorcykler
</h3><p>
Pakistansk tv viser billeder af den lyserøde bus, som mange steder er plettet 
af blod.
</p><p>
»Seks terrorister kom på tre motorcykler. De gik ind i bussen og begyndte at 
skyde vilkårligt«, siger politichef Jamali og tilføjer, at gerningsmændene 
brugte 9 millimeter- pistoler ved angrebet.
</p><p>
Bussen tilhører al-Azhar Garden Colony, som er et boligbyggeri for 
ismaili-minoriteten.
</p><h3>
Pendlerbus
</h3><p>
Bussen samlede folk op i boligområdet og kørte dem til arbejde, fortæller 
Ayesha Aly fra den shiitiske gruppe.
</p><p>
»Den kørte sin sædvanlige runde, da dette angreb skete. Folk var bare i gang 
med deres daglige gøren og laden, de var ude for at arbejde«, siger hun 
ifølge Reuters på pakistansk tv.
</p><p>
Dagens nedskydning af ismailierne er et af de blodigste angreb mod en religiøs 
minoritet i Pakistan i år.
</p><p>
I de seneste år har Pakistan oplevet øget sekterisk vold særligt mod 
shiamuslimer, som udgør omkring 20 procent af landets 200 millioner 
overvejende muslimske indbyggere.
</p><p class=" bl-elem">
Omkring tusind shiitter er i løbet af de seneste to år blevet dræbt i angreb, 
som den yderliggående sunnigruppe Lashkar-e-Jhangvi i nogle tilfælde har 
taget skylden for.
</p>	
</div>

</div></body></html>
