---
layout:     post
title: 	    "Væbnet gruppe bortfører mindst 89 skoledrenge i Sydsudan"
post_author:	    
post_date:	    Sat, 21 Feb 2015 16:39:19 +0100
post_site:	    politiken.dk 
post_link:	    http://politiken.dk/udland/ECE2557394/vaebnet-gruppe-bortfoerer-mindst-89-skoledrenge-i-sydsudan/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Mindst 89 skoledrenge er blevet kidnappet af en bevæbnet gruppe i Sydsudan. 
</p><p>
Det oplyser Unicef i en meddelelse. 
</p><p>
Ifølge Unicef var skoledrengene i gang med eksamen, da de blev kidnappet. 
Antallet af kidnappede kan være »langt højere« end de 89, som en 
unicef-uddannelsesenhed foreløbog har opgjort det til, hedder det i 
meddelelsen. 
</p><p>
Bortførelsen skete i Wau Shilluk-området, hvortil tusindvis af mennesker er 
flygtet i forbindelse med den igangværende konflikt mellem Nordsudan og 
Sydsudan. 
</p><p>
Ifølge vidner omringede bevæbnede krigere området og gik fra hus til hus. 
Drenge over 12 år blev taget med med magt. Det er uvist, præcist hvilken 
gruppe der står bag bortførelserne.
</p><p>
Unicefs repræsentant i Sydsudan, Jonathan Veitch, henstiller til, at de mange 
drenge løslades øjeblikkeligt. 
</p><p>
»Bevæbnede styrkers rekruttering og misbrug af børn ødelægger både familier og 
samfund. Børnene udsættes for et ubegribeligt omfang af vold, de mister 
deres familier og deres mulighed for at gå i skole«, siger han. 
</p><p>
Unicef understreger i sin meddelelse, at det er et klart og voldsomt brud på 
internationale love at anvende børn i væbnede konflikter. 
</p><p>
Sidste år indgik 12.000 børn som soldater hos væbnede grupper i Sydsudan, 
oplyser Unicef.
</p><p/><p class=" bl-elem"><b>OPDATERES</b></p>	
</div>
</div></body></html>
