---
layout:     post
title: 	    "Politi sigter 26-årig mand for bombetrussel mod Lalandia"
post_author:	    
post_date:	    Thu, 26 Feb 2015 16:53:50 +0100
post_site:	    politiken.dk 
post_link:	    http://politiken.dk/indland/ECE2565398/politi-sigter-26-aarig-mand-for-bombetrussel-mod-lalandia/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Sydsjællands og Lolland-Falsters Politi har sigtet en 26-årig mand, efter han 
klokken 11.10 sendte en bombetrussel til feriecentret Lalandia i Rødby. 
</p><p>
Centrets 530 personer blev kort tid efter evakueret og bombehunde blev sendt 
til stedet for at undersøge området, oplyste Sydsjællands Politi tidligere 
på dagen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2565088/lalandia-i-roedby-evakueres-efter-bombetrussel/">Lalandia i Rødby evakueres 
efter bombetrussel</a></p><p>
Efter at have gennemsøgt området med hunde uden at finde noget mistænkeligt, 
valgte politiet her til eftermiddag at afblæse alarmen. 
</p><p>
»Alt er nu vendt tilbage til normal tilstand«, siger Søren Ravn-Nielsen, der 
er vicepolitiinspektør ved Sydsjælland og Lolland-Falsters Politi. 
</p><h3>
Fra lokalområdet 
</h3><p>
Søren Ravn-Nielsen oplyser, at den sigtede mand er fra lokalområdet omkring 
Lolland Falster. 
</p><p>
»Det er en, vi kender i forvejen«. 
</p><p>
Sydsjællands Politi er netop i gang med at klarlægge hans færden og afhøre 
ham. Søren Ravn-Nielsen forventer, at politiet har mere nyt om sagen i 
morgen tidlig. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/ECE2369008/mand-anholdt-for-bombetrusler-mod-lalandia/">Mand anholdt for bombetrusler 
mod Lalandia</a></p><p>
Det er ikke første gang, at Lalandia modtager en bombetrussel. I august sidste 
år blev ikke færre end tre bombetrusler meldt mod feriecenteret. 
</p><p class=" bl-elem">
En 18-årig mand fra Vestlolland blev idømt 60 dages betinget fængsel for 
truslerne med vilkår om blandt andet 40 timers samfundstjeneste. Han modtog 
dommen, og Lalandia fremsatte et krav om erstatning på godt 400.000 kroner 
for det tab, som bombetruslerne havde medført. 
</p>	
</div>
</div></body></html>
