---
layout:     post
title: 	    "Statsforvaltning: Meget få klager "
post_author:	    
post_date:	    Thu, 12 Mar 2015 20:23:14 +0100
post_site:	    politiken.dk 
post_link:	    http://politiken.dk/indland/ECE2584737/statsforvaltning-meget-faa-klager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Statsforvaltningen modtager meget få klager over sit arbejde. 
</p><p>
Det fastslår afdelingschef Bente Koudal Sørensen fra Statsforvaltningens 
familieretlige område. Hun afviser blankt kritikken fra rådgivningsfirmaet 
Hvert 3. barn, som oplever, at der er fejl og vilkårlighed i forvaltningens 
afgørelser. 
</p><p>
»Jeg er dybt forundret over kritikken«. 
</p><p>
Bente Koudal Sørensen forklarer, at Statsforvaltningen eksempelvis alene på 
samværsområdet behandler 16.500 sager om året, og at der bliver fundet meget 
få fejl. 
</p><p>
Tal fra Ankestyrelsen viser, at der sidste blev afgjort godt 1.000 klager i 
samværssager og i kun 38 blev der fundet fejl, mens 95 blev sendt tilbage 
til yderligere behandling. Med hensyn til lange sagsbehandlingstider, som i 
sig selv kan afskrække forældre fra at klage, henviser hun til 
Ankestyrelsen. 
</p><div class="art-quote article-box">
<p class="quote"/>
<blockquote>
<p class="quote-txt">
Det betyder ikke, at vi frit kan skønne ud fra egne holdninger Bente 
Koudal Sørensen, afdelingschef
</p>
</blockquote>
</div><p/><p>
Bente Koudal Sørensen forklarer, at nyansatte jurister blandt andet kommer på 
et fire dages kursus i konflikthåndtering og i forvaltningsloven, og så 
bliver de sidemandsoplært. 
</p><p>
»I begyndelsen følger de med en anden sagsbehandler og får tid til at tale med 
vedkommende om, hvilke valg der bliver truffet. Efter noget tid får den nye 
lov at holde møderne, mens den erfarne er med og giver feedback. Så er det 
kontorchefen, som sammen med medarbejderne vurderer, hvornår det er tid at 
gå i gang på egen hånd, og så har man i begyndelsen ikke så mange sager. 
Oplæringen tilrettelægges individuelt for den enkelte medarbejder, og det er 
en proces som minimum løber over flere uger«. 
</p><p><b class="ext-link">LÆS OGSÅ </b>:<a class="embeddedlink" href="http://politiken.dk/indland/ECE2584608/afhoppere-statsforvaltningen-laver-alt-for-mange-fejl/">Tidligere ansatte: 
Statsforvaltningen laver alt for mange fejl</a></p><p>
Hun forklarer, at det skøn, medarbejderne laver i en sag, bygger på 
forældreansvarslovens ord og den tilhørende vejledning om »barnets bedste« 
og om at »barnets perspektiv« skal være belyst. 
</p><p>
»I vores afgørelser skriver vi altid og forklarer, hvordan vi har belyst 
barnets perspektiv, og hvorfor vi har valgt at gøre på pågældende måde. Vi 
er inde i alle afgørelser og forklarer forældrene, hvad der er bedst for 
barnet, hvordan vi har gjort det, og hvorfor har man gjort, som man gør«. 
</p><p><i class=" bl-elem">Er der ikke noget ud over loven, medarbejderen læner sig op af i sit skøn 
op af? 
</i></p><p>
»Det er det, som hedder barnets perspektiv. Det er de oplysninger, vi får fra 
eksempelvis forældrene og fra barnet, hvis vi taler med barnets selv, og 
barnets udsagn står aldrig alene, den myte vil jeg gerne aflive. Vi kan 
indhente oplysninger fra institutioner og skole og få lavet en 
børnesagkyndig undersøgelse«, siger Bente Koudal Sørensen. 
</p><p><b>LÆS OGSÅ: <a class="embeddedlink" href="http://politiken.dk/indland/ECE2572393/statsforvaltningens-ansatte-klager-over-tidspres/">Statsforvaltningens ansatte 
klager over tidspres</a></b></p><p>
Hun forklarer, at der ikke er retningslinjer for, hvilke forhold der kan 
udløse eksempelvis en samværsordning med 10 dage til den ene forældre og 4 
til den anden, for der er tale om en konkret individuel vurdering. 
</p><p>
»Men det betyder ikke, at vi frit kan skønne ud fra egne holdninger«, påpeger 
hun, og nævner at også blandt andet domspraksis har har betydning for 
skønnet. Praksis formidles ved, at kopi af domme fra retterne om 
forældremyndighed og bopæl og kopi af afgørelser fra Ankestyrelsen, lægges 
på intranettet og gives til kontorcheferne, som så orienterer medarbejderne. 
</p><p>
»Men der er tale om forskellige familier med forskellige problemstillinger, og 
det er nødvendigt at belyse situationen for det enkelte barn for at finde ud 
af, hvilken afgørelse, der vil være bedst for dette barn. Eksempelvis kan 
alle 10-årige ikke skæres over en kam«. 
</p><p class=" bl-elem"/>	
</div>
</div></body></html>
