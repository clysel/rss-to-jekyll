---
layout:     post
title: 	    "Bente Klarlund vinder retssag om uredelighed"
post_author:	    
post_date:	    Wed, 18 Feb 2015 10:37:41 +0100
post_site:	    politiken.dk 
post_link:	    http://politiken.dk/indland/ECE2551660/bente-klarlund-vinder-retssag-om-uredelighed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Professor Bente Klarlund Pedersen har onsdag fået medhold i en retssag om sin 
forskning. 
</p><p>
Østre Landsret dømmer Udvalgene Vedrørende Videnskabelig Uredelighed (UVVU) 
til at ophæve en afgørelse fra august sidste år. 
</p><p>
Heri blev fysiologiprofessoren fra Københavns Universitet stemplet. 
</p><p>
UVVU mente, at hun havde gjort sig skyldig i uredelighed i forbindelse med 
fire videnskabelige artikler. 
</p><p>
Retssagen, som Bente Klarlund Pedersen anlagde, er højst usædvanlig. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE2486381/kendt-professor-i-retten-vil-slippe-for-grimt-stempel/">Kendt professor i retten: Vil 
slippe for grimt stempel</a></p><p>
Hun har også ment, at medlemmerne af UVVU ikke var habile, da de tog stilling 
til hendes forskning. 
</p><p>
Desuden bad hun landsretten om at fastslå, at ministeren for forskning og 
undervisnings forlængelse af fire medlemmer af UVVU var ugyldig. 
</p><p>
Disse påstande har landsretten dog afvist. 
</p><p class=" bl-elem">
Som følge af dommen dømmes UVVU til at betale professoren 400.000 kroner i 
delvise sagsomkostninger. 
</p>	
</div>
</div></body></html>
