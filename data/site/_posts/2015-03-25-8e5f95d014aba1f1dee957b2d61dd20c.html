---
layout:     post
title: 	    "Fodboldredaktøren: Hovedroller til jubilar og debutant i en af de interessante venskabskampe"
post_author:	    
post_date:	    Wed, 25 Mar 2015 18:09:09 +0100
post_site:	    politiken.dk 
post_link:	    http://politiken.dk/sport/fodbold/ECE2602771/fodboldredaktoeren-hovedroller-til-jubilar-og-debutant-i-en-af-de-interessante-venskabskampe/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Da Nicklas Bendtner og Daniel Agger senest var sammen, sad de og gjorde op, 
fortæller Bendtner, at de må havde meldt afbud og dermed gået glip af i 
hvert fald 50-60 landskampe tilsammen på grund af skader. Og derfor kunne de 
godt være lidt misundelige på Christian Eriksen. 
</p><p>
»Det er jo utroligt, at Christian mod USA runder 50 kampe for Danmark som bare 
23-årig«, siger Bendtner. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg vil jo sige, at jeg i en periode har savnet Dennis Rommedahl som 
gennembrudsspiller og oplægger fra højrekanten
</p>
<p class="sender">
Nicklas Bendtner 
</p>
</blockquote>
</div><p>
»Og han har vel stort set ikke mistet nogen kampe, efter at han var med for 
første gang«. </p><p>
Christian Eriksen debuterede mod Østrig 3. marts 2010. Siden er der kun fire 
A-landskampe, hvor han ikke har været med. Han bliver den yngste 50-kamps 
jubilar og nr. 45 i DBU-historien. 
</p><h3>
Bendtner har savnet Rommedahl 
</h3><p>
»Det er dejligt at se ham gøre det så godt for Tottenham i Premier League. Han 
bliver bedre og bedre, og det er til gavn for mig og landsholdet«, siger 
Nicklas Bendtner. 
</p><p><b class="ext-link">HURTIG:</b><a class="embeddedlink" href="http://politiken.dk/sport/fodbold/EM-kvalifikation/ECE2455163/eriksen-smadrer-laudrups-rekord---men-kikser-rommedahls/">Eriksen smadrer Laudrups rekord - men 
kikser Rommedahls</a></p><p>
»Jeg vil jo sige, at jeg i en periode har savnet Dennis Rommedahl som 
gennembrudsspiller og oplægger fra højrekanten. Lige nu har vi ikke en type 
med samme kvalitet som Rommedahl til at skabe chancer derudefra. Men 
Christian er til gengæld i andre positioner, når det kører for ham, blevet 
vigtigere og bedre til at gøre vores angrebsspil farligt«. 
</p><p>
Christian Eriksens jubilæum og FC Midtjylland-stopperen Erik Sviatchenkos 
debut i startopstillingen er to ting, som giver lidt kulør på mødet med 
landstræner Jürgen Klinsmanns amerikanske tropper. Landsholdets 
venskabskampe er jo ellers ikke begivenheder, der får billetsalget til at 
køre løs i højt tempo, og præstationerne og resultaterne er hurtigt glemt. 
</p><p><b class="ext-link">KLINSMANN:</b><a class="embeddedlink" href="http://politiken.dk/sport/fodbold/ECE2602592/klinsmann-i-usa-ville-vi-kalde-olsen-for-quarterback/">I USA ville vi kalde Olsen for 
quarterback</a></p><p>
Hvem kan f.eks. huske, hvordan det gik, da Danmark mødte Rumænien 18. 
november? Det var den kamp, da Lucas Andersen, Nicolaj Thomsen og Anders 
’AC’ Christiansen var på holdet, og Jannik Vestergaard og Kian Hansen kom 
ind. En ’ligegyldig’ forestilling i skyggen af 3-1-overraskelsen fire dage 
forinden i Beograd, hvor EM-holdet på scoringerne af Bendtner (2) og Simon 
Kjær spillede sig op på førstepladsen i kvalifikationspuljen på vej mod 
slutrunden næste år i Frankrig. 
</p><p>
»De to kampe mod USA og Frankrig, to fine modstandere, er mere spændende end 
Rumænien-kampen«, siger Nicklas Bendtner. 
</p><p>
»For nu begynder EM-kampene igen (Portugal-Serbien og Albanien-Armenien på 
søndag, red.), og det bliver godt for os at komme på efter efter fire 
måneders pause, hvor der er sket en del«. 
</p><p><b class="ext-link">USA ELLER TYSKLAND?</b><a class="embeddedlink" href="http://politiken.dk/sport/fodbold/ECE2602516/den-tyske-forbindelse-raekker-langt-ud-over-den-verdensberoemte-landstraener/">Den tyske forbindelse rækker 
langt ud over den verdensberømte landstræner</a></p><p>
Nicklas Bendtner henviser bl.a. til landsholdsspillernes konflikt med DBU og 
Morten Olsens melding om, at han stopper ved kontraktudløb i sommeren 2016. 
Han kunne også have nævnt de vilde spekulationer om, at han ’snart’, måske, 
skal til FCK. 
</p><p>
»Jeg har en lang kontrakt i Wolfsburg, men jeg kunne godt tænke mig at slutte 
karrieren i FCK engang«, er hans kommentar til det tema. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/sport/fodbold/ECE2602623/bendtner-vil-gerne-til-fck---bare-ikke-lige-nu/">Bendtner vil gerne til FCK - 
bare ikke lige nu</a></p><p>
Bendtner har på træningsbanen bemærket sig, at Erik Sviatchenko kan betegnes 
som en spillende midtstopper, der tænker godt. I Aggers og Jores Okores 
fravær skal Sviatchenko sammen med Simon Kjær danne midterforsvaret i aften. 
</p><h3>
Fortjent belønning til FCM-stopper 
</h3><p>
En fortjent belønning til den stærke FCM’er, der i søndags efter klubtræningen 
fik beskeden fra træner Glen Riddersholm om udtagelsen til EM-truppen. 
</p><p>
»Glen kaldte mig ind, og jeg spekulerede på, om han måske ville kritisere 
noget i mit spil i kampen dagen forinden. Da han sagde »du skal med 
landsholdet«, forstod jeg ikke helt lige med det samme. Det er stort«, siger 
Erik Sviatchenko. 
</p><p><b class="ext-link">GYSSER:</b><a class="embeddedlink" href="http://politiken.dk/sport/fodbold/ECE2602776/landsholdet-og-pengene-i-80erne-da-spillerne-fik-moent-gav-piontek-flere-boeder/">Landsholdet og pengene i 80'erne: Da 
spillerne fik mønt, gav Piontek flere bøder</a></p><p>
»Alt har flasket sig for mig på det seneste, og det er en stor chance for mig 
at spille mod USA«. 
</p><p>
»Jeg ser det ikke som en knald eller fald-kamp for mig, men som følge af, at 
jeg i længere tid har koncentreret mig endnu mere, på alle punkter, om at 
blive bedre, fysisk, i spillet, i det hele. Min krop har det fantastisk, og 
jeg mener, at jeg har lagt 10 procent til mine præstationer i forhold til 
sidste sæson«. 
</p><h3>
Kaptajn Kvist 
</h3><p>
William Kvist er anfører, og Wigan-spilleren, der har døjet med en skade og på 
det seneste har været indskifter i den næstbedste engelske række skal bruge 
landskampene til at løfte sit niveau og tanke selvtillid i en periode, hvor 
han med klubholdet er på nedrykningskurs. Og hans kontrakt udløber. 
</p><p>
»Jeg vil jo helst ’lege med de bedste’ og drømmer om at komme til en klub i en 
af de store ligaer«, siger han. »Med landsholdet spiller jeg med de bedste, 
og de kampe nu er gode for mig«. 
</p><p class=" bl-elem">
Rumænien-Danmark i november? 2-0, en oplysning til dem, der har glemt det. Det 
er en lidt mere interessant venskabskamp i aften i Aarhus. 
</p>	
</div>
</div></body></html>
