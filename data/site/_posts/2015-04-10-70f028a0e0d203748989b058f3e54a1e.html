---
layout:     post
title: 	    "Afgørende notat om Dong-salget holdt skjult"
post_author:	    
post_date:	    Fri, 10 Apr 2015 22:39:22 +0200
post_site:	    politiken.dk 
post_link:	    http://politiken.dk/indland/politik/ECE2623786/afgoerende-notat-om-dong-salget-holdt-skjult/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Finansudvalget havde pligt til at bremse regeringens kontroversielle salg af 
en del af aktierne i Dong sidste år til den amerikanske investeringsbank 
Goldman Sachs, ATP og PFA for 11 milliarder kroner, hvis der var mulighed 
for at få en højere pris. 
</p><p>
Det fremgår af et hidtil ukendt notat fra Kammeradvokaten til finansminister 
Bjarne Corydon (S), der er dateret blot få dage, før salget blev vedtaget af 
Finansudvalget og SF’s udtræden af regeringen. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2602770/danmark-oversaa-milliardgevinst-ved-dong-salg-til-goldman-sachs/">Danmark overså milliardgevinst 
ved Dong-salg til Goldman Sachs</a></p><p>
Men ministeren fortalte aldrig udvalget om denne pligt og nægtede også at 
fortælle Finansudvalget, hvilke andre bud der blev givet på aktierne. Det 
afsløres i en ny bog, ’Det bedste bud’. 
</p><p>
Kammeradvokaten skriver i notatet, at »der vil altså efter min vurdering bestå 
en forpligtelse for Finansudvalget til ikke at tiltræde aftalerne, hvis 
udvalget har tilstrækkeligt tungtvejende grunde til at tro, at en fornyet 
procedure vil føre til et økonomisk mere gunstigt resultat for staten i dens 
egenskab af aktionær i Dong Energy«. 
</p><h3>
Kendte ikke andre bud 
</h3><p>
Dansk Folkepartis formand Kristian Thulesen Dahl siger, at det er »helt 
uhørt«, at finansministeren ikke har fortalt udvalget om notatet. 
</p><p>
»Vi har ikke hørt det her før. Kammeradvokaten skriver, at det er en pligt for 
Finansudvalget at sige nej, hvis man mener, at der kan skaffes et bedre bud. 
Hvordan i alverden forestiller man sig, at Finansudvalget kan udøve den 
pligt uden at få oplysninger om, hvad der ellers ligger af budmuligheder på 
aktierne?«, siger Kristian Thulesen Dahl. 
</p><h3>
Kræver besked 
</h3><p>
Han kræver, at alle oplysninger i sagen fremlægges i Finansudvalget. 
</p><p>
»Bjarne Corydon må lægge oplysningerne frem. Ellers må Helle Thorning-Schmidt 
som statsminister sikre det«, siger Dansk Folkepartis formand. 
</p><div class="art-quote article-box">
<p class="quote"/>
<blockquote>
<p class="quote-txt">
Det her lyder som relevante oplysninger, som Finansudvalget skulle have vidst, 
da det vedtog aktstykket
</p>
<p class="sender">
Sten Bønsing, lektor i forvaltningsret 
</p>
</blockquote>
</div><p>
Sten Bønsing, lektor i forvaltningsret ved Aalborg Universitet, mener, at 
Kammeradvokatens oplysninger skulle have været præsenteret for 
Finansudvalget. </p><p>
»Der gælder de samme regler for aktstykker som for almindelig lovgivning. Det 
vil sige, at ministeren ikke må tilbageholde oplysninger, men skal give 
tilstrækkelig og relevant oplysning. Det her lyder som relevante 
oplysninger, som Finansudvalget skulle have vidst, da det vedtog aktstykket. 
Specielt oplysningen fra Kammeradvokaten om, at Finansudvalget er forpligtet 
til ikke at godkende aktstykket, hvis det viser sig, at der er en bedre 
forretning«, siger han. 
</p><p>
Professor i forfatningsret ved Københavns Universitet, Jens Elo Rytter, mener, 
at »naturligvis skal Finansudvalgets medlemmer have alle relevante 
oplysninger, når det er deres ansvar at godkende aftalen endeligt«. 
</p><p>
Finansordfører Mike Legarth fra De Konservative mener, at udvalget skulle have 
haft »adgang til alle relevante oplysninger og detaljer«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2616653/dongchef-vildleder-om-salget-til-goldman-sachs/">Dongchef vildleder om salget 
til Goldman Sachs</a></p><p>
»Vi kunne alene støtte os til finansministerens vurderinger og kunne ikke selv 
danne os vores eget indtryk.«, siger Mike Legarth. 
</p><p>
Enhedslistens finansordfører Frank Aaen vil også kræve notatet fremlagt. 
</p><p>
»Det underbygger bare, at det her er skandaløst. Vi arbejdede hele tiden 
efter, at vi skulle kunne lave aftalen om. Vi spurgte mange gange, om vi 
måtte få indsigt i, hvem der havde budt, og hvad de havde budt. Men det var 
lukket land. Vi fik hele tiden at vide, at det var en 
forretningshemmelighed«, siger Frank Aaen. 
</p><h3>
Ingen sikkerhed for bedre bud 
</h3><p>
Finansminister Bjarne Corydon afviser kritikken. 
</p><p>
»Det står til enhver tid Folketinget og Finansudvalget frit, om de vil 
tiltræde et aktstykke eller ej. Det gælder også i forbindelse med det 
aktstykke, som lå til grund for kapitaludvidelsen i Dong. Der var dog ingen 
sikkerhed for, at der ville kunne opnås et bedre tilbud end det, der forelå 
fra konsortiet bestående af Goldman Sachs, ATP og PFA«, skriver ministeren i 
en mail og tilføjer: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/100procent/ECE2595315/slideshow-forstaa-hvorfor-dong-blev-solgt-for-billigt/">Slideshow: Forstå, hvorfor 
Dong blev solgt for billigt</a></p><p>
»Det er min og regeringens klare opfattelse, at det ville være uansvarligt at 
lade processen gå om, på et tidspunkt hvor Dong stod med et akut 
kapitalbehov. Alt dette blev i øvrigt oplyst til Finansudvalget på et samråd 
ultimo januar«. 
</p><p>
Journalist Anders-Peter Mathiasen skriver i bogen ’Det bedste bud’, at 
PensionDanmark havde skruet et bud sammen, som vurderede Dong’s værdi 40 
procent højere end de 33 milliarder kroner, som på det tidspunkt var 
Finansministeriets vurdering. 
</p><p class=" bl-elem">
Det ville betyde, at pensionskassen var villig til at betale mere for 
aktierne. Men buddet blev afvist af ministeriet. 
</p>	
</div>

</div></body></html>
