---
layout:     post
title: 	    "Carl Bildt advarer EU mod internet-protektionisme"
post_author:	    Daniel Bergsagel
post_date:	    Tue, 05 May 2015 06:20:39 +0000
post_site:	    www.version2.dk 
post_link:	    http://www.version2.dk/artikel/carl-bildt-advarer-eu-mod-internet-protektionisme-173057?utm_medium=feed&utm_source=version2.dk&utm_campaign=it_nyheder
---
<html><body><div><section class="body">
    <p>Europa er på en farlig kurs hvad angår digital protektionisme, mener Sveriges tidligere stats- og udenrigsminister Carl Bildt, der i dag er formand for organisationen <a href="https://www.ourinternet.org/#home">Global Commission on Internet Governance</a>. Kritikken kommer i kølvandet af EUs anklager mod Google for misbrug af sin dominerende magtposition på markedet for søgemaskiner - en sag der kan ende med at koste Google over 40 mia. kr.</p>

<p>Analysen, der er bragt i <a href="http://www.ft.com/cms/s/0/5d626a4e-f182-11e4-88b0-00144feab7de.html">Financial Times</a> mandag henviser blandt andet til <a href="http://www.bmwi.de/EN/Press/press-releases,did=698066.html">ytringer fra den tyske økonomi- og energiminister Sigmar Gabriel</a>, der i marts i år holdt tale ved Cebit-messen i Hannover under temaet: “hvordan Tyskland og Europa kan beskytte sin digitale suverænitet og designe et moderne, reguleret, digitalt indre marked”.</p>

<p>Den tyske EU-kommissær for digitale anliggender Günther Oettinger var også en markant deltager ved mødet.
Bildt henviser også til de 15 år gamle Safe Harbor regler, der pålægger amerikanske virksomheder at holde data om europæiske kunder på europæiske servere.</p>

<p>Endelig, men uden at nævne det direkte, lander Bildts markante indlæg kort efter EUs konkurrencekommissær Magrethe Vestager har indledt en stor sag mod Google, og anklager det amerikanske firma for at misbruge sin dominerende position inden for internetsøgninger til at favorisere egen handel.</p>

<p>»Det lader til at jagtsæsonen mod amerikanske virksomheder er skudt igang i Europa,« skriver Bildt. »Og den har klare protektionistiske tendenser på det digitale område«.</p>

<p>Bildt mener, dette er en farlig vej at gå, og at vi alle har en interesse i at data flyder frit over hele verden. Han roser EU for at åbne de digitale grænser i Europa, men bekymrer sig over de grænser, der rejser sig rundt om regionen.</p>

<p>»Digital sikkerhed og integritet er stadig mere afgørende, men ulig integriteten af et lands fysiske grænser, kan ansvaret for digital sikkerhed ikke ligge hos lokale eller regionale regeringer. Ansvaret for sikkerheden bæres af alle, der bruger computersystemer og netværk. Virksomheder der bryder sikkerheden skal bæres til ansvar«, skriver han.</p>

<p>Endelig minder han om, at mens der lige nu er en række amerikanske virksomheder som Google, Facebook og Twitter, der er markedsledende inden for deres felter, så var det for ikke så mange år siden europæiske selskaber, der åbnede mobilrevolutionen og bredte den ud i verden. Enkelte europæiske selskaber leder stadig an i denne industri. Blandt andet svenske Ericcson, der ifølge Bildt sidder på godt over en tredjedel af infrastrukturen til den mobile teleindustri.</p>





<p>Digital merkantilisme er en fejlagtig måde at forsøge at kontrollere konkurrencesituationen mellem amerikanske og europæiske virksomheder, skriver han. At etablere nye handelshindringer vil kun skade Europas evne til innovation, til konkurrence og til fremtidig succes, slutter han sit indlæg.</p>

<p>Den organisation Bildt er formand for blev etableret i 2014 og har fået penge til et to-årigt projekt, og har til formål at skyde penge i uafhængig forskning i internettets betydning for lovgivning rundt om i verden. Organisationen, der er økonomisk støttet af tænketankene “The Centre for International Governance Innovation (CIGI) og Chatham House, der begge betegner sig som uafhængige, vil også selv bedrive forskning og ventes til næste år at barsle med en officiel rapport og konkrete anbefalinger.</p>
  </section>

  
  
  
  </div></body></html>
