---
layout:     post
title: 	    "Klarlund: Leg stimulerer både børn og dyreunger"
post_author:	    
post_date:	    Wed, 18 Feb 2015 06:30:14 +0100
post_site:	    politiken.dk 
post_link:	    http://politiken.dk/forbrugogliv/sundhedogmotion/sundhedsp/ECE2544148/klarlund-leg-stimulerer-baade-boern-og-dyreunger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Bente Klarlund Pedersen</h4>
<div class="fakta-body" data-buildingblock="embedded_factboxlink">
<p><span class="img-contimg-fl-left"><img class="image inlineLightBox" src="http://multimedia.pol.dk/archive/00775/Bente_Klarlund_Pede_775375v.jpg" alt="" border="0"/></span></p><p>
Brevkasse om, hvordan vi holder raske mennesker raske. 
</p><p>
Bente Klarlund Pedersen er overlæge på Rigshospitalet, professor ved 
Københavns Universitet og leder af Trygfondens Center for Aktiv Sundhed og 
Danmarks Grundforskningsfonds Center for Inflammation og Metabolisme, der 
forsker i, hvordan fysisk aktivitet gavner sundheden. 
</p><p>
Spørg om sundhed: 
</p><p class=" bl-elem"><a class=" bl-elem" href="http://bente.klarlund@pol.dk" target="_blank">bente.klarlund@pol.dk</a></p>
</div>
</div><p>
Nååh, hvor er den nuttet. Sådan lød det fra både børn og voksne, der i 
vinterferien aflagde den lille næsehorns-kalv et besøg i Københavns Zoo. 
’Se, hvor den leger’ og ’den er rigtig fræk’, hvinede børnene af fryd. Og 
den lille næsehornsunge, der vejede 65 kg ved fødslen og tager 1 kg på om 
dagen, ser vitterlig vanvittigt sød ud, mens den hopper rundt omkring sin 
mor, helt ude af stand til at styre sit store hoved, der kun lige akkurat 
har anlæg til horn. 
</p><p>
Næsehornskalven fjoller rundt, helt som den flok børn, jeg har med i Zoo. 
Hverken næsehornsungen eller de små menneskebørn går i lige linje fra a til 
b. De leger sig gennem den distance, de tilbagelægger, og gør tilsyneladende 
en masse formålsløse ting. Men hvorfor gør de det? 
</p><p><b class="ext-link">LÆS ARTIKEL </b><a class="embeddedlink" href="http://politiken.dk/forbrugogliv/sundhedogmotion/ECE2320890/motion-og-leg---udenfor---goer-boern-mindre-naersynede/">Motion og leg - udenfor - gør 
børn mindre nærsynede</a></p><p>
Forskningen har undret sig over, hvorfor dyreunger leger, men man mener 
faktisk, der er en større mening bag fjollerierne. Ifølge videnskab.dk er 
leg en måde, hvorpå dyreungen træner sine evner og derved øger sine chancer 
for at overleve: Gennem bytte-fangst-lege bliver killingen bedre til at 
jage, og i kamplege bliver ungerne eksempelvis bedre til at klare sig i en 
fremtidig situation, hvor de skal kæmpe mod deres artsfæller om rangordenen 
i flokken. I bevægelseslege træner ungen sine muskler, så den kan flygte fra 
rovdyr. Dyreunger såvel som menneskebørn forbereder sig til den voksne 
verden gennem leg. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/ECE2270173/faelles-pedalleg-goer-boern-kvikke-og-trafiksikre/">Fælles pedalleg gør børn 
kvikke og trafiksikre</a></p><p>
Forskeren Larisa Shavinina indsamlede 12.000 siders materiale fra biografier 
og interviews med modtagere af Nobelprisen fra 1901 til og med 2010. Det 
viste sig, at selv om hver nobelpristager naturligvis er unik, var det et 
fælles træk, at prismodtagerne i en tidlig alder var blevet stimuleret til 
videnskabelig interesse gennem leg med legoklodser, kemi- og fysiksæt og 
lignende legetøj. 
</p><p>
Shavinina fandt, at det er i førskolealderen og den tidlige skolealder, at 
børnene har en særlig høj grad af entusiasme, interesse og åbenhed over for 
deres omverden. Så hvis intelligensen hos dine børn skal stimuleres, gælder 
det altså om at udnytte disse sensitive perioder. 
</p><p>
Meget tyder i øvrigt på, at også livsstil kan påvirke vores intelligens. En 
undersøgelse af enæggede tvillinger viste, at den tvilling, der havde den 
bedste kondition, som hovedregel også havde den højeste IQ samt den største 
chance for at få en god uddannelse og et velbetalt job. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/forbrugogliv/sundhedogmotion/sundhedsp/ECE2014502/klarlunds-klumme-boern-med-begge-ben-loeber-aldrig-toer-for-skridt/">Klarlunds klumme: Børn med 
begge ben løber aldrig tør for skridt</a></p><p>
Disse opsigtsvækkende studier tyder stærkt på, at ikke blot intelligent 
legetøj, men også konditionsgivende fysisk aktivitet i barndommen er med til 
at forme ungernes intellekt. Men selv om forældrene drøner ud og køber 
legoklodser og mikroskop og sender ungerne til idræt, er der naturligvis 
ingen garanti for, at der udklækkes en nobelpristager i det lille hjem. 
</p><p class=" bl-elem">
Man kunne også vælge at smutte en tur i Zoo. Det er et lege- og lærested for 
børn. Her udfordres alle sanser. Det er i sandhed intelligent underholdning. 
Så tag ungerne med i Zoo, lad dem løbe rundt og lege og lære. Men afsæt 
endelig god tid til et besøg hos næsehornsungen. Og nyd den umiddelbare og 
varme følelse af omsorg, den vækker hos både børn og voksne. Den er bare 
nuttet. 
</p>	
</div>
</div></body></html>
