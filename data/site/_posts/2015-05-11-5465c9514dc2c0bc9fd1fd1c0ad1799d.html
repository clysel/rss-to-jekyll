---
layout:     post
title: 	    "Venstre er klar til flere effektiviseringer"
post_author:	    
post_date:	    Mon, 11 May 2015 13:40:04 +0200
post_site:	    politiken.dk 
post_link:	    http://politiken.dk/indland/politik/skyggekabinettet/ECE2664283/venstre-er-klar-til-flere-effektiviseringer/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-quote article-box">
<p class="quote"/>
<blockquote>
<p class="quote-txt">
Jeg tror på, at vi snakker om over 1 milliard kroner i adfærdsændringer ved at 
få folk til at huske, hvad de skal
</p>
<p class="sender">
Kristian Jensen (V) 
</p>
</blockquote>
</div><p>
Venstre melder sig parat til at hæve ambitionen for, hvor meget den offentlige 
sektor skal effektiviseres i de kommende år. </p><p>
Hidtil har regeringen og Venstre været enige i målet om, at der kan frigøres 
12 milliarder kroner frem mod 2020, alene ved at stat, kommuner og regioner 
kører længere på literen - altså finder smartere løsninger til at opnå samme 
service. Men hvis den offentlige sektor kan effektiviseres yderligere, vil 
det være muligt at finde penge til borgerlige mærkesager som lavere skat, 
mener Venstres næstformand, Kristian Jensen. 
</p><p>
»I forhold til de ønsker, der er hos de borgerlige partier om lavere bundskat, 
grundskyld med videre, er det interessant, om vi kan finde flere penge på 
effektiviseringer end regeringens 12 milliarder kroner«, siger Kristian 
Jensen, der ikke vil angive et præcist beløb. 
</p><p>
Dermed tager han skridt i retning af Liberal Alliance og Konservative, som har 
opfordret til at hæve ambitionsniveauet. 
</p><p>
Målet om at effektivisere for 12 milliarder kroner stammer fra regeringens 
2020-plan. For et par uger siden annoncerede finansminister Bjarne Corydon 
(S), at der på nuværende tidspunkt er hentet 4,4 milliarder kroner på en 
række initiativer. 
</p><p><b class="ext-link">INTERVIEW</b><a class="embeddedlink" href="http://politiken.dk/indland/politik/skyggekabinettet/ECE2664282/kristian-jensen-vi-skal-folk-et-lille-og-kaerligt-puf/">Kristian Jensen: Vælgerne kan godt 
forvente at få et puf</a></p><p>
Staten er blevet bedre til at indkøbe med mængderabat. Der er indført digital 
post i stedet for rudekuverter. Kommunerne har lavere transportudgifter. 
Beskæftigelsessystemet er mindre bureaukratisk. 
</p><p>
Med inspiration fra David Cameron i Storbritannien ser Kristian Jensen 
imidlertid også et potentiale i at gøre brug af såkaldt nudging - altså at 
borgerne ' puffes' i den rigtige retning i omgangen med det offentlige. 
Eksempelvis ved, at patienter får sms'er om deres behandlingstid for at 
undgå tomme operationsstuer, eller at borgere får et mere personligt brev, 
som ansporer til at betale regningen. 
</p><p>
»Nudging er en positiv og borgervenlig måde at effektivisere det offentlige. 
Jeg tror på, at vi snakker om over 1 milliard kroner i adfærdsændringer ved 
at få folk til at huske, hvad de skal«, siger Jensen. 
</p><h3>
LA: Bør ligge i vores dna 
</h3><p>
Produktivitetskommissionen under ledelse af tidligere overvismand Peter Birch 
Sørensen fremlagde sidste år en rapport, der peger på, at effektiviseringer 
af den offentlige sektor på sigt kan frigøre mere end 50 milliarder kroner 
årligt. Står det til troende, vil stat, kommuner og regioner blive slanket, 
uden at det går ud over velfærden. 
</p><div class="art-quote article-box">
<p class="quote"/>
<blockquote>
<p class="quote-txt">
Venstre lover en ny skattelettelse hver uge
</p>
<p class="sender">
Jesper Petersen (S) 
</p>
</blockquote>
</div><p>
Det handler eksempelvis om, at den offentlige sektor udsættes for mere 
konkurrence, og at samarbejdet med private virksomheder øges. Tiltag, som 
også Venstre ønsker. Liberal Alliance tager positivt imod åbningen fra 
Kristian Jensen. </p><p>
»Et borgerligt flertal skal naturligvis have større ambitioner om at drive den 
offentlige sektor så effektivt som muligt, end en socialdemokratisk regering 
har. Det bør ligge i vores dna. Målet må være at nå de 10 procent 
effektivisering af den offentlige sektor, som ifølge 
Produktivitetskommissionen mindst kan lade sig gøre«, siger skatteordfører 
Ole Birk Olesen (LA). 
</p><p>
Den konservative skatteordfører Brian Mikkelsen ser også muligheder. 
</p><p>
»Det er positive toner fra Venstre. Det giver flere penge til at sænke skatten 
og fjerne nogle afgifter. Jeg er ikke sikker på, man kan hente så mange 
penge ved nudging, men man kan hente penge ved at konkurrenceudsætte mere. 
Der er en palet af muligheder for at effektivisere den offentlige sektor, 
uden at servicen bliver dårligere«, siger han. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/skyggekabinettet/politiskmemorandum/ECE2664281/psykologisk-trick-venstre-kopierer-camerons-prestigeprojekt/">Skyggekabinettet: Er Slotsholmen 
klar til Jensens milliardplan?</a></p><p>
Dansk Folkepartis finansordfører, Rene Christensen, er mere skeptisk, fordi 
han frygter, at effektiviseringerne reelt fører til nedskæringer. 
</p><p>
»Vi er ikke imod at gøre ting smartere. Problemet opstår, hvis man 
tager pengene fra det borgernære - fra kommuner og regioner. Og så bliver de 
brugt på skattelettelser. Der er masser af opgaver, som ikke bliver 
løst i dag. Derfor skal pengene blive derude«, siger han. 
</p><p class=" bl-elem">
Socialdemokraternes finansordfører, Jesper Petersen, ser meldingen som et 
udtryk for, at Venstre er »hårdt presset i debatten om velfærd og nulvækst«. 
»Venstre lover en ny skattelettelse hver uge, men vil ikke svare på, hvordan 
velfærden skal skæres ned som følge af deres nulvækstpolitik. Og så satser 
de på at klare den med en helt ukonkret og usikker finansiering. At arbejde 
efter princippet 'går den, så går den', er højst risikabelt«. 
</p>	
</div>

</div></body></html>
