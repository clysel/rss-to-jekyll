---
layout:     post
title: 	    "Udkantskommuner til Thorning: Der skal penge bag ordene"
post_author:	    
post_date:	    Tue, 05 May 2015 11:51:58 +0200
post_site:	    politiken.dk 
post_link:	    http://politiken.dk/indland/politik/ECE2655300/udkantskommuner-til-thorning-der-skal-penge-bag-ordene/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det vækker glæde i landkommunerne, at regeringen nu sætter fokus på Danmarks 
yderområder. 
</p><p>
»Vi er utroligt glade for, at der nu endelig kommer fokus på et Danmark i 
balance. Det er helt afgørende«, siger borgmester i Varde Kommune Erik Buhl 
Nielsen (V) og tilføjer: 
</p><p>
»Jeg håber ikke, at det kun bliver ved ordene, men også bliver til handling«. 
</p><div class="art-quote article-box">
<p class="quote"/>
<blockquote>
<p class="quote-txt">
Der er nogen, der skal til lommerne. Gode ord hjælper, men der skal også 
midler til
</p>
<p class="sender">
Mogens Gade, borgmester, Varde Kommune (V) 
</p>
</blockquote>
</div><p/><p>
Reaktionen kommer efter, at statsminister Helle Thorning-Schmidt (S) i 
Berlingske i dag har annonceret, at regeringen står klar med en udkantspakke 
på 50 initiativer, der skal styrke de danske yderområder. 
</p><p><b class="ext-link">UDKANTSPAKKEN</b><a class="embeddedlink" href="http://politiken.dk/indland/politik/ECE2654953/thorning-vil-skubbe-yderomraader-i-gang-med-bredbaand-og-bedre-offentlig-trafik/">Thorning vil skubbe yderområder i 
gang med bredbånd og bedre offentlig trafik</a></p><p>
Og den betragtning står Varde-borgmesteren ikke alene med. Også i kommunerne 
Jammerbugt, Odsherred og Lolland er man glad for, at regeringen sætter fokus 
på landdistrikterne. Men, siger borgmester i Jammerbugt Kommune, Mogens 
Gade: 
</p><p>
»Der er nogen, der skal til lommerne. Gode ord hjælper, men der skal også 
midler til«. 
</p><h3>
Bredbånd er ligeså vigtigt som vand 
</h3><div class="art-fakta article-box">
<h4 class="">
Regeringens udkantspakke</h4>
<h5>
50 initiativer</h5>
<div class="fakta-body" data-buildingblock="embedded_factboxlink">
<p>
Regeringen har i dag løftet sløret for en ny vækstpakke, der skal give en 
hjælpende hånd til yderområderne. Ikke alle 50 punkter er blevet fremlagt, 
men ifølge Berlingske kommer planen bl.a. til at indeholde følgende 
hovedpunkter:
</p><ul class=" bl-elem"><li>En lempeligere planlov</li><li>Bedre bredbåndsdækning</li><li>Mere effektiv byggesagsbehandling samlet i en ny instans</li><li>Forbedringer af den kollektive trafik</li><li>Crowdfunding for iværksættere</li><li>Lettere at drive virksomhed</li><li class=" bl-elem">Bedre vilkår for dansk landbrug</li></ul>
</div>
</div><p/><p>
Helle Thorning-Schmidt vil da heller ikke løfte sløret for, hvor mange penge 
der kommer med til at finansiere de 50 initiativer, ligesom det kun er 
enkelte af initiativerne, regeringen vil løfte sløret for. 
</p><p>
Heriblandt en lempeligere planlov, mere effektiv byggesagsbehandling og 
såkaldt crowdfunding til iværksættere. 
</p><p>
Ifølge Berlingskes oplysninger vil pakken desuden indeholde bedre adgang til 
bredbånd i yderområderne, og særligt det initiativ vækker gehør hos 
kommunerne. 
</p><p>
»Én ting er helt klart: Vi skal have fuldstændig styr på mobil- og 
bredbåndsdækningen. Det er ligeså vigtigt som el, varme og vand«, siger 
Lolland Kommunes borgmester, Holger Schou Rasmussen (S). 
</p><p>
»Forestil dig at have en familie med tre børn med en iPad hver, som ikke kan 
komme på nettet. Eller at have en virksomhed, som ikke kan kommme på 
internettet. Derfor vil vi gerne se, hvordan det skal udmøntes konkret. Vi 
har 1.400 km vej, hvor man kan lægge bredbånd ud - der er langt imellem 
husene og byerne«, siger borgmesteren. 
</p><p>
Jammerbugt-borgmester Mogens Gade tilføjer: 
</p><p>
»Hvad med turisterne, når de kommer? De vil gerne ringe hjem til København og 
fortælle om, hvor dejligt der er i Jammerbugt, men så skal de op på den 
højeste bakke for overhovedet at få signal«. 
</p><h3>
Det skal være lettere at låne penge 
</h3><p>
Også i Odsherred er et af borgmesterens hedeste ønsker, at der kommer bedre 
mobil- og bredbåndsdækning. Og så skal det gøres lettere for borgere og 
virksomheder at låne penge: 
</p><p>
»De to nøgleknaster er mobil- og bredbåndsdækning samt finansieringsgrundlaget 
til, at borgere og virksomheder kan få råd til boliger og til at investere«, 
siger borgmester i Odsherred Thomas Adelskov (S). 
</p><p><b class="ext-link">DEBAT</b><a class="embeddedlink" href="http://politiken.dk/debat/debatindlaeg/ECE2654722/der-er-blevet-langt-til-koelvraa-der-engang-havde-de-flotteste-piger/">Der er blevet langt til Kølvrå, der engang 
havde de flotteste piger</a></p><p>
Det er borgmester i Varde Erik Buhl Nielsen enig i: 
</p><p>
»De seneste dage har jeg været i kontakt med virksomheder, som har svært ved 
at låne til de samme procentsatser som andre, fordi de ligger i den forkerte 
del af Danmark. De kan godt låne penge, men kun med et meget stort 
sikkerhedsbælte, fordi de ligger i det forkerte postnummer«, siger han. 
</p><p><b>Centralisering vil fjerne arbejdpladser</b></p><p>
Særligt ét af punkterne er kommunerne dog knap så glade for. For at gøre 
sagsbehandlingen af byggesager mere effektiv ønsker regeringen at rykke 
sagsbehandlingen fra kommunerne og til en ny instans. Men kommunerne 
frygter, at det vil betyde, at man fjerner arbejdspladser i kommunerne. 
</p><p>
»Jeg tror man gør klogt i at lade byggesagsbehandlingen ligge i kommunerne«, 
siger Thomas Adelskov fra Odsherred Kommune. Han vil dog gerne se det 
konkrete udspil, før han vil kommentere på regeringens plan om at 
effektivisere byggesagsbehandlingen. 
</p><p>
I Lolland Kommune frygter man også, at planen vil betyde en centralisering: 
</p><p>
»Hvis det er en centralisering, forsvinder der arbejdspladser fra Lolland. Vi 
har ikke en stor by med 20-40.000 mennesker, så hver gang man centraliserer, 
forsvinder der arbejdspladser«, siger borgmester Holger Schou Rasmussen. 
</p><p>
Hvis man vælger at centralisere, håber borgmesteren dog, at regeringen vælger 
at lægge instansen i en yderkommune - for eksempel Lolland. 
</p><p>
»Vi er landets næstmest effektive kommune med hensyn til behandling af 
byggesager, så man kunne med fordel flytte instansen til Lolland«. 
</p><p class=" bl-elem">
Regeringen fremlagde også i forårene 2013 og 2014 vækstpakker, der skal sætte 
fut i jobskabelsen og hive Danmark ud af krisen. Helle Thorning-Schmidt 
understreger dog, at denne vækstpakke ikke vil blive så stor som de to 
foregående pakker. 
</p>	
</div>

</div></body></html>
