---
layout:     post
title: 	    "Ny flyrute mellem Esbjerg og København er åbnet"
post_author:	    
post_date:	    Mon, 02 Mar 2015 17:18:54 +0100
post_site:	    politiken.dk 
post_link:	    http://politiken.dk/rejser/nyheder/flyoglufthavne/ECE2570273/ny-flyrute-mellem-esbjerg-og-koebenhavn-er-aabnet/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den danske indenrigsflytrafik blev i dag udvidet med en ny rute mellem 
Københavns Lufthavn i Kastrup og Esbjerg. 
</p><p>
På hverdage vil der være fire afgange, men i weekenden er der kun en enkelt 
afgang søndag eftermiddag. 
</p><p>
Det er selskabet ES-Air, der står for ruten i samarbejde med Jet Time med et 
ATR72-propelfly med plads til 66 passagerer. Fra København er første afgang 
klokken 06.00 om morgenen, og så er man i Esbjerg på lige under en time. Fra 
Esbjerg afgår første morgenfly klokken 07.15. Sidste afgang fra Esbjerg er 
klokken 21.50 – fra København går sidste fly kl. 20.50. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/nyheder/flyoglufthavne/ECE2363293/det-bliver-lettere-at-flyve-indenrigs/">Det bliver lettere at flyve 
indenrigs</a></p><p>
»Med den nye flyrute bliver rejsetiden fra Esbjerg til CPH væsentligt 
reduceret. Både ferierejsende og medarbejdere i de mange internationale 
virksomheder i Esbjerg-området vil nyde godt af, at kunne komme til 
København på blot på blot 50 minutter – uansat om man skal besøge 
hovedstaden eller rejse via København ud i verden«, lyder det fra Ole Wieth 
Christensen, der er ruteudviklingschef i Københavns Lufthavn. 
</p><p>
Det er 15 år siden, at det sidst har været muligt at flyve mellem København og 
Esbjerg. 
</p><p class=" bl-elem">
Rejsende med den nye rute vil i marts benytte den velkendte indenrigsterminal 
i Københavns Lufthavn, men fra 1. april sker der ændringer. Terminalen 
lukker, og alle indenrigspassagerer skal derfor ind i lufthavnen gennem den 
centrale sikkerhedskontrol. Den bliver derfor udvidet med to ekstra spor. 
Indenrigsflyene vil i nogle tilfælde stå sammen med udenrigsflyene. 
</p>	
</div>
</div></body></html>
