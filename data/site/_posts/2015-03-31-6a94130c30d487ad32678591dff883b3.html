---
layout:     post
title: 	    "Handicappet lokalpolitiker udelukket fra handicap-forhandlinger"
post_author:	    
post_date:	    Tue, 31 Mar 2015 08:59:28 +0200
post_site:	    politiken.dk 
post_link:	    http://politiken.dk/indland/politik/ECE2611216/handicappet-lokalpolitiker-udelukket-fra-handicap-forhandlinger/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kan man forhandle større besparelser på handikapområdet, når man selv er 
handikappet? 
</p><p>
Nej, mener et flertal i Fredensborg Kommunes byråd. 
</p><p>
Derfor er den handikappede kommunalpolitiker Kristian Hegaard fra de Radikale, 
erklæret inhabil og udelukket fra visse handikapsager. 
</p><p>
Han sidder nemlig i kørestol og har »særlig personlig og økonomisk interesse i 
sagens udfald«, mener flertallet. 
</p><h3>
Forarget over beslutning 
</h3><p>
Kristian Hegaard kan nemlig blive én af de i alt ni handicappede borgere i 
kommunen, der bliver berørt af en spareplan, der skal finde besparelser på 
800.000 kroner på den såkaldte BPA-ordning. 
</p><p>
Den sikrer, at handikappede borgere kan få et selvstændigt liv i hjemmet med 
en hjælper. 
</p><p>
Alligevel er Kristian Hegaard utilfreds med beslutningen. 
</p><p>
Han mener, at hans demokratiske mandat gør, at han ikke er inhabil, fordi han 
ikke fører handikappolitik, fordi han er handicappet. Men fordi det er 
radikal politik. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2610156/maa-politiker-i-koerestol-kaempe-for-handikappedes-rettigheder/">Må politiker i kørestol kæmpe for 
handikappedes rettigheder? </a></p><div class="art-fakta article-box">
<h4 class="">
DET SIGER LOVEN </h4>
<h5>
Forvaltningsloven § 3 om inhabilitet</h5>
<div class="fakta-body" data-buildingblock="embedded_factboxlink">
<p><b>Stk 1. </b>Den, der virker inden for den offentlige forvaltning, er inhabil 
i forhold til en bestemt sag, hvis vedkommende selv har en særlig personlig 
eller økonomisk interesse i sagens udfald eller er eller tidligere i samme 
sag har været repræsentant for nogen, der har en sådan interesse.
</p><p class=" bl-elem"><b>Stk. 3.</b> Den, der er inhabil i forhold til en sag, må ikke træffe 
afgørelse, deltage i afgørelsen eller i øvrigt medvirke ved behandlingen af 
den pågældende sag.
</p>
</div>
</div><p>
»Tænker på alle dem, der har stemt på mig og vil have jeg skal varetage deres 
synspunkter«, skriver Kristian Hegaard, der læser jura og har skrevet 
bachelorprojekt om inhabilitet for byrådsmedlemmer, på facebook. </p><p>
»Jeg vil kæmpe for at få lov at varetage de synspunkter de har bedt om. Det 
gælder bedre idrætsforhold i kommunen, grøn omstilling og anstændig 
socialpolitik for ældre, mennesker med fysisk og psykisk handikap. Det 
handler om mennesker. Det er opgaven som politiker. Et af områderne har jeg 
ikke fået lov at varetage i aften. Derfor begærer jeg nu byrådets beslutning 
i Tilsynet (det kommunale tilsyn, red)«. 
</p><h3>
Fastholder beslutning trods klage ´ 
</h3><p>
Med indberetningen ønsker den radikale byrådspolitiker at belyse, at 
BPA-tilskuddet kun er en lille del af den samlede besparelse på over 20 
millioner kroner - både på psykiatri- og handikapområdet. 
</p><div class="art-quote article-box">
<p class="quote"/>
<blockquote>
<p class="quote-txt">
Det er et forsigtighedsprincip, som ikke handler om handicappede. Alle andre 
kan også være inhabile.
</p>
<p class="sender">
Hans Nissen (S) 
</p>
</blockquote>
</div><p>
»Hvis det her er tilladt, betyder det, at en forvaltning kan målrette en meget 
lille besparelse mod en bestemt politiker, når det handler om en stor plan, 
og på den måde udelukke bestemte politikere fra en beslutning, hvis det bare 
er en lillebitte besparelse, der er målrettet mod en bestemt persongruppe«, 
siger Kristian Hegaard til <a href="http://politik.tv2.dk/2015-03-30-politiker-udelukket-fordi-han-er-handicappet" target="_blank">TV2</a>. 
</p><p><b class="ext-link">LÆS MERE</b><a class="embeddedlink" href="http://politiken.dk/indland/politik/ECE2235801/manu-sareen-goer-op-med-inhabile-embedsfolk/">Manu Sareen gør op med inhabile 
embedsfolk </a></p><p>
I aftes fastholdt et flertal med Socialdemokraterne, Venstre og Dansk 
Folkeparti, SF og den lokale bogerliste beslutningen om at udelukke Kristian 
Hegaard fra forhandlingerne. 
</p><h3>
Forsvarer med forsigtighed 
</h3><p>
Flertallet i Fredensborg byråd henviser til Forvaltningslovens paragraf 3. Den 
siger, at »den, der virker inden for den offentlige forvaltning, er inhabil 
i forhold til en bestemt sag, hvis vedkommende selv har en særlig personlig 
eller økonomisk interesse i sagens udfald«. 
</p><p>
Formanden for senior- og socialudvalget i Fredensborg Kommune, Hans Nissen 
(S), forklarer til Politiken, at Kristian Hegaard blev erklæret inhabil, 
fordi han og udvalget ville kunne blive udsat for kritik. 
</p><p class=" bl-elem">
»Det er et forsigtighedsprincip, som ikke handler om handicappede. Alle andre 
kan også være inhabile. Men Kristian har en særlig interesse, fordi det 
drejer sig om kun ni borgere. Havde det været en af de 170 beboere på et af 
kommunens bosteder, så ville vedkommende ikke være inhabil i en sag om 
bosteder«. 
</p>	
</div>

</div></body></html>
