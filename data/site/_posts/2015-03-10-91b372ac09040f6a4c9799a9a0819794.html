---
layout:     post
title: 	    "Sex, magtmisbrug og skattefusk: Berlusconis mange sager"
post_author:	    
post_date:	    Tue, 10 Mar 2015 17:47:06 +0100
post_site:	    politiken.dk 
post_link:	    http://politiken.dk/udland/ECE2581402/sex-magtmisbrug-og-skattefusk-berlusconis-mange-sager/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter Silvio Berlusconi trådte tilbage som regeringschef i november 2011, har 
det primært været hans hyppige plads på anklagebænken, der har sørget for 
mediefokus til den 78-årige milliardær. 
</p><div class="art-fakta article-box">
<h4 class="">
Silvio Berlusconi</h4>
<div class="fakta-body" data-buildingblock="embedded_factboxlink">
<ul><li>Født 29. september 1936</li><li>Blev i 1959 direktør for et entreprenørfirma og opbyggede herefter 
koncernen Fininvest, der sammen med andre personligt ejede selskaber 
omfatter bl.a. entreprenør- og ejendomsselskaber, tre tv-stationer, 
aviser og blade, et reklamebureau, stormagasinkæden Standa, 
fodboldholdet AC Milan og forlagskoncernen Mondadori</li><li class=" bl-elem">Har været Italiens premierminister i perioderne 1994-1996, 2001-2006 og 2008-2011</li></ul><p class=" bl-elem"><i class=" bl-elem">Kilde: Den Store Danske</i></p>
</div>
</div><p/><p>
De seneste år har han været involveret i adskillige retssager, hvoraf flere 
fortsat behandles i det italienske retsvæsen. Selv nægter han alle anklager 
og har beklaget sig over, at han er den »mest forfulgte mand i 
verdenshistorien«. 
</p><p>
Politiken har samlet et overblik. 
</p><h3>
Sex og magtmisbrug 
</h3><p>
I dag genoptager Italiens højesteret en sag, hvor Berlusconi både er fundet 
skyldig og senere frifundet for anklager om, at han skulle have haft sex med 
en mindreårig kvinde, der går under navnet 'Ruby Hjerteknuser'. 
</p><p>
Han skulle også have brugt sin magt til at få hende løsladt, efter at hun var 
blevet anholdt for tyveri. Inden han blev frifundet stod han til syv års 
fængsel og et forbud mod nogensinde igen at beklæde et offentligt embede. 
</p><p><b class="ext-link">MERE OM SAGEN</b><a class="embeddedlink" href="http://politiken.dk/udland/ECE2580814/sex-sag-mod-silvio-berlusconi-rulles-igen-ud-i-retten/">Sex-sag mod Silvio Berlusconi 
rulles igen ud i retten </a></p><p>
Sagen går tilbage til 2010, hvor Berlusconi inviterede til såkaldte 'bunga 
bunga'-fester i sin villa med adskillige erotiske dansere som gæster. Både 
'Ruby Hjerteknuser' og Berlusconi afviser, at de skulle have haft sex. 
</p><p>
I forbindelse med anklagerne har der flere gange været oplysninger om, at 
Berlusconi skulle have betalt kvinderne tusindvis af euro for at lyve i 
retten. 
</p><h3>
Skattesvindel for milliarder 
</h3><p>
Efter et langstrakt retsforløb med flere appeller blev Berlusconi i 2013 kendt 
skyldig i skattefusk af Italiens højesteret, som er landets sidste 
ankeinstans. 
</p><p>
Sagen handlede om, at Berlusconi havde fusket med tv-rettigheder til at sende 
amerikanske film og dermed begået skatteunddragelse gennem tv-koncernen 
Mediaset, som han er ejer af. 
</p><p>
Indtjeningen ved fidusen skulle ifølge Washington Post være på 1,8 milliarder 
kroner. 
</p><p><span class="img-contimg-fl-right"><img class="image inlineLightBox" src="http://multimedia.pol.dk/archive/00919/Italy_Berlusconi_919633v.jpg" alt="" border="0"/><span class="caption"><span class="f-img-caption">Samfundstjeneste. 
</span>Berlusconi fanget på kamera, da han forlader plejehjemmet Fondazione Sacra Famiglia for sidste gang. Foto: AP</span></span></p><p><b class="ext-link">FOTO</b><a class="embeddedlink" href="http://politiken.dk/fotografier/ECE1445479/berlusconi---ansigt-til-ansigt/">Berlusconi - ansigt til ansigt</a></p><p>
Berlusconi blev oprindeligt idømt en fængselsstraf på fire år, som blev nedsat 
til et år, og som på grund af Berlusconis alder blev omgjort til 
samfundstjeneste på et plejehjem. Han blev derudover idømt fem års 
udelukkelse fra politik, som senere blev reduceret til to år og sendt til 
afstemning i parlamentet, der sendte ham ud. 
</p><p>
Samfundstjenesten på plejehjemmet færdiggjorde han i sidste uge. 
</p><h3>
Læk af telefonaflytning til pressen 
</h3><p>
I marts 2013 blev Berlusconi dømt for at have arrangeret, at en 
politiaflytning af en samtale mellem hans politiske rival Piero Fassino og 
chefen for forsikringsselskabet Unipol blev lækket og publiceret i avisen II 
Giornale, som hans bror ejer. 
</p><p>
Samtalen fandt sted i forbindelse med forsikringsselskabets forsøg på at 
overtage den italienske bankvirksomhed Banca Nazionale di Lavoro. 
</p><p>
Mens Silvio Berlusconi blev idømt et års fængsel, fik lillebror Paolo 
Berlusconi to år og tre måneders fængsel. Begge afventer afgørelsen på deres 
appel. 
</p><h3>
Korruption, korruption og korruption 
</h3><p>
Korruption har flere gange været temaet for Berlusconis retssager. 
</p><p>
To sager, der omfattede skatteunddragelse og bestikkelse af en advokat, er 
tidligere blevet opgivet på grund af forældelse, men sidste år blev endnu en 
sag indledt. 
</p><p class=" bl-elem">
Den handler ifølge BBC om, at Berlusconi angiveligt skulle have bestukket en 
venstreorienteret senator, Sergio de Gregorio, i 2006 med tre millioner euro 
for at få ham til at skifte til sit parti tilbage i 2006. Skiftet var med 
til at vælte Romano Prodis regering to år efter. 
</p>	
</div>
</div></body></html>
