---
layout:     post
title: 	    "General Motors runder en halv milliard biler"
post_author:	    Bjørn Godske
post_date:	    Wed, 06 May 2015 08:24:15 +0000
post_site:	    ing.dk 
post_link:	    http://ing.dk/artikel/general-motors-runder-en-halv-milliard-biler-175905
---
<html><body><div><section class="body">
			<p>Biler har været med til at definere USA og amerikanere, og ingen producent har stået bag flere biler end General Motors.</p>
			<p>Navne som Buick, Chevrolet, Cadillac, GMC og Oldsmobile har stået på ønskelisten hos unge og ældre bilkøbere i over 100 år. I 1925 blev britiske Vauxhall indlemmet i folden og i 1929 blev tyske Opel en del af GM-familien.</p>
			<p>Samlet over alle årene er det nu blevet til over en<a href="http://www.media.opel.com/media/intl/en/opel/news.detail.html/content/Pages/news/intl/en/2015/opel/05-05-opel-and-gm-say-thank-you.html"> halv milliard biler</a> fra GM’s fabrikker over hele verden. Heraf har Opel stået for 68 mio.</p>
			<p>Verdens samlede bilproduktion rundende i 2013 87 mio., hvoraf Toyota kunne mønstre 10 mio. og GM 9,5 mio. styk.</p>
			<p><figure class="plugin right zoomable"><img data-original-image="http://ing.dk/sites/ing/files/1912-cadillac-w.jpg" src="http://ing.dk/sites/ing/files/styles/w1120_media_right/public/1912-cadillac-w.jpg?itok=iK6_gd88" alt=""/><figcaption> I 2012 introducerede General Motors den elektriske startmotor på den Cadillac. </figcaption></figure></p>
			
			<p>Under finanskrisen var GM ved at gå konkurs, men blev i 2009 reddet af den amerikanske regering.</p>
			<p>Danmark kan også, med lidt god vilje, snige sig på produktionslisten over GM-biler. I 1923 etablerede GM sig i nye fabrikshaller i Aldersrogade på Nørrebro, og frem til lukningen i 1974 vurderes det, at det blev produceret 550.000 biler.</p>
			<p>Det er måske en overdrivelse at kalde det for en danske bilproduktion, da bilerne kom i dele for derefter at blive samlet i Danmark. Enkelte dele blev dog indkøbt i Danmark.</p>
			<p>Også Ford havde en lignende fabrik i Sydhavnen.</p>
		</section>
		  </div></body></html>
