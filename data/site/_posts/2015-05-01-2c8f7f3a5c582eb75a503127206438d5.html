---
layout:     post
title: 	    "Skrøne: Hvirvler vand en bestemt retning ud af vasken, afhængig af hvor du er?"
post_author:	    
post_date:	    Fri, 01 May 2015 20:35:45 +0200
post_site:	    politiken.dk 
post_link:	    http://politiken.dk/viden/videnskabfakta/ECE2651388/skroene-hvirvler-vand-en-bestemt-retning-ud-af-vasken-afhaengig-af-hvor-du-er/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Drager du syd for ækvator, vil du opleve det mystiske fænomen, at vand, der 
normalt hvirvler imod uret på vores nordlige del af kloden, når det hvirvler 
ud af badekarret eller håndvaskens dræn, pludselig hvirvler med uret i 
stedet. 
</p><p>
Det er i hvert fald en sejlivet påstand, som rejsende, der har bevæget sig fra 
en pol mod en anden, har fået gentaget adskillige gange. 
</p><p>
Har du stået og stirret fortabt ned i en håndvask på Chiles sydspids og 
frustreret konstateret, at breddegraderne må spille dig et puds, så tag det 
roligt. Det er andre faktorer, der får vand til at vælge, hvilken vej det 
vil hvirvle. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2650354/da-verden-saa-lyset/">Da verden så lyset</a></p><p>
Først et dementi fra videnskaben: 
</p><p>
»Nej. Vand hvirvler ikke en bestemt vej ud af vasken, ud fra hvor man befinder 
sig på jordkloden«, lyder det pronto fra fysiker på Niels Bohr Institutet 
Peter Ditlevsen, da han får stillet spørgsmålet. 
</p><h3>
En skrøne 
</h3><p>
Når en skrøne som denne bliver ved med at dukke op, er det, fordi man 
sammenkæder vands cirklende vej ud af et afløb med den kraft, som får storme 
til at hvirvle rundt på Jorden. 
</p><p>
Det kaldes corioliskraften, og når det gælder store vindsystemer, er der 
ganske rigtigt et mønster, hvor vinden roterer mod uret (set ovenfra) på den 
nordlige halvkugle og med uret på den sydlige. I et stort system som vejret 
spiller kraften en vigtig rolle. 
</p><div class="art-quote article-box">
<p class="quote"/>
<blockquote>
<p class="quote-txt">
Nej. Vand hvirvler ikke en bestemt vej ud af vasken, ud fra hvor man befinder 
sig på jordkloden
</p>
<p class="sender">
Peter Ditlevsen, fysiker Niels Bohr Institutet 
</p>
</blockquote>
</div><p>
Corioliskraften opstår, fordi Jorden drejer rundt, forklarer Peter Ditlevsen: 
</p><p>
»Forestil dig, at du står på en karrusel og triller en bold ud mod kanten. Så 
bevæger bolden sig i en lige linje hen mod kanten. Men fordi karrusellen 
samtidig drejer rundt, bliver boldens bevægelse set fra et fast punkt på 
karrusellen bøjet i den modsatte retning end den, karrusellen drejer«. 
</p><p>
På samme måde er det sådan, at når der dannes et lavtryk, trykkes luften 
omkring dette lavtryk for at fylde det op. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2648958/venstre-del-af-verden-forsvandt-med-et-knips/">Venstre del af verden 
forsvandt med et knips</a></p><p>
Men fordi Jorden samtidig drejer rundt, vil luftpartiklerne ikke strømme 
direkte mod lavtrykket, men bevæge sig i en buet bevægelse og begynde at 
cirkulere omkring lavtrykket. Der opstår en balance imellem trykkets 
påvirkning (trykgradientkraften) og påvirkningen fra Jordens rotation 
(corioliskraften). 
</p><p>
Ved ækvator er corioliskraften lodret og ca. 10.000 gange mindre end 
tyngdekraften, så her kan man se helt bort fra den. 
</p><p>
»Når vandet løber ud af håndvaskens afløb, påvirkes det også af 
corioliskraften, men der er andre meget større kræfter, der spiller ind i 
det tilfælde«, forklarer Peter Ditlevsen. 
</p><h3>
Andre kræfter hiver i vandet 
</h3><p>
Det er impulsmomentbevarelsen, som bestemmer hastigheden af den cirklende 
bevægelse. Peter Ditlevsen forklarer impulsmomentbevarelsen ved hjælp af en 
skøjteprinsesse: 
</p><div class="art-quote article-box">
<p class="quote"/>
<blockquote>
<p class="quote-txt">
En vandpartikel vil hvirvle hurtigere og hurtigere, jo tættere den kommer mod 
afløbet
</p>
<p class="sender">
Peter Ditlevsen, fysiker Niels Bohr Institutet 
</p>
</blockquote>
</div><p>
»Hvis hun laver en piruette, snurrer hun hurtigere rundt, hvis hun trækker 
armene tæt til kroppen, end hvis hun holder dem ud foran sig, hvor der er 
større afstand fra armene til rotationens centrum. På samme måde vil en 
vandpartikel, som i den store håndvask har en ganske langsom bevægelse rundt 
om afløbet, hvirvle hurtigere og hurtigere, jo tættere den kommer mod 
afløbet, som er centrum for den roterende bevægelse«. </p><p>
Om en vandpartikel i en vask vælger at følge en retning med eller mod uret, 
afhænger derfor i høj grad af, hvilke bevægelser der allerede findes i 
vandet, og som forstærkes af impulsmomentbevarelsen. I en vask med 
stillestående vand vil corioliseffekten teoretisk set afgøre, hvilken vej 
vandpartiklen vil vælge på sin vej ud af afløbet. 
</p><h3>
Det kræver tålmodighed 
</h3><p>
Der er bare det, at corioliseffekten spiller en meget lille rolle i forhold 
til de andre kræfter i så små systemer. I en vask har det større betydning, 
om hanen sidder lidt til højre for midten, om vasken hænger lidt skævt, 
eller hvordan turbulensen i vandmængden opfører sig. 
</p><p>
Til sammenligning er centrifugalkraften i den roterende bevægelse omkring 
lufthullet i midten af afløbet flere tusinde gange større end 
corioliskraften fra Jordens rotation. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/viden/ECE2647859/eksperiment-lav-din-egen-regnbue/">Eksperiment: Lav din egen 
regnbue</a></p><p>
Der er blevet lavet forsøg, hvor det er vist, at corioliseffekten kan afgøre, 
hvilken vej vandet vælger at hvirvle. Men det kræver, at vandet er helt 
stille, inden proppen trækkes ud af karret, så ingen mikrobevægelser kan 
påvirke retningen. I et badekar tager det omkring to uger uden nogen former 
for ydre påvirkning (for eksempel kan lydbølger sætte vand i bevægelse). 
</p><p>
Så tålmodige globetrottere har verden vist ikke mange af. Så hvis du vasker 
dine hænder syd for ækvator, kan det godt være, at vandet hvirvler den 
modsatte vej af, hvad det gør hjemme i din private håndvask. 
</p><p class=" bl-elem">
Men vid, at det er en tilfældighed og ikke et spørgsmål om, hvor du befinder 
dig på jordkloden. 
</p>	
</div>

</div></body></html>
