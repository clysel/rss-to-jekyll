---
layout:     post
title: 	    "Umulig kærlighedshistorie giver ro"
post_author:	    
post_date:	    Sun, 19 Apr 2015 17:59:27 +0200
post_site:	    politiken.dk 
post_link:	    http://politiken.dk/kultur/boger/skonlitteratur_boger/ECE2634208/umulig-kaerlighedshistorie-giver-ro/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Den er næsten for tyk: Forsømt husmor hyrer ensom håndværker til ’lidt af 
hvert’ i en yndig ruin af et landsted. Hvordan vil <i>det</i> lige gå? 
</p><div class="art-fakta article-box">
<h4 class="">
Boganmeldelse</h4>
<h5>
Roman</h5>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/4_hjerter_red.png" alt="Politiken synes"/>
</div>
<p>
Aminatta Forna: Altmuligmanden. 
</p><p>
Oversat fra engelsk af Vibeke Eskesen efter The Hired Man.
</p><p class=" bl-elem">
Tiderne Skifter, 288 sider, 299 kroner. Har du Pluskort, får du 15 procent 
rabat på lagerførte bøger i Boghallen eller fri levering hos Saxo.com. Læs 
mere på <a class=" bl-elem" href="http://www.politiken.dk/plus" target="_self">www.politiken.dk/plus</a></p>
</div>
</div><p>
Svaret skal selvfølgelig ikke afsløres, men den britiske forfatter Aminatta 
Forna skriver på enhver læsers sværmerier om, hvad den lokale altmuligmand 
kan udrette med de bare næver, når først en kvinde med penge på lommen og et 
»tiltrækkende« ydre slipper de våde damebladsdrømme løs. </p><p>
Duro, som den fingersnilde kroat hedder i romanen ’Altmuligmanden’, er tilmed 
belæst, sprogkyndig, beleven, en dreven kok med jagttegn, god til teenagere 
– og så har han altid en ren skjorte i beredskab, hvis nu Laura, som den 
midaldrende britiske tilflytter med de charmerende smilerynker hedder, byder 
på middag efter en hård dag med motorsav og hvidtekost. 
</p><h3>
Kærlighed i spøgelsesbyen 
</h3><p>
Og det gør hun selvfølgelig som del af den uformelle, venskabelige kontrakt, 
arbejdstager og -giver indgår på landet. Det rigtige, uforstilte land med 
vilde blomstermarker, søvnige landsbyer og en civilisation, der kun 
nødtvungent har forladt naturalieøkonomien. Og så er klicheen heller ikke 
tykkere. Aminatta Fornas personer har andre dagsordner end som så, og 
Kroatien er naturligvis ikke valgt udelukkende for sin skønne, frodige 
uberørthed, men også for det modsatte – den uskønne <i>berørthed</i> 
af krigen.
</p><div class="art-quote article-box">
<p class="quote"/>
<blockquote>
<p class="quote-txt">
Blomstermarkerne ligger uopdyrkede hen, fordi folk stadig frygter landminer, 
men det behøver turisterne jo ikke at vide
</p>
</blockquote>
</div><p>
Laura har sine børn, Grace og Matthew, med på noget, der ligner sommerferie, 
men som viser sig at være et forretningskoncept under udvikling, og Duro 
stejler ved tanken om, at det ikke kun er ét, men mange landhuse han skal 
sætte i stand: </p><p>
»Folk med penge, de var så ivrige efter at få brugt, at de gennemsøgte hele 
Europa på udkig efter huse, ville komme her og bliver overvældet ved synet 
af vores smukke bjerge og floder, ville køre ind i en by som Gost og tro, at 
markerne rundt om byen altid havde været fulde af vilde blomster«. 
</p><p>
Gost, bynavnets associationer til <i>ghost </i>er ikke tilfældig, for rundt om 
i skovene og under murenes kalkede lag spøger fortiden. Blomstermarkerne 
ligger uopdyrkede hen, fordi folk stadig frygter landminer, men det behøver 
turisterne jo ikke at vide, og den kærlighedshistorie, man tror er under 
opsejling, forgrener sig til tidligere tiders glimt af lykke og fortvivlende 
sorg. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/boger/skonlitteratur_boger/ECE2628591/femme-fatale-kaerlighedsroman-er-sexet-amoralsk-og-elegant/">Femme fatale-kærlighedsroman 
er sexet, amoralsk og elegant</a></p><p>
Aminatta Forna beskriver sammenstødet mellem et hærget, gammelt Europa og et 
driftigt, nyrigt uden at være egentlig politisk. Hendes ærinde er klart den 
personlige fortælling, og det er hendes loyale og tålmodige registreringer 
af Duros ensomme strejfen i landskabet, der giver historien et helt særligt 
åndedrag. 
</p><h3>
Borgerkrigens efterveer 
</h3><p>
Romanens naturbeskrivelser, der hverken er plat patetiske eller dybt 
originale, forplanter sig ganske enkelt som en ro i læseren, en tryghed ved 
at jage i skovene med hundene og skarpskytten Duro som følgesvend. Også selv 
om skoven i Gost – som enhver anden eventyrskov – er både farlig og forbudt. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/boger/bogforum/ECE1800765/frodig-afrikansk-kaerlighedsroman-leverer-dramaer-paa-liv-og-doed/">Frodig afrikansk 
kærlighedsroman leverer dramaer på liv og død</a></p><p class=" bl-elem">
Der er meget, der skal trevles op fra fortiden – også for meget, som har 
Aminatta Forna følt sig forpligtet eller forført af en grundig research i 
den jugoslaviske borgerkrig og dens efterveer. Men forfatteren, der på dansk 
tidligere har fået udgivet ’Til minde om kærligheden’ (2012), er tilbage med 
endnu en kærlighedshistorie af de umulige og derfor i princippet smukke. Dem 
kan man vel aldrig få for mange af? 
</p>	
</div>

</div></body></html>
