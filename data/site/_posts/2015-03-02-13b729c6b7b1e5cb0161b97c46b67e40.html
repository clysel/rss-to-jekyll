---
layout:     post
title: 	    "Ny video: Sneplov dækker for drabet på russisk oppositionspolitiker"
post_author:	    
post_date:	    Mon, 02 Mar 2015 11:33:27 +0100
post_site:	    politiken.dk 
post_link:	    http://politiken.dk/udland/ECE2569786/ny-video-sneplov-daekker-for-drabet-paa-russisk-oppositionspolitiker/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Et overvågningskamera har tilsyneladende opfanget de sidste sekunder, før den 
russiske oppositionspolitiker Boris Nemtsov blev skudt og dræbt fredag aften 
i Moskva ikke langt fra Kreml. 
</p><p>
Videoklippet, af grynet kvalitet, er offentliggjort af en statslig russisk 
nyhedskanal og er optaget af et vægkamera tæt ved Kreml, skriver NRK. 
</p><p>
Den viser to personer, som spadserer tværs over den store Bolsjoj 
Moskvoretskij-bro. Det er angiveligt Nemtsov og hans kæreste, som var på vej 
hjem efter et restaurantbesøg på Den Røde Plads. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2568651/soergemarch-i-moskva-viser-oppositionens-styrke/">Sørgemarch i Moskva viser 
oppositionens styrke </a></p><p>
En sneplov kører op ved siden af parret, og de bliver dermed ikke optaget af 
kameraet, da drabet finder sted, skriver Reuters. 
</p><p>
Derefter løber en skikkelse fra stedet, personen sætter sig ind i en bil, som 
kører fra stedet i høj fart. 
</p><h3>
Dusør udlovet 
</h3><p>
Russiske myndigheder har ikke kommenteret videoen, men har bebudet en dusør på 
omkring 330.000 kroner for oplysninger om drabet. 
</p><p>
Titusinder af russere gik i går gennem Moskvas gader i sørgemarch til minde om 
Nemtsov. 
</p><p><b class="ext-link">KOMMENTAR</b><a class="embeddedlink" href="http://politiken.dk/udland/ECE2568621/international-kommentar-angstens-dag-i-rusland/">International kommentar: Angstens Dag i 
Rusland </a></p><p>
Med store russiske flag i hænderne gik folkemængden mod det sted, hvor Nemtsov 
fredag før midnat faldt død om ramt af fire skud i ryggen. 
</p><p>
Ifølge arrangøren deltog 70.000 mennesker i sørgemarchen, mens politiet mener, 
at der ikke var flere end 16.000. 
</p><p>
Nemtsov, der blev 55 år gammel, var vicepremierminister i 1990'erne under den 
daværende præsident Boris Jeltsin.
</p><p>
Han havde inden for de seneste år skrevet en række rapporter, der forbinder 
den russiske præsident, Vladimir Putin, og præsidentens indercirkel med 
korruption.
</p><p>
Nemtsov var en af de mest kendte politikere i Ruslands opposition og en af 
Putins største kritikere.
</p><p class=" bl-elem"/>	
</div>
</div></body></html>
