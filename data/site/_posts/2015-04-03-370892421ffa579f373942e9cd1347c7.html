---
layout:     post
title: 	    "Pigen fra Tønder: Hjælp, fru statsminister!"
post_author:	    
post_date:	    Fri, 03 Apr 2015 22:30:02 +0200
post_site:	    politiken.dk 
post_link:	    http://politiken.dk/indland/ECE2615991/pigen-fra-toender-hjaelp-fru-statsminister/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
For en uge siden skete der endelig noget muligt positivt i Nadjas liv. Lægen 
på den psykiatriske afdeling, hvor den 20-årige kvinde har været indlagt i 
et halvt år, kom med en behandlingsplan, som betyder, at hun nu skal i 
terapeutisk behandling specielt rettet mod traumer efter seksuelle overgreb. 
</p><p>
»Den type behandling har jeg bedt om meget længe. Jeg forstår ikke, hvorfor 
jeg så længe er blevet kastet så meget rundt og har været udsat for så meget 
medicin og bare ventet på noget, der virkelig kunne gøre en forskel«, siger 
Nadja. 
</p><h3>
Skrev til statsministeren 
</h3><p>
Nadja er den ældste af to søstre, der efter en barndom på Tønder-egnen præget 
af farens ekstreme seksuelle misbrug af pigerne og udlejning af Nadja til 
fremmede mænd blev fjernet fra hjemmet i 2005. Da havde myndighederne i 
årevis overhørt mange underretninger og advarsler om de to børns frygtelige 
kår. 
</p><p>
Nadja har siden oplevet, at forskellige former for hjælp langtfra rakte til at 
reparere på hendes skadede sind. 
</p><p>
I desperation over den manglende udsigt til at komme ud af følelsen af 
fastlåsthed skrev Nadja for et par uger siden et brev til statsminister 
Helle Thorning-Schmidt (S). Politiken gengiver det brev på debatsiderne i 
dag. 
</p><p><b class="ext-link">LÆS BREVET</b><a class="embeddedlink" href="http://politiken.dk/debat/ECE2613963/kaere-helle-thorning-schmidt-du-er-min-sidste-udvej-hjaelp-mig/">(aften - tønderpigens 
debatindlæg) Kære Helle Thorning-Schmidt, du er min sidste udvej. Hjælp mig! </a></p><p>
Brevet handler om at være et menneske, der har opgivet at tælle sine 
selvmordsforsøg, og som i en periode har været stærkt medicineret, men »man 
behandler ikke en PTSD-diagnose med psykofarmaka«, som Nadja skriver. 
</p><p>
»Det eneste, der virker, er, når de trøster mig om natten og holder om mig, 
som man holder om et lille barn, der aldrig har fået lov til at være barn. 
Det eneste, der virker, er, når de møder det lille forskræmte barn, der 
gemmer sig inden i mig og passer på mig. Man medicinerer jo heller ikke et 
lille barn, når det græder eller er bange, vel«, spørger Nadja landets 
politiske leder. 
</p><h3>
Forskelsbehandling 
</h3><p>
Hun peger i brevet på, at hendes far – den eneste person på kloden, hun ikke 
ønsker nogen som helst kontakt til – er i gang med udslusning til samfundet 
fra sin straf på 10 års fængsel, og at han ifølge det, hun har kunnet læse, 
får en bedre behandling som gerningsmand, end hun gør som offer. 
</p><p>
Helle Thorning-Schmidt har svaret Nadja med et brev, hvor statsministeren 
fortæller, at hun blev dybt rystet over de svigt, de to søstre blev udsat 
for, da de var små. Hun peger også på, at de to pigers skæbne førte til, at 
indsatsen for misbrugte børn blev ændret. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg har sagt til mine venner, at statsministeren lige så godt kunne have sendt 
et blankt stykke papir
</p>
<p class="sender">
Nadja 
</p>
</blockquote>
</div><p><b class="ext-link">LÆS OGSÅ </b><a class="embeddedlink" href="http://politiken.dk/debat/ECE2510992/nadja-har-brug-for-mere-hjaelp-til-at-faa-en-positiv-hverdag/">Nadja har brug for mere hjælp 
til at få en positiv hverdag</a><br/><br/>
»På trods af alt hvad du har været igennem og naturligvis er dybt mærket af, 
viser dit brev også, at du har en styrke«, lyder trøsten fra Helle 
Thorning-Schmidt.</p><p>
Svaret er ikke, som Nadja havde håbet. 
</p><p>
»Jeg har sagt til mine venner, at statsministeren lige så godt kunne have 
sendt et blankt stykke papir. Jeg troede måske, at hun ville komme med et 
råd om, hvad jeg skulle gøre, at hun ville tage kontakt til kommunen. Et 
eller andet«. 
</p><p>
Nadja mener, at hun allerede efter, at hun første gang blev tvangsindlagt på 
røde papirer i oktober sidste år, skulle have haft en behandlingsplan. Et 
konkret mål efter en årrække med anbringelse på institution, hvor hun var 
ulykkelig, og senere på et uprofessionelt ledet opholdssted og i en 
familiepleje, hvor hun også oplevede store følelsesmæssige skuffelser. 
</p><h3>
Alene hjemme 
</h3><p>
Siden sidste uge har Nadja haft mulighed for at tage alene hjem i sin 
lejlighed og overnatte – uden vagt. Det er svært at være alene, og hun har 
flere gange valgt at sove på den psykiatriske afdeling, hvor hun stadig er 
patient. 
</p><p>
Nadja havde på et tidspunkt en kontaktperson, »men det kunne jeg ikke bruge 
til noget«. Før indlæggelsen følte Nadja, at hun aldrig kunne få fat i hende 
– og da hun kom på psykiatrisk afdeling og kontaktpersonen dukkede op, sagde 
Nadja, at nu kunne det være lige meget. 
</p><p>
Hun følte sig svigtet. Igen. 
</p><p>
Nadja siger, at hun savner »vedvarende relationer til andre mennesker, og hun 
knytter lidt håb til, at hendes kommune nu er begyndt at tale om 
familiepleje. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/magasinet/feature/ECE2177083/hoer-nadja-fra-toendersagen-fortaelle-der-har-altid-ligget-noget-farligt-paa-lur/">Hør Nadja fra Tøndersagen 
fortælle: »Der har altid ligget noget farligt på lur«</a></p><p>
SF’s socialordfører, Trine Pertou Mach, kalder brevet »alvorlig systemkritik«. 
</p><p>
»Sagen er ekstrem, men jeg ved fra henvendelser fra andre borgere, at systemet 
ofte har svært ved at se det enkelte menneske. Måske fordi der ikke er luft 
til det. Så i stedet for at skabe en god personlig kontakt bruger de ansatte 
tid på dokumentation og på at gøre det sikre, så de i hvert fald ikke begår 
fejl. Men det kan betyde, at ingen gør det, der skal til«. 
</p><p>
At Nadja finder det uretfærdigt, at der gøres en stor indsats for hendes far, 
når hun selv føler sig forladt, forstår Trine Pertou Mach: »Men vi har brug 
for at resocialisere straffede. Og vi har sandelig også brug for at undgå, 
at svigtede børn som Nadja bliver tabt på gulvet igen og igen«. 
</p><p class=" bl-elem">
Nadja er et opdigtet navn. 
</p>	
</div>

</div></body></html>
