---
layout:     post
title: 	    "Emaljeugle fra den romerske hær er endt på Bornholm"
post_author:	    
post_date:	    Wed, 15 Apr 2015 17:46:25 +0200
post_site:	    politiken.dk 
post_link:	    http://politiken.dk/kultur/ECE2628589/emaljeugle-fra-den-romerske-haer-er-endt-paa-bornholm/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Efter næsten 2.000 år lå den stadig med et opmærksomt blik og så på sine 
findere, den dag sidste år, da Kim Lund-Hansen og Michael Møller fra 
Bornholms Museum gjorde et særligt fund syd for Nexø: Op fra udgravningerne 
af en boplads fra romersk jernalder dukkede den fineste lille emaljeugle med 
klare glasfarver i behold og et venligt, lettere perplekst udtryk. 
</p><p>
Som om den var lidt paf over pludselig at dukke op af lerlagene i Norden, når 
enhver vel ved, at romerske dragtspænder er temmelig sjældne på disse 
kanter. 
</p><p>
Uglen har formentlig foretaget en rejse fra grænserne af Romerriget, fremgår 
det af det nyeste nummer af tidsskriftet Skalk. 
</p><div class="art-quote article-box">
<p class="quote"/>
<blockquote>
<p class="quote-txt">
Sandsynligvis har en bornholmer gjort tjeneste i den romerske hær og haft 
spændet med hjem. 
</p>
</blockquote>
</div><p/><p>
Spænderne, der blev brugt som lukkemekanisme på soldaterkapper, blev især 
fremstillet ved romernes befæstede grænser mod nord, og uglespændet menes at 
være fra området omkring Donau og Rhinen, formentlig fra emaljeværkstederne 
i Trier, Mainz eller Köln. Sandsynligvis har en bornholmer gjort tjeneste i 
den romerske hær og haft spændet med hjem. 
</p><p>
Dragtspænder kunne have forskellige motiver som våben, dyr og 
musikinstrumenter, men den lille ugle med de orange øjne har allerede 
dengang været et klenodie med sine stærke klare farver og sin symbolske 
understregning af klogskab hos bæreren. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/kunst/ECE2628167/designer-bag-omstridt-skulptur-det-er-et-budskab-om-fred/">Designer bag omstridt 
skulptur: »Det er et budskab om fred«</a></p><p>
Både grækernes Athene og romernes Minerva blev som gudinder for visdom, krig 
og kunst afbildet med ugler. Ifølge Skalk er det uklart, om også germanerne 
opfattede uglen som klog, men lejesoldater kan have taget en fortolkning til 
sig, som vi stadig kender i dag. 
</p><p>
Hvem ved ikke, at uglen er den klogeste i Peter Plys’ Hundredmeterskoven? 
</p><p class=" bl-elem">
Emaljespænderne eller fiblerne blev fremstillet af bronze, hvorpå knust farvet 
glas blev lagt og brændt. Spændet fra bopladsen ved Lavegård på Bornholm lå 
i et tykt beskyttende lerlag, og bortset fra, at nålen på bagsiden mangler, 
er det usædvanlig velbevaret.
</p>	
</div>

</div></body></html>
