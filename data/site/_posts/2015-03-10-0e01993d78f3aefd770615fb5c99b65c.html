---
layout:     post
title: 	    "Udvalg: Politikeres hemmelige cigarkasser skal åbnes"
post_author:	    
post_date:	    Tue, 10 Mar 2015 22:38:25 +0100
post_site:	    politiken.dk 
post_link:	    http://politiken.dk/indland/politik/ECE2582048/udvalg-politikeres-hemmelige-cigarkasser-skal-aabnes/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Politikere bør ikke kunne oprette personlige valgfonde, såkaldte cigarkasser, 
hvor de modtager store pengebeløb fra private, uden at offentligheden får 
kendskab til det. 
</p><p>
Sådan lyder en af anbefalingerne fra regeringens såkaldt hurtigtarbejdende 
ekspertudvalg ifølge Politikens oplysninger. 
</p><p>
Ifølge flere kilder anbefaler udvalget, at Folketinget, ud over at gøre op med 
de såkaldte cigarkasser, indfører pligt til at offentliggøre den præcise 
beløbsstørrelse på alle støttebeløb over 20.000 kroner. 
</p><p>
I dag skal partier blot oplyse, hvem der giver støtte på over 20.000 – men de 
skal ikke oplyse, om de får 20.500 kroner eller 5 millioner kroner. 
</p><p>
Desuden anbefaler udvalget, at lokale partiafdelinger underlægges de samme 
krav om regnskabsaflæggelse som landsdækkende partier. 
</p><h3>
Afslag på aktindsigt 
</h3><p>
Ingen af de tre medlemmer af udvalget ønsker at udtale sig om anbefalingerne 
til regeringen, men det ene medlem, Karina Kosiara-Pedersen, der er lektor 
ved Institut for Statskundskab, Københavns Universitet, siger om det 
generelle indhold:
</p><div class="art-quote article-box">
<p class="quote"/>
<blockquote>
<p class="quote-txt">
Der er et stort behov for øget åbenhed 
</p>
<p class="sender">
Karina Kosiara-Pedersen, valgforsker 
</p>
</blockquote>
</div><p>
»Der er et stort behov for øget åbenhed. Vi vil aldrig kunne regulere, så der 
er 100 procent åbenhed, for kandidater og partier vil altid være kreative og 
finde huller. Men vi skal være bevidste om, hvad vi beder partier og 
kandidater om«.</p><p>
Ekspertgruppen blev nedsat i marts sidste år og afleverede sine anbefalinger 
før årsskiftet. Men arbejdet ser ud til at være strandet i regeringen, som 
ikke har offentliggjort et partistøtteudspil. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2540963/politikere-kender-ofte-anonyme-donorer/">Politikere kender ofte anonyme 
donorer</a></p><p>
Politiken har fået afslag på aktindsigt i indholdet, med henvisning til at 
udvalgets arbejde er lovforberedende, hvorfor det ikke er omfattet af 
reglerne om offentlighed forvaltningen. 
</p><h3>
Partier stiller krav 
</h3><p>
Mens et samlet udspil lader vente på sig, erklærer Radikale Venstre sig 
begejstret for de anbefalinger, som ifølge Politikens oplysninger kommer fra 
udvalget. 
</p><p>
»Det er vi radikale tilhængere af. Vores helt klare tilgang er, at vi går ind 
for maksimal åbenhed. Regeringens udspil vil indeholde forskellige 
elementer, og det vil partierne blive inviteret til drøftelser om«, siger 
gruppeformand Camilla Hersom. 
</p><p>
Det har ikke været muligt at få en kommentar fra Socialdemokraternes 
partisekretær, Lars Midtiby, som i dette spørgsmål er partiets ordfører. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/folketinget/ECE2509773/danskerne-partier-skal-oplyse-om-store-sponsorer/">Danskerne: Partier skal oplyse 
om store sponsorer</a></p><p>
Regeringspartierne arbejder på at lægge regeringslinjen for fremtidens 
partistøtteregler, men selv om de skulle blive enige internt, er der fortsat 
langt til, at et nybrud i retning af større åbenhed rykker afgørende 
nærmere. 
</p><p>
Folketingets formand, Mogens Lykketoft (S), har allerede erklæret, at alene 
tidspresset gør det svært at få partistøtten moderniseret på denne side af 
folketingsvalget. Men derudover er området centrum for et politisk abespil, 
hvor blokkene i Folketinget stiller betingelser, som synes helt uacceptable 
for modparten. Og hvor slutfacit derfor ifølge iagttagere meget vel kan ende 
i det rene ingenting. 
</p><h3>
Rammer V og K hårdest 
</h3><p>
En stramning af reglerne for partistøtte vil antagelig ramme Venstre og 
Konservative – de to største modtagere af private støttebidrag – hårdest. 
</p><p>
For at stemme for nye åbenhedstiltag kræver Venstre, Konservative og Liberal 
Alliance, at den såkaldt indirekte støtte fra eksempelvis fagbevægelsens 
annoncekampagner tælles med som støtte for røde partier. Det er imidlertid 
slet ikke en del af ekspertgruppens arbejde, og regeringen ventes også at 
afvise ideen. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/indland/politik/ECE2552028/politi-dropper-sag-om-venstre-mands-partistoette/">Politi dropper sag om 
Venstre-mands partistøtte</a></p><p>
Regeringen håber at kunne overtale Dansk Folkeparti, som tidligere har talt 
varmt for øget åbenhed. Men ikke meget tyder på, at det vil lykkes. 
</p><p>
»Forslagene fra ekspertudvalget lyder fornuftige. Man skal da have så meget 
åbenhed som muligt. Men vi mener ikke, det kan stå alene. Der skal også 
noget ind omkring den indirekte støtte, som vi ser blive givet blandt andet 
fra fagbevægelsen til socialdemokratiske kandidater«, siger DF’s 
gruppeformand, Peter Skaarup. 
</p><p><i class=" bl-elem">I kommer ikke til at indgå en aftale om større åbenhed, hvis ikke den 
indirekte støtte tælles med?</i></p><p>
»Nej«. 
</p><h3>
Svært med indirekte støtte 
</h3><p>
Det kan dog ifølge eksperter være svært at opgøre den indirekte støtte til 
partierne. 
</p><p>
»Hvis 3F kører en kampagne, i hvilket partiregnskab skal det så fremgå? Det er 
svært at tilskrive værdien af en kampagne til specifikke partier. På den 
måde er det svært at gøre op i kroner og øre«, siger Karina 
Kosiara-Pedersen. 
</p><p>
Enhedslisten og SF erklærer sig begge begge klar til at lave en aftale om 
partistøtten. Retsordfører Pernille Skipper (EL) siger: 
</p><p class=" bl-elem">
»Hvis vi kunne komme til et sted, hvor vi ikke længere blev kritiseret 
internationalt af antikorruptionsorganisationer, kunne vi rette ryggen lidt 
mere som demokrati. Og det ville være et kæmpe skridt på vejen«. 
</p>	
</div>
</div></body></html>
