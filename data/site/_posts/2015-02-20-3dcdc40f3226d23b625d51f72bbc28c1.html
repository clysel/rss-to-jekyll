---
layout:     post
title: 	    "Dommerformand undrer sig over regeringens terrorforslag"
post_author:	    
post_date:	    Fri, 20 Feb 2015 17:35:56 +0100
post_site:	    politiken.dk 
post_link:	    http://politiken.dk/indland/fokus_danmark/fokus_terror/ECE2556305/dommerformand-undrer-sig-over-regeringens-terrorforslag/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4>Terror i København</h4>
<div class="fakta-body"><p>
To civile blev dræbt og fem betjente såret under det værste angreb på dansk 
jord i nyere tid. 
</p>
</div>
</div>
<div class="art-quote article-box">
<p class="quote"/>
<blockquote>
<p class="quote-txt">
Det er et vidtgående skridt, og vi savner en begrundelse for, hvorfor vi ikke 
kan bruge de nuværende regler
</p>
<p class="sender">
Mikael Sjöberg 
</p>
</blockquote>
</div><p>
En række af landets juridiske professorer har rettet en hård kritik af 
regeringen planer om at lade Forsvarets Efterretningstjeneste aflytte 
danskere i udlandet uden retskendelse fra en dommer. 
</p><p>
Men også hos dommerne selv vækker regeringens planer forundring. 
</p><p>
»Det er en fundamental retsgaranti, at der har været en dommer inde over 
indgreb i meddelelseshemmeligheden«, siger formand for Den Danske 
Dommerforening Mikael Sjöberg, der fortsætter: 
</p><p>
»Det er et vidtgående skridt, og vi savner en begrundelse for, hvorfor vi ikke 
kan bruge de nuværende regler. Jeg kan ikke se noget i de nuværende regler, 
som skulle være til hinder for at opretholde et ganske fornuftigt 
retssikkerhedsmæssigt princip«. 
</p><h3>
Vækker bekymring 
</h3><p>
Også hos forskellige partier har forslaget vakt bekymring. Både hos Liberal 
Alliance og Enhedslisten, mens også stemmer i Radikale venstres bagland er 
kritiske. 
</p><p>
Folketingskandidat og medlem af hovedbestyrelsen for Radikale Venstre Pernille 
Boye Koch synes heller ikke om forslaget fra sit parti. 
</p><p>
»Det overrasker mig ikke nødvendigvis, men det ærgrer mig rigtig, rigtig 
meget, for jeg synes ikke, det flugter med de værdier, som Radikale Venstre 
står på, og som jeg synes, vi skal stå på - også i en så presset situation, 
som vi har nu efter terrorangrebet«, siger Pernille Boye Koch, der også er 
jurist og lektor i offentlig ret på RUC. 
</p><p><b class="ext-link">LÆS ARTIKEL</b><a class="embeddedlink" href="http://politiken.dk/indland/fokus_danmark/fokus_terror/ECE2555710/terrorjubel-og-joedehad-politikere-er-rystede-over-rabiate-muslimer/">Terrorjubel og jødehad: 
Politikere er rystede over rabiate muslimer</a></p><p>
»Jeg synes, det er så grundliggende værdier, at det må og skal vi ikke gå på 
kompromis med«, tilføjer hun. 
</p><p>
Lokalformand for partiet i Roskilde Kim Elmose er enig: 
</p><p>
»Jeg mener, det er et grundliggende vilkår i et retssamfund, at der har været 
en dommer inde over, inden der foretages en aflytning af personer« siger 
han. 
</p><h3>
Stampe: Alle overvågninger skal indberettes 
</h3><p>
Ifølge den radikale forsvarsordfører, Zenia Stampe, er det i forhold til de 
såkaldte Syrienkrigere »rigtig svært at løfte bevisbyrden i forhold til, at 
de er i færd med eller planlægger en kriminel handling, og det er det, der 
gør, at det er svært - så godt som umuligt - at få en retskendelse på dem«. 
</p><p><i class=" bl-elem">Er du tryg ved, at det så bare ligger i FE-chefens hænder at vurdere, om 
det er ret og rimeligt i de enkelte tilfælde at foretage en aflytning? </i></p><p>
»I mangel af bedre, ja. Men det, vi så prøver at gøre for alligevel at skabe 
en form for sikkerhed, det er, at det er FE-chefen der skal godkende det og 
ikke en eller anden tilfældig FE-medarbejder, der kan beslutte det. Og så 
skal alle overvågninger indberettes til tilsynet (for 
efterretningstjenesterne, red.)«, siger hun. 
</p><p>
En af de eksperter, der har kritiseret regeringens forslag, er juraprofessor 
Eva Smith, der i Politiken i dag siger: 
</p><p>
»Hvis man som politiker mener, at en efterretningschef kan være lige så god en 
garant for retssikkerheden som en dommer, så har vi begyndelsen til en 
politistat«. 
</p><p><i class=" bl-elem">Zenia Stampe, gør sådan en udtalelse ikke ondt på en radikal?</i></p><p>
»Jo, og det er jo fuldstændig rigtigt, at jeg ville da også til hver en tid 
foretrække, at det var en dommerkendelse. Men vi må bare konstatere, at det 
system, vi har haft indtil videre, har gjort, at det var så godt som umuligt 
at få en retskendelse, der gør det muligt at overvåge de her Syrienkrigere«, 
siger Zenia Stampe. 
</p><p>
Mikael Sjöberg fra dommerforeningen tilføjer, at de nuværende regler allerede 
tager højde for, at det skal kunne gå stærkt med en aflytning, og han mener 
ikke, at det redder retssikkerheden, at aflytninger uden dommerkendelse vil 
skulle indberettes til det tilsyn, der er med efterretningstjenesterne. 
</p><p class=" bl-elem">
»I hastetilfælde er der allerede efter de nuværende regler mulighed for 
efterfølgende at få en dommer til at godkende indgreb. Og jeg mener, der er 
en væsentlig forskel på, at man efterfølgende får en dommer til at godkende 
et indgreb til at man indberetter det til et udvalg«. 
</p>	
</div>
</div></body></html>
