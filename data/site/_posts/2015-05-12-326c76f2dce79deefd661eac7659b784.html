---
layout:     post
title: 	    "Sagans onde cirkel fortsætter med nyt nederlag til Cavendish"
post_author:	    
post_date:	    Tue, 12 May 2015 08:53:08 +0200
post_site:	    politiken.dk 
post_link:	    http://politiken.dk/sport/cykling/ECE2665749/sagans-onde-cirkel-fortsaetter-med-nyt-nederlag-til-cavendish/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Heller ikke på den 193 km lange 2. etape i Tour of California fra Nevada City 
til Lodi lykkedes det Tinkoff-Saxos dyrt betalte slovakiske stjerne Peter 
Sagan at bryde det frustrerende præstationsmønster, der indbringer ham den 
ene topplacering efter den anden, men ikke den stærkt eftertragtede sejr. 
</p><p>
For anden dag i træk måtte den 25-årige mangemillionær bøje sig for den 
britiske spurtkanon Mark Cavendish (Etixx-Quick Step), og det er næppe den 
store trøst, at afgørelsen denne gang var væsentligt tættere end på 1. 
etape. 
</p><p>
»Jeg anede faktisk ikke, om jeg havde vundet, da jeg kørte over stregen. Så 
lille var afstanden til Sagan, men jeg er da lykkelig for, at jeg igen kunne 
belønne mine holdkammerater med en sejr, efter det fantastiske forarbejde, 
de havde leveret«, konstaterer Mark Cavendish. 
</p><h3>
Op som delt nr. 1 på vinderstatistikken 
</h3><p>
Den 29-årige spurtkanon fra Isle of Man nåede med den seneste bedrift op på 11 
sejre i år, og han deler således førstepladsen på vinderstatistikken med 
nordmanden Alexander Kristoff (Katusha), der lige nu holder pause, men har 
planlagt comeback efter sit succesrige forår på hjemmebane i Tour of Norway 
fra 20. maj. 
</p><p>
»Da vi rundede det sidste sving, lå Sagan foran mig, men det passede mig fint, 
fordi der var modvind i opløbet«, siger Cavendish. 
</p><p>
»Det så dog lidt problematisk ud, da Sagan fik hjul på en Drapac-rytter, 
hvilket var en stor fordel, men jeg satsede med alt og nåede lige netop at 
presse mig forbi«. 
</p><h3>
Mister sandsynligvis førertrøjen på 3. etape 
</h3><p>
Knap 100 af de 147 fuldførende ryttere var i må¨l i første gruppe, og dermed 
skete der kun minimal udskilning i det overordnede klassement. 
</p><p>
Her fører Cavendish nu med otte sekunder til Sagan, men de forsvinder 
sandsynligvis begge fra toppen efter 3. etape med start og mål i San José, 
hvor stigninger undervejs nok sender de spurthurtige afsluttere agterud. 
</p><p>
Af de tre danske deltagere i løbet er Lasse Norman (Cannondale-Garmin) den 
bedst placerede som nr.79, og han er blandt de godt 80 mand, der fra nr. 9 
og nedefter er 20 sekunder efter Cavendish. 
</p><p class=" bl-elem">
Tinkoff-Saxo-duoen Michael Mørkøv og Matti Breschel ligger nr. 106 og1 140 med 
minus på henholdsvis 1.26 minut og 7.38. 
</p>	
</div>

</div></body></html>
