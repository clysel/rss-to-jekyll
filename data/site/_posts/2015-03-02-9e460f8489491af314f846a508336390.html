---
layout:     post
title: 	    "Kampen mod korruption ruller over kinesernes tv-skærme"
post_author:	    
post_date:	    Mon, 02 Mar 2015 06:00:27 +0100
post_site:	    politiken.dk 
post_link:	    http://politiken.dk/oekonomi/ft/ECE2566384/kampen-mod-korruption-ruller-over-kinesernes-tv-skaerme/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Kinas toårige kampagne mod korruption er nu nået helt ind i kinesernes 
dagligstuer, efter at den statsejede tv-kanal CCTV bragte en satirisk sketch 
under dette års nytårsgalla. 
</p><p>
Showet er et sammensurium af patriotiske ballader, komiske sketcher, sang og 
dans opført af etniske minoriteter og optræden af berømtheder, og hele 700 
millioner mennesker følger med, når det kinesiske månenytår skal fejres. Det 
er blevet en tradition for kinesiske familier at samles foran fjernsynet og 
se showet, om end det stærkt konservative format ikke har formået at vække 
de unges interesse. 
</p><p>
Men i år var der sat kolorit på det traditionsbundne program med referencer 
til landets kamp mod korruption, der følger i kølvandet på en 
magtkonsolidering under lederen af Kinas Kommunistparti, Xi Jinping. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE1806013/portraet-xi-jinping---verdens-nye-staerke-mand/">Portræt: Xi Jinping - verdens 
nye stærke mand </a></p><p>
Flere hundrede tusinde embedsmænd er blevet efterforsket, og selv de mest 
beskedne kadrer har oplevet, at særlige privilegier i form af bonusser og 
festmåltider er blevet skåret væk. 
</p><p>
Alt dette taget i betragtning kunne dette års satiriske sketch med titlen 
’Dyrk dine hobbyer’ potentielt have været ubehagelig at overvære for en del 
af tv-seerne. Sketchen foregår på et regeringskontor, hvor den tidligere 
chef netop er blevet smidt i fængsel, og en kvindelig assistent forklarer 
over for en nyansat medarbejder, hvordan man kan fedte sig ind hos den nye 
chef ved at spille bordtennis og på andre måder søge at være imødekommende. 
</p><div class="art-quote article-box">
<p class="quote"/>
<blockquote>
<p class="quote-txt">
</p><p class=" bl-elem">Men på mange måder var gallafesten med sit fokus på familieværdier mindre politisk end sidste år, hvor Xi Jinpings vision om »den kinesiske drøm« var det helt centrale omdrejningspunkt</p>

</blockquote>
</div><p>
Indslagets punchline var snarere en sejr for moralen end for humoren, da 
assistenten til sidst vender sig mod det klappende publikum og udbryder: 
»Tag ikke hensyn til, hvad lederne ønsker, men hvad folket har brug 
for!«.</p><p><b class="ext-link">LÆS OGSÅ</b><a class="embeddedlink" href="http://politiken.dk/udland/ECE2539837/kinas-praesident-planlaegger-sit-foerste-usa-visit/">Kinas præsident planlægger sit 
første USA-visit</a></p><p>
For dem, der ikke følte, at budskabet gik rent ind, blev der bragt en anden 
sketch, hvor en forælder forsøger at bestikke sig til at få sit barn ind på 
en god skole. Det er almindelig praksis i mange byer, hvor pladserne på de 
bedste skoler ofte er forbeholdt børn af embedsmænd og medarbejdere i 
statsejede virksomheder. 
</p><p>
Men på mange måder var gallafesten med sit fokus på familieværdier mindre 
politisk end sidste år, da Xi Jinpings vision om »den kinesiske drøm« var 
det helt centrale omdrejningspunkt. 
</p><p>
I år blev dette tema kun berørt hen mod slutningen af showet: Værtinden, der i 
sin krinoline fik det til at se ud, som om Scarlett O’Hara fra ’Borte med 
blæsten’ havde forvildet sig ind til møde på et politbureau, sang en ballade 
om den kinesiske drøm, mens der i baggrunden blev vist en montage af 
videoklip med Xi Jinping, der mødes med begejstrede mennesker. 
</p><p/><p><i class=" bl-elem">Oversættelse: Christoffer Østergaard</i></p><p/><p class=" bl-elem"><i class=" bl-elem">Med licens fra Financial Times</i></p>	
</div>
</div></body></html>
