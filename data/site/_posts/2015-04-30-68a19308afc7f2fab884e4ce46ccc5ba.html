---
layout:     post
title: 	    "Terror mod tysk cykelløb er forhindret"
post_author:	    
post_date:	    Thu, 30 Apr 2015 16:14:43 +0200
post_site:	    politiken.dk 
post_link:	    http://politiken.dk/sport/cykling/ECE2650529/terror-mod-tysk-cykelloeb-er-forhindret/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Tysk politi har forpurret terrorplaner mod det traditionsrige cykelløb 'Rund 
um den Finanzplatz Eschborn-Frankfurt'. 
</p><p>
Det skriver nyhedsbureauet dpa med en tysk radiostation som kilde. 
</p><p>
Ifølge dpa har politiet under en aktion i byen Oberursel fundet en 
hjemmebygget bombe, som var tiltænkt cykelløbet fredag. 
</p><p>
Hessens indenrigsminister Peter Beuth har ifølge dpa bekræftet, at politiet 
har afværget et formodet bombeangreb mod cykelløbet. Politiet har anholdt et 
ægtepar i 30'erne. 
</p><p>
Tysk politi holder øjensynligt pressemøde om sagen senere torsdag. 
</p><h3>
Udsigt til væddeløb 
</h3><p>
Det tyske cykelløb, som tidligere var kendt under navnet 'Rund um den 
Henninger Turm', har deltagelse af flere store cykelhold og af det danske 
Cult Energy-hold med i alt fem danskere på startlisten, kører ifølge 
løbsdirektør Bernd Moos-Achenbach, som planlagt. 
</p><p>
»Indtil videre mener jeg ikke, at løbet er i fare«, siger han til dpa. 
</p><p>
700 politifolk er planlagt uddelegeret til det i alt 206 kilometer lange 
cykelløb, som bliver kørt for 54. gang. 
</p><p class=" bl-elem">
Tyskeren John Degenkolb (Giant), som tidligere i år vandt både Paris-Roubaix 
og Milano- San Remo, er løbets absolutte stjernenavn. Sidste års vinder 
Aleksander Kristoff (Katusha) er også på startlisten. 
</p>	
</div>

</div></body></html>
