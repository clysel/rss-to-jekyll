---
layout:     post
title: 	    "I samtalesaloner snakker fremmede om tilværelsens sitrende spørgsmål"
post_author:	    
post_date:	    Mon, 16 Mar 2015 17:28:05 +0100
post_site:	    politiken.dk 
post_link:	    http://politiken.dk/kultur/medier/ECE2588891/i-samtalesaloner-snakker-fremmede-om-tilvaerelsens-sitrende-spoergsmaal/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hun har aldrig mødt ham før, og de har højst talt sammen et par minutter, da 
hun vælger at fortælle den fremmede om sin skæbne: 
</p><p>
»Min mand forlod mig, og jeg blev alene med tre børn. Men så mødte jeg en 
anden og meget dejlig mand, og vi nåede at få ni gode måneder sammen«. 
</p><p>
Den 72-årige kvinde, som nu bor »ude i skovene ved Bistrup Gods«, holder en 
kort pause. Så tilføjer hun: 
</p><p>
»Så begik han selvmord«. 
</p><p>
Vi er til filosofisk salon på universitetet i Aarhus. Et fænomen, der trækker 
spor tilbage til 1600-tallets kultursaloner i Paris og Versailles, men som 
lever i bedste velgående i en nudansk version med hverdagsagtigt <i>touch:</i> 
Der er samtalesaloner i parker, på cafeer, på museer, på gymnasier, i 
kaffebarer, foreninger og sognegårde. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/forbrugogliv/livsstil/familieliv/ECE2515789/oproer-mod-digitalt-raes-naervaer-er-det-nye-foraeldreideal/">Oprør mod digitalt ræs: 
’Nærvær’ er det nye forældreideal</a></p><p>
Med en formulering fra en af arrangørerne kommer »folk væltende« for at få 
gang i noget egentlig helt simpelt – men åbenbart helt vildt svært: Det 
at <i>tale </i>sammen med et andet menneske. 
</p><p>
Sådan ansigt til ansigt og helt uden mobil og Facebook. Inden for de seneste 
uger har der blandt andet været samtalesaloner om succes på Republikken på 
Vesterbro, om vores forhold til fremmede på Assistenskirkegården på Nørrebro 
i København og om samlinger på Nivaagaard. 
</p><h3>
Længsel, kærlighed og retfærdighed 
</h3><p>
Der tales på livet løs derude om længsel, kærlighed og retfærdighed, om 
flerkulturel jul eller om skam, skyld og taktik, og fænomenet kaldes alt fra 
samtalesalon og samtalesøndag til dialogmøde, kultursalon, filosofisk 
speeddating og filosofisk salon. Som denne aften på Aarhus Universitet, hvor 
Folkeuniversitetet har prioriteret samtalen og indrettet en af Stakladens 
kaffestuer som grotten for grublerier. 
</p><p>
Rummet er oplyst af stearinlys og møbleret med rå træstubbe, og mellem de 
kunstigt skabte klippefremspring kan man med lidt god vilje godt forestille 
sig, at man sidder i den græske filosof Platons hule. 
</p><div class="art-quote article-box">
<p class="quote"/>
<blockquote>
<p class="quote-txt">
Har du nogensinde følt, at skæbnen har banket på og guidet dig en anden vej, 
end du ville?
</p>
<p class="sender">
Samtaleemne til salonen 
</p>
</blockquote>
</div><p>
Den nulevende filosof Anders Fogh Jensen åbner salonen med et kort oplæg om 
skæbne, men det er ikke ham, der er aftenens hovedtaler. I stedet beder han 
folk sætte sig sammen to og to med mennesker, de ikke kender i forvejen. 
Derpå deler han sedler rundt med spørgsmål, som kan skubbe samtalerne i 
gang: </p><p>
»Har du nogensinde følt, at skæbnen har banket på og guidet dig en anden vej, 
end du ville?«, står der på aftenens første papirlap, og folk skrumpler 
rundt med deres træstubbe for at komme til at sidde over for en fremmed og 
tale om skæbne. Det kan lyde som et benspænd at begrænse folk til ét emne, 
men det er en befrielse, understreger filosoffen: 
</p><p>
»Når ’læreren’ har sagt, hvad man skal tale om, bliver det mere naturligt at 
sidde og stille hinanden de her store uhåndterlige spørgsmål«. 
</p><h3>
Ensomhed i en digitaliseret verden 
</h3><p>
En ung pige, der må sidde på gulvet, fordi der ikke er stubbe nok, har kastet 
sig ud i en samtale med en mand i 40’erne om, hvor kort livet er, og hvor 
meget tilfældet råder. For fem minutter siden havde de aldrig set hinanden. 
</p><p>
Den rødklædte kvinde har åbnet en sårbar flanke med historien om at blive 
forladt, men den 41-årige aarhusianske mand over for hende kvitterer med en 
fortælling om, hvordan også han blev forladt og mødte en anden. Frugten af 
det nye møde ligger i barnevognen ved siden af, hvor fem måneder gamle 
Sylvester sover uden at ane, at han er til et træf, der trækker tråde 
tilbage til »torvet i det gamle Athen«, som filosof Anders Fogh Jensen 
siger. 
</p><div class="art-fakta article-box">
<h4 class="">
Fakta </h4>
<h5>
Samtalesalon</h5>
<div class="fakta-body" data-buildingblock="embedded_factboxlink">
<p><b>Borgerlyst</b> er en af de tungeste aktører på markedet for samtalesaloner, 
og på <b>samtalesaloner.dk </b>har de valgt at lægge gode råd og <b>samtalemenuer 
gratis </b>ud for at få folk til selv at holde samtalesaloner. 
</p><p>
Ved en samtalesalon sørger værten for, at gæsterne falder i snak i små 
grupper. Det er også værtens ansvar, at samtalen starter nogle andre steder, 
end gæsterne selv ville have fundet på, og at grupperne er sammensat 
af mennesker, der ikke kender hinanden.
</p><p class=" bl-elem"><b>Samtalen er målet</b> i sig selv.
</p>
</div>
</div><p>
Filosoffen ser den overvældende interesse for at komme til at tale med andre 
som udtryk for ensomhed i en digitaliseret verden: »Vi er blevet til en kold 
masse forbundet af kabler. Nu søger vi tilbage til det konkrete nærvær«. 
</p><p>
En af de første og største aktører inden for de mange nye samtalefora er 
Borgerlyst. For fem år siden oprettede cand.mag. i retorik Nadja Pass og 
antropolog Andreas Lloyd ’samfundslaboratoriet Borgerlyst’ for at 
eksperimentere med modeller, som kunne få dem selv og andre til at deltage 
mere aktivt i samfundslivet. De fandt frem til, at det afgørende måtte være 
at få mennesker, der ikke kender hinanden, til at tale sammen om ting, der 
ligger dem på sinde. 
</p><p>
»Rigtig mange af os vil gerne tale med andre om væsentlige ting, men vi er 
vildt dårlige til det. Det ender tit med det her: Hvad laver du så? Vi har 
brug for en løftestang for at komme ud af ekkokammeret, hvor vi kun taler 
med dem, der ligner os selv«, forklarer Nadja Pass. 
</p><h3>
Få inddraget alle borgere 
</h3><p>
Gennemsnitligt møder 40-50 mennesker op til hver salon, indstillet på at 
placere sig over for en vildt fremmed og åbne en dialog om tilværelsens mest 
sitrende spørgsmål. 
</p><p><i class=" bl-elem">Er det ikke typisk veluddannede kvinder som dig og mig med nogenlunde samme 
baggrund, der kommer og taler med hinanden om noget, de er enige om?</i></p><p>
»Det, du lufter der, er lige præcis fordommen fra den veluddannede kvinde som 
dig og mig med nogenlunde samme baggrund om, hvor fede vi selv er, og hvor 
uengagerede resten af befolkningen er. Men heldigvis er det ikke rigtigt. 
Folk kommer til samtalesalonerne på tværs af alder og politisk 
overbevisning«. 
</p><div class="art-quote article-box">
<p class="quote"/>
<blockquote>
<p class="quote-txt">
For hvad er det for et demokrati, vi har, hvis ikke vi almindelige borgere 
føler, at vi kan blande os i diskussionen
</p>
<p class="sender">
Nadja Pass, initiativtager til Borgerlyst 
</p>
</blockquote>
</div><p>
Og sådan bør det også være, understreger Nadja Pass, for hvis hun skal »helt 
op på den høje klinge«, handler fænomenet om at få inddraget alle borgere i 
samfundsdebatten: </p><p>
»For hvad er det for et demokrati, vi har, hvis ikke vi almindelige borgere 
føler, at vi kan blande os i diskussionen«, spørger hun og indrømmer, at hun 
justerer sit publikum ved at skrue lidt på emnerne: 
</p><p>
Da hun holdt salon om udseende, var den eneste mand til stede medarrangør 
Andreas Lloyd. Men »så holdt vi en samtalesalon om taktik«, og mændene kom. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/debatindlaeg/ECE2439867/nu-maa-al-den-skaermsnak-stoppe/">Nu må al den skærmsnak stoppe</a></p><p>
Også ministre, folketingsudvalg og større firmaer har efterspurgt 
samtalesaloner for at få dialog i gang på tværs af konflikter. Eksempelvis 
har Nadja Pass brugt sin erfaring til at få landmænd og naturfredningsfolk 
til at tale om vandmiljøplaner hen over indgroede holdninger. 
</p><p>
Men først og fremmest handler det om at inddrage den almindelige borger, og 
Borgerlyst har taget konsekvensen og lagt manualer ud på nettet til fri 
afbenyttelse. Håbet er, at stadig flere vil gå i gang med det tilsyneladende 
så enkle, men åbenbart så grænseoverskridende: At møde en medborger og åbne 
en debat. 
</p><h3>
Når først der er hul 
</h3><p>
Borgerlyst er ikke alene. En anden mødeskaber er Steen Clausen, som med 
baggrund i konfliktløsning i Eksjugoslavien holder dialogmøder både i 
sognegårde og i Dialoghuset samt i Montenegro. 
</p><p>
»Emnerne er store og handler om eksistens, men folk kommer væltende. Jeg tror, 
der ligger en dyb trang i os alle til at tale med andre om noget andet og 
mere end vejret. Jeg ser den brede opbakning som et opgør med et samfund 
præget af individualisme«, siger han. 
</p><div class="art-quote article-box">
<p class="quote"/>
<blockquote>
<p class="quote-txt">
I et travlt samfund, hvor så mange er på Facebook og Instagram, tror jeg, at 
der er mangel på menneskelig kontakt
</p>
<p class="sender">
Merete Soussan, Museumskoordinator 
</p>
</blockquote>
</div><p>
Nivaagaards Malerisamling begyndte at holde saloner sidste år, og 
tilstrømningen gør, at man fortsætter. Museumskoordinator Merete Soussan 
mener, at interessen hænger sammen med, at mange ældre mangler en at tale 
med. </p><p>
»I et travlt samfund, hvor så mange er på Facebook og Instagram, tror jeg, at 
der er mangel på menneskelig kontakt. Vi kan se, at folk er generte til at 
begynde med, men når først de har fået hul, er de ikke til at standse«. 
</p><p>
Også professor dr.phil. Ole Fogh Kirkeby fra Copenhagen Business School mener, 
at behovet for at mødes <i>face to face</i> er afgørende: 
</p><p>
»Det er en modbevægelse imod den mærkværdige indirekte kommunikation, som 
foregår mellem fjernsynet og tilskueren. Der kan man ikke blande sig i 
diskussionen. Men det har folk et stort behov for. Og det kan have politisk 
betydning, at folk mødes på den måde«. 
</p><h3>
Kræver fordybelse, engagement og samtale 
</h3><p>
Samtalerne styrker den offentlige debat, mener filosoffen, og dermed i et 
videre perspektiv demokratiet, som når Nadja Pass og Andreas Lloyd 
arrangerer samtalesaloner over hele landet efter terrorepisoderne i 
København for at få folk til at tage stilling til, om de selv kan gøre noget 
for at forebygge gentagelser. 
</p><p>
Forskningschef i sociale medier ved Danmarks Medie- og Journalisthøjskole 
Jakob Linaa Jensen mener, at samtalesalonerne kan ses som en spirende 
modreaktion imod et samfund og et mediebillede, som er præget af stadig mere 
overfladiskhed. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/debat/ECE2462042/det-er-chokerende-hvor-mange-boern-der-savner-kontakt-med-deres-foraeldre/">Det er chokerende, hvor mange 
børn der savner kontakt med deres forældre </a></p><p>
»Vi lever i et samfund, hvor alt skal gå hurtigt, og det hele let bliver meget 
overfladisk. Jeg kunne godt forestille mig, at det her er et første tegn på 
en modreaktion. Vi kræver fordybelse, engagement og samtale«. 
</p><p>
Også Jakob Linaa Jensen kan se fænomenet som en grundpille i demokratiet. 
</p><p>
»I hvert fald i det omfang, at det bringer folk sammen til fornuftig 
diskussion og større gensidig forståelse. Bliver det brugt sådan, er det 
positivt for demokratiet«. 
</p><p class=" bl-elem">
Tilbage ved grotten på Aarhus Universitet er den første samtalesalon 
overstået, og udenfor strækker en lang slange af mennesker sig i kø til 
næste salon: De vil ind at tale med et andet menneske. 
</p>	
</div>
</div></body></html>
