---
layout:     post
title: 	    "Overblik: Her er regeringens integrationsudspil"
post_author:	    
post_date:	    Wed, 18 Mar 2015 11:49:45 +0100
post_site:	    politiken.dk 
post_link:	    http://politiken.dk/indland/politik/ECE2592951/overblik-her-er-regeringens-integrationsudspil/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Regeringen har i dag præsenteret et integrationsudspil, der markant skal 
forbedre indslusningen af flygtninge og indvandrere i det danske samfund. 
</p><p>
Udspillet har fået navnet ’<a href="http://statsministeriet.dk/multimedia/alle_skal_bidrage_flygtninge_og_indvandrere_hurtigere_i_besk_ftigelse.pdf" target="_blank">Alle 
skal bidrage – flygtninge og indvandrere hurtigere i beskæftigelse</a>’. </p><p>
Omdrejningspunktet er, at indsatsen over for nytilkomne i langt højere grad 
skal være virksomhedsrettet. 
</p><p>
»Vi vil ruste flygtninge og familiesammenførte bedre til det danske 
arbejdsmarked. Langt flere skal i gang på en arbejdsplads. For et arbejde er 
den bedste ramme for at lære om det danske samfund og for at lære sproget«, 
hedder det i publikationen. 
</p><p>
Det skal samlet give 30.000 jobforløb til flygtninge og indvandrere. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2592595/venstre-om-integrationsudspil-en-stor-tiger-der-falder-ned-som-en-lille-mis/">Venstre om integrationsudspil: 
»En stor tiger, der falder ned som en lille mis«</a></p><h3>
Fire overordnede punkter 
</h3><p>
Udspillet rummer ifølge publikationen fire overordnede initiativer, der 
beskrives som de vigtigste. Følgende er direkte refereret fra publikationen. 
</p><ul><li class=" bl-elem"><i class=" bl-elem">Et jobrettet integrationsprogram for nytilkomne flygtninge og 
familiesammenførte</i></li></ul><p>
»Deltagere i integrationsprogrammet skal tage et arbejde, hvis der er et at 
få. Hvis ikke, skal de yde mere for ydelsen. De får som noget nyt ret og 
pligt til at deltage i f.eks. nyttejob, løntilskud eller virksomhedspraktik. 
Der må højest være 4 ugers pause i den virksomhedsrettede indsats efter 
første tilbud«. 
</p><p>
»Unge under 30 år uden en erhvervskompetencegivende uddannelse skal i 
uddannelse. Derfor udbredes uddannelsespålæg og uddannelseshjælp, så de unge 
i integrationsprogrammet sidestilles med andre unge. Og de, der har 
krigstraumer eller andres ærlige problemer, skal have en bedre tværfaglig 
hjælp«. 
</p><p>
I den uddybende tekst nævnes det, at en »virksomhedsrettet tilbud kan bestå af 
løntilskud, virksomhedspraktik eller nyttejob. Det eksisterende krav om 
fuldtidsaktivering i 37 timer om ugen afskaffes og erstattes af en 
virksomhedsrettet indsats«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/politik/ECE2592310/thorning-vil-beloenne-kommuner-for-at-faa-30000-flygtninge-i-job/">Thorning vil belønne kommuner 
for at få 30.000 flygtninge i job</a></p><ul><li class=" bl-elem"><i class=" bl-elem">Den enkelte skal bruge uddannelse og erfaringer fra hjemlandet</i></li></ul><p>
»Nogle flygtninge og familiesammenførte kommer til Danmark med en uddannelse. 
Andre har erhvervserfaring, der har værdi for det danske arbejdsmarked. Det 
skal vi være bedre til at anerkende og drage nytte af. Regeringen vil derfor 
sikre en hurtig og effektiv afdækning af de nytilkomnes kompetencer og 
uddannelseskvalifikationer«. 
</p><p>
»På den måde bliver det også klarere for den nytilkomne, hvordan han eller hun 
kan bidrage til det danske samfund. Og medarbejderne kan bedre se, hvilken 
hjælp, der er den rigtige for den enkelte«. 
</p><ul><li class=" bl-elem"><i class=" bl-elem">Indvandrere på kontanthjælp skal i arbejde</i></li></ul><p>
»Regeringen vil styrke den virksomhedsrettede indsats til alle 
tredjelandsstatsborgere, som har modtaget kontanthjælp i mindst 6 måneder. 
De skal have et job. Det kan være nyttejob, virksomhedspraktik eller arbejde 
med løntilskud. Indsatsen gentages, hvis de fortsat er ledige 6 måneder 
efter det første virksomhedsrettede tilbud er afsluttet. Der etableres et 
korps af virksomhedsambassadører for at styrke samarbejdet med 
virksomhederne om at etablere nye virksomhedspladser«. 
</p><ul><li class=" bl-elem"><i class=" bl-elem">Fælles mål om job og uddannelse</i></li></ul><p>
»Regeringen sætter nationale mål for udviklingen frem mod 2020. Kommunernes 
indsats skal have et klart fokus på job og uddannelse, og derfor indgår 
regeringen et partnerskab med kommunerne, som skal understøtte, at de lærer 
af hinanden og baserer deres indsatser på viden om, hvad der virker. 
Samtidigt skal kommunerne have styrkede incitamenter til at få flygtninge og 
indvandrere i gang med at arbejde eller uddanne sig«. 
</p><p class=" bl-elem"><b class="ext-link">DOKUMENTATION</b><a class=" bl-elem" href="http://statsministeriet.dk/multimedia/alle_skal_bidrage_flygtninge_og_indvandrere_hurtigere_i_besk_ftigelse.pdf" target="_blank">Læs 
rapporten på Integrationsministeriets hjemmeside</a></p>	
</div>
</div></body></html>
