---
layout:     post
title: 	    "Dansk firma kæmper med om verdens første bølgekraftkontrakt"
post_author:	    Bjørn Godske
post_date:	    Mon, 02 Mar 2015 14:12:00 +0000
post_site:	    ing.dk 
post_link:	    http://ing.dk/artikel/dansk-firma-kaemper-med-om-verdens-foerste-boelgekraftkontrakt-174485
---
<html><body><div><section class="body"><p>Med en ambitiøs plan for udbygningen med offshore vindkraft er det planen at de belgiske del af Nordsøen inden 2022 skal være befolket af 2.500 MW vindkraft.</p>
			<p>På noget nær den yderste revle, der hvor vanddyberne ligger på 35-45 meter, har et konsortium med det belgiske elselskab Electrabel i spidsen fået til opgave at bygge en park på 450 MW vindkraft. Her ud over skal parken indeholde 20 MW bølgekraft.</p>
			<p>Sådan en teknologi har det Nakskov-baserede danske firma<a href="http://www.floatingpowerplant.com/"> Floating Power Plant </a>specialiseret sig i. Og ifølge administrerende direktør Anders Køhler ligger Floating Power Plant “lunt i svinget” til at få opgaven.</p>
			<p>Det specielle ved Floating Power Plant's system er en kombination af vindkraft og bølgeenergi på en flydende platform - det er med til at reducere prisen per produceret kWh.</p>
			<p><figure class="plugin right zoomable"><img data-original-image="http://ing.dk/sites/ing/files/floating_power_plant_2.jpg" src="http://ing.dk/sites/ing/files/styles/w1120_media_right/public/floating_power_plant_2.jpg?itok=1--FOVOR" alt=""/><figcaption> Sådan forestiller folkene bag Floating Power Plant, at et anlæg til den belgiske offshore vindmøllepark, kan komme til at se ud. Selve konstruktionen er selvoprettende, hvilket vil sige, at den altid vil rettet sig op mod vinden. Det giver et område bagved, hvor vandet er stille, og hvor man nemmere kan lægge til i en servicebåd. </figcaption></figure></p>
			<p>Men udmeldingen fra de belgiske myndigheder skal også ses i et større lys - nærmest en verdenssensation, siger Anders Køhler:</p>
			<p>»Det er første gang i vores markeds historie, at nogen faktisk er parat til købe bølgekraft på en kommerciel kontrakt,« fortæller han.</p>
			
			<p><figure class="plugin right zoomable"><img data-original-image="http://ing.dk/sites/ing/files/floating_power_plant_4.jpg" src="http://ing.dk/sites/ing/files/styles/w1120_media_right/public/floating_power_plant_4.jpg?itok=_fHjFAOt" alt=""/><figcaption><cite>Foto: Floating Power Plant</cite></figcaption></figure></p>
			<p>Derfor har Floating Power Plant oprettet et konsortium sammen med dele af den belgiske offshore-industri og kapitalselskaber.</p>
			<p>Det har ellers ikke skortet på både teknologisk og økonomisk kedelige historier når det gælder bølgekraft, erkende Anders Køhler. Senest er det højt profilerede skotske bølgekraftanlæg, Pelamis, gået konkurs i november måned. Også danske bølgekraft-producenter kæmper med at få teknikken til at makke ret, samtidig med at store dele af udviklingen finansieres af det offentlige.</p>
			<p>Floating Power Plant har i langt mindre grad fået offentlig tilskud til udviklingen:</p>
			<p>»Men vi søger EU om medfinansiering. Og så regner vi med, at det første testanlæg kan komme i vandet i 2018. Det skal være et anlæg med en 2 til 2,3 MW vindmøller og et bølgekraftanlæg på 600 kW. Hvis den test går godt, regner vi med at den egentlig ordre kommer senest i 2019,« siger Anders Køhler.</p>
			
			<p>Floating Power Plants anlæg udmærker sig ved at skabe en lille “havn” bag den flydende konstruktion. Det er noget som vindmølleoperatørerne er meget interesseret i, siger Ander Køhler:</p>
			<p>»Vores konstruktion optager 60-80 procent af energien i bølgerne og dermed vil der være mere stille vand bag ved konstruktionen. Det  har stor betydning for, hvor nemt det er at lægge til for at servicere møllerne,« siger han.</p>
			<p>Prisen for Floatin gPower Point's kombination af vind og  bølgekraft ligger stadig en del over offshore vindkraft. Foreløbige udmeldinger peger på en pris i omegnen af 30 mio. kroner per installeret MW for den første fuld skala prototype (inkl. forankring, installation of kabling). Derefter forventes det at prisen vil falde, når der opnås storskalafordele.</p>
		</section></div></body></html>
