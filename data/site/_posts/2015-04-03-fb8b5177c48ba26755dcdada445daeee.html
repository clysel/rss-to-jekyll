---
layout:     post
title: 	    "Mystisk signal fra rummet kan være fra levende væsner"
post_author:	    
post_date:	    Fri, 03 Apr 2015 16:54:25 +0200
post_site:	    politiken.dk 
post_link:	    http://politiken.dk/viden/ECE2615762/mystisk-signal-fra-rummet-kan-vaere-fra-levende-vaesner/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Prøver væsner fra det ydre rum at komme i kontakt med os via radiosignaler? 
</p><p>
Det er ikke utænkeligt ifølge en ny rapport, der netop angiver væsner fra det 
ydre rum som en mulig kilde til nogle ekstremt hurtige signaler. Som 
forskerne skriver i rapporten: »en kunstig kilde - human eller ikke-human« 
kan stå bag. 
</p><p>
Signalerne varer kun et milisekund, men afgiver den samme mængde energi, som 
solen gør på en dag. Siden 2001 har teleskoper opfanget disse såkaldte 'fast 
radio bursts' (FRB). Og i år var første gang, at forskere har set dem i 
aktion modsat tidligere, hvor man kun har været i stand til at påvise dem 
teoretisk, skriver globalnews.ca. 
</p><p>
Man ved ikke med sikkerhed, hvad der kan forklare signalerne, men der er grund 
til at tro, at de stammer fra kraftfulde eksplosioner eller særligt 
magnetiske stjerner. Men det er altså ikke den eneste mulige forklaring. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/viden/ECE2324369/snart-begynder-jagten-paa-universets-helt-store-gaade/">Snart begynder jagten på 
universets helt store gåde</a></p><p>
Den nye rapport, der er skrevet af tre astronomer fra to tyske og et 
amerikansk universitet, har forsøgt at finde ud af, hvor langt FRB'ere 
rejser. Og forfatterne fastslår, at et mindre antal er meget regelmæssige i 
deres afstand til jorden - her taler vi dog flere milliarder kilometer væk. 
</p><p>
Men regelmæssigheden gør, at forskerne konkluderer, at det næppe er et 
tilfælde. De skriver, at sandsynligheden for, at det er fuldstændigt 
tilfældigt, er fem ud af 10.000. 
</p><p>
Og derfor kan noget tyde på, at det måske er væsner i det ydre rum, der står 
bag. 
</p><p class=" bl-elem">
Men det er nu ikke, fordi forskerne er overbeviste om, at radiosignalerne 
stammer fra rumvæsner. Der mangler nemlig en hel del mere data og forskning, 
inden den konklusion kan drages. 
</p>	
</div>

</div></body></html>
