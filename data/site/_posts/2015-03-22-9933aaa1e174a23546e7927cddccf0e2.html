---
layout:     post
title: 	    "Thrillerserien 'Bloodline' på Netflex er et dygtigt noirdrama "
post_author:	    
post_date:	    Sun, 22 Mar 2015 22:43:34 +0100
post_site:	    politiken.dk 
post_link:	    http://politiken.dk/kultur/filmogtv/filmanmeldelser/ECE2596580/thrillerserien-bloodline-paa-netflex-er-et-dygtigt-noirdrama/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Anmeldelse: BLOODLINE</h4>
<div class="fakta-body" data-buildingblock="embedded_factboxlink">
<div class="clearfix m-top5 m-bottom5">
<img class="pol-rating-img" src="http://politiken.dk/graphics/ratings/5_hjerter_red.png" alt="Politiken synes"/></div>
<p>
Koncept: Todd A. Kessler og Glenn Kessler 
</p><p>
Land: USA 
</p><p>
Produktionsår: 2015
</p><p class=" bl-elem">
Info: Netflix
</p>
</div>
</div><p>
'Alle familier er psykotiske' lyder titlen på en af den canadiske forfatter 
Douglas Couplands efterhånden halvgamle romaner. 
</p><p>
Og selv om det måske ikke står helt så karakterafvigende til i de fleste 
tilfælde, er der dramatisk gods i de fleste slægter. Hvad end det er 
skeletter i skabet eller aktuelle stridigheder. 
</p><p>
Og begge dele er udgangspunktet for Netflix’ seneste bud på en skærmklæber, 
brødrene Kesslers <i>southern noir-</i>fortælling om den velstående 
familie Rayburn, der anføres af patriarken Robert og hans hustru, Sally, 
ejere af et større hotel ved vandet i The Keys i Florida. 
</p><h3>
Den fortabte søns hjemkomst 
</h3><p>
Den fortællemæssige skabelon er historien om den fortabte søns hjemkomst. I 
denne sammenhæng er han, Danny, den ældste af fire, og den eneste, som ikke 
har klaret sig godt: Bror John er politimand, yngstemanden, Kevin, arbejder 
for farmand, og lillesøster Megan er advokat i Tallahassee. 
</p><p>
Og der lades ingen tvivl tilbage om, at Danny-drengen adskillige gange førhen 
har bedt om godt vejr, lånt penge, fået yderligere chancer og kvitteret med 
at skride, når forpligtelserne blev for åbenlyse, eller knofedtet skulle 
tages i brug. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596556/insurgent-har-alle-de-klassiske-ungdomsdilemmaer---uden-originalitet/">'Insurgent' har alle de 
klassiske ungdomsdilemmaer - uden originalitet</a></p><p>
De andre søskende er trætte af ham på hver sin måde, men de har ikke forstødt 
ham, fordi deres mor, som spilles fremragende af Sissy Spacek, selvsagt 
elsker sin dreng, hvad end han så måtte bedrive af narrestreger og give 
hende af skuffelser. 
</p><p>
Det mere end antydes, at eksempelvis den succesfulde søster ikke har nær så 
lang snor, som sin døgenigt af en storebror. 
</p><h3>
En hilsen til 'Festen' 
</h3><p>
Seriens indledning er en brillant god indflyvning til en familiekonflikt. Den 
demonstrerer. Og fortæller kun ganske lidt: Vi ser Dannys vejrbidte ansigt, 
når han sover i en bus på vej hjemad, mens en voiceover indvier os i, at der 
altså er en historie. 
</p><p>
Søster Megan tager sig tid til en hyrdetime med kæresten i bilen på vejen, 
indtil denne afbrydes af et opkald fra moderen. Og retlinede John kører pænt 
i bil med kone og børn. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2596561/daarlig-dansk-gyser-roder-rundt-i-moerke/">Dårlig dansk gyser roder rundt 
i mørke</a></p><p>
Det er ankomsten som oplæg til den naturlige historie, der bringes i spil – og 
det i en grad, så tankerne bringes i retning af Thomas Vinterberg og Mogens 
Rukovs ’Festen’, hvis begyndelse også skildrer en families ankomst op til en 
højtidelighed. 
</p><p>
Og der er faktisk en direkte hilsen til ’Festen’ i form af en scene med 
festtaler, som dog er vendt lidt om i forhold til forlægget. 
</p><h3>
Noget farligt under overfladen 
</h3><p>
Efter indkørslen skildres forberedelserne til den store fest, som ikke kan 
blive helt festlig, i fald brormand Danny bliver væk, hvilket der er visse 
tegn på. 
</p><p>
Men hvad er egentlig så thrillerelementet, spørger man jævnt hen sig selv i 
ganske lang tid. Hvornår sker der noget? At der sker noget, mere end antydes 
med klip, der springer frem i tid og lover dystre begivenheder, som 
involverer et par af brødrene. 
</p><p>
Men serien fortæller så adstadigt, at man ikke lige med det første sidder og 
bider neglene ned til rødderne. 
</p><p><b class="ext-link">LÆS OGSÅ </b><a class="embeddedlink" href="http://politiken.dk/kultur/filmogtv/filmanmeldelser/ECE2596566/grand-central-er-et-inciterende-nyrealistisk-drama/">'Grand Central' er et 
inciterende nyrealistisk drama</a></p><p>
Billederne er rolige og dvæler ved den smukke natur i Florida, og ved hjælp af 
vandet som håndgribeligt billede på noget ubestemmeligt skabes en stemning 
af uforudsigelighed og skæbne: Kun en tåbe frygter ikke havet, siger man. 
Fordi der er noget farligt under overfladen, hvad det så end måtte være. 
</p><h3>
Holder hele vejen 
</h3><p>
Castet er fra øverste skuffe: Klart Sam Shephard og Sissy Spacek som familiens 
overhoveder, men sandelig også Kyle Chandler, Ben Mendelsohn og Linda 
Cardellini samt Norbert Leo Butz som de tre øvrige søskende. 
</p><p>
De fremstår som uhyre troværdige og formår at skabe den følelse af intimitet 
og fjendskab, man ofte ser i lidt større familier. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/kultur/filmogtv/filmanmeldelser/ECE2596574/the-gunman-med-sean-penn-foregaar-i-en-simplificerende-machoverden/">'The Gunman' med Sean Penn 
foregår i en simplificerende machoverden</a></p><p>
Omgivelserne signalerer Hemingway og noir, og i den skæbnesvangre grundtone 
finder man da også lidt klassisk hollywoodmørke, men ellers er der også 
masser af den kulør, man kender fra Kesslers tidligere hovedværk, 
advokatserien ’Damages’. 
</p><p class=" bl-elem">
Der er alle mulige tegn på, at ’Bloodline’ holder hele vejen hjem. Og 
identifikation skorter det ikke på. For som Jonatan Spang engang sagde om 
sit eget show med titlen ’Familie’ – alle har eller har haft en familie. 
</p>	
</div>
</div></body></html>
