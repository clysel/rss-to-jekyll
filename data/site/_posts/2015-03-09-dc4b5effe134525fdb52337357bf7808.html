---
layout:     post
title: 	    "Magnus taler i mobil og udtænker strategi"
post_author:	    
post_date:	    Mon, 09 Mar 2015 11:07:50 +0100
post_site:	    politiken.dk 
post_link:	    http://politiken.dk/indland/ECE2579208/magnus-taler-i-mobil-og-udtaenker-strategi/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
Magnus Harald Haslebo</h4>
<div class="fakta-body" data-buildingblock="embedded_factboxlink">
<p>
»Her på toppen ser vi ned på alle andre«, skrev forfatteren og pressechefen 
Magnus Harald Haslebo i Kroniken 3. februar. Han betegnede sig selv en af 
Danmarks allermest privilegerede, der ikke havde føling med samfundets 
’bund’:
</p><p>
»Længe har jeg læst, at Danmark bliver skævere og skævere. Jeg læser hos Lars 
Olsen, at ’de rige’ isolerer sig i deres forstadsvillaer, mens ’de fattige’ 
tvinges sammen i ghettoer, hvorfor vi sjældnere og sjældnere møder hinanden 
og lærer om hinandens vilkår. At vi bliver mere og mere fremmede for 
hinanden, at viljen til at sætte sig ind i hinandens liv støver til, at 
empatien forvitrer«, skrev han.
</p><p><b class="ext-link">LÆS KRONIK</b><a class="embeddedlink" href="http://politiken.dk/debat/kroniken/ECE2532072/her-paa-toppen-ser-vi-ned-paa-alle-andre/">Her på toppen ser vi ned på alle 
andre</a></p><p class=" bl-elem">
Alene på politiken.dk har kronikken opnået 130.000 sidevisninger.
</p>
</div>
</div><p><b>7.20</b></p><p>
Mit vækkeur ringer, men jeg er allerede vågen. Jeg står op, laver en kop kaffe 
og spiser en skål skyr med havreklid. Det er åbenbart bedre end almindelige 
havregryn. Jeg ville egentlig have været nede at træne, men jeg er træt, så 
i stedet tager jeg nogle mavebøjninger og nogle <i>pull ups</i> i 
stuen. 
</p><p>
Jeg tjekker opkald, sms’er, mail og går ind i en debat på min facebookvæg, der 
handler om Liberal Alliances plan for at skabe arbejdspladser. Jeg skriver, 
at LA’s plan formentlig vil skabe jobs – dog vil det være jobs, der er 
dårligt betalte og ekstremt nedslidende, og ulighed fra bunden vil være 
presset til at tage dem. Vi kan sagtens tage Danmark i den retning, men det 
bliver uden min stemmer. 
</p><p>
Jeg tager et bad og cykler derefter ind til Christiansborg. 
</p><p><b>10.00</b></p><p>
Da jeg møder ind, gennemgår vi en youtubevideo, som Klaus Riskær har lagt op. 
Den handler om, at han gerne vil stille op for Alternativet, men at han er 
blevet det frarådet – vi vælger politik frem for mennesker. Vi forventer, at 
vi vil blive ringet op af journalisterne, så vi taler igennem, hvem der skal 
udtale sig om sagen. 
</p><p>
Efter at vi nåede i mål med vælgererklæringerne, er vi blevet interessante for 
medierne, reklamebureauer og potentielle frivillige, så det vælter ind med 
henvendelser. Det er jo kun godt, men også tidskrævende. 
</p><p>
Den debat, jeg deltog i på Facebook i morges, havde en god energi, så jeg 
copy-paster den ind i en mail til Politiken, som jeg har talt med om at 
udbygge ulighedsdebatten. 
</p><p>
Jeg blev først for alvor samfundsorienteret, da jeg begyndte på Askov Højskole 
for at forberede mig til Journalisthøjskolen. Jeg begyndte at deltage i 
samfundsdebatten og noget af det første, jeg fik trykt, var et debatindlæg 
om mediernes rolle i Berlingske. 
</p><p>
Jeg kan ikke være ligeglad. Måske det endda går mig for meget på, jeg kan 
blive meget trist og påvirket af den offentlige debat. Jeg synes, at folk 
gemmer præmisserne for det, de siger. De putter med dem og slagsiderne og 
får alt til at fremstå som en tvungen nødvendighed. Det hader jeg. Det 
nødvendige er noget, vi ikke har lyst til, men gør alligevel. Det er politik 
blevet til, og jeg forstår da godt, at borgerne vender det ryggen. Vi skal 
genopfinde visionernes politik og turde sætte os ambitiøse mål. Det mangler 
fuldstændig, og det giver en underlødig usaglig debat, der maler folk op i 
hver deres konflikthjørne, hvor vi står og råber ad hinanden. Og det kan jeg 
ikke være ligeglad med. 
</p><p><b>12.15</b></p><p>
Jeg henter en salat, som jeg spiser foran min computer, mens jeg lige svarer 
på et par mails og et par spørgsmål på Facebook. Jeg tror, jeg har fået 400 
nye venner derinde, de fleste, efter at Esbens kronik blev trykt. Lige nu er 
min profil en underlig mellemting mellem offentlig og privat, og jeg skal 
lige finde ud af, hvordan jeg navigerer i det. 
</p><p><b>12.45</b></p><p>
Sammen med en kollega går jeg ud på altanen for at tale eftermiddagens møde 
igennem. Vi skal tale om kommunikationsstrategiske aspekter af den næste 
uge. Jeg koordinerer også en pressehenvendelse og ringer lidt frem og 
tilbage. Jeg svarer på mail hele tiden. Vi går over til Alternativets nye 
lokaler, hvor vi skal holde møde. Det er stadig ved at blive sat i stand, 
men vi har virkelig manglet et kreativt rum, så det er super fedt. 
</p><p><b>16.45</b></p><p>
Efter mødet er vi fem fra partiet, der går på Centralhjørnet, hvor jeg drikker 
to øl. Der har ikke været megen tid til sociale arrangementer på det 
seneste, og jeg har et jævnt højt arbejdspres, så hvis jeg ikke trækker 
stikket fuldstændig, så tænker jeg på arbejde hele tiden. Det er 
røvirriterende, når jeg zoner ud af samtaler, fordi jeg lige kommer i tanke 
om et eller andet, jeg skal have lavet. En gang om ugen spiller jeg dog 
fodbold med nogle af mine gamle venner fra Gentofte. Jeg plejer ikke at 
tænke over, hvad de laver, men det kom jeg til i sidste uge, fordi jeg lige 
havde været i ’Aftenshowet’ og snakke om ulighed med Esben. Den ene er 
bankmand, den anden er direktør for en gazellevirksomhed, og den tredje er 
salgsdirektør, men for mig er det jo bare Rune, Lasse og Jacob. 
</p><p><b>17.50</b></p><p>
Jeg cykler hjem til Østerbro, og på vejen ringer jeg til min kæreste for at 
høre, om der er noget, jeg skal købe ind på vejen. Vores forhold er nået 
dertil, hvor vi koordinerer vores aktiviteter på Google Calendar. Jeg har 
lovet at være hjemme klokken 18, og jeg er der fem minutter over. Ups. Vi 
laver mad, inden vi får en fælles veninde og hendes datter på besøg, som vi 
kender fra Myanmar, hvor vi tidligere har boet. Min kæreste har fundet 
hakket kalv og flæsk på tilbud i Netto, så vi laver en ordentlig omgang 
frikadeller, så der også er til de næste dage. Jeg arbejder frivilligt, så 
ud over min kærestes løn lever vi af noget opsparing. Jeg bliver ringet op 
af en journalist under middagen, som jeg lige må svare, og jeg når også lige 
at rette en pressemeddelelse. 
</p><p><b>21.30 </b></p><p>
Da vores gæster er gået, vil min kæreste og jeg begynde på den nye sæson af 
’House of Cards’, så vi tager computeren med ind i sengen, men vi kommer 
begge to til at tjekke mail og arbejde. Vi prøver derefter at begynde, men 
jeg falder rimelig hurtigt i søvn. Jeg vågner, tjekker Facebook og studser 
over en kommentar til den tidligere debat, som jeg bruger lidt tid på at 
tænke over og besvare. Den bliver 01.30, før jeg falder i søvn. 
</p><h3 class="tvheader">Kroniken: Ulighed fra top til bund</h3>
<div class="tvplayer">
<p class="tvplayer-container" data-tvarticle-id="2573695">
</p>
<p class="art-imgdesc clip-source">
Kilde: politiken.tv / Producer: Peter Vintergaard, klip: Mikkel Stoumann Fosgrau
</p>
</div><p class=" bl-elem"/>	
</div>
</div></body></html>
