---
layout:     post
title: 	    "Dansk nazi-forfatter: Kam var en »ualmindelig usympatisk psykopat«"
post_author:	    
post_date:	    Mon, 30 Mar 2015 18:22:19 +0200
post_site:	    politiken.dk 
post_link:	    http://politiken.dk/indland/ECE2610345/dansk-nazi-forfatter-kam-var-en-ualmindelig-usympatisk-psykopat/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="img-portrait">
<div class="img"><img data-ln="570" src="http://multimedia.pol.dk/archive/00924/Dansk_topnazist_og__924903w.jpg" alt="Foto: POLFOTO"/></div>
<p class="caption ">
<span class="f-img-caption">Foto:</span> POLFOTO
</p>
</div>
<div class="art-fakta article-box">
<h4 class="">
Søren Kam</h4>
<h5>
Blå bog</h5>
<div class="fakta-body" data-buildingblock="embedded_factboxlink">
<p>
Født i Charlottenlund 2. november 1921.
</p><p class=" bl-elem">
7. februar 1945 hædrede Adolf Hitler ham med Jernkorsets Ridderkors for sin 
rolle i SS på Østfronten.
</p>
</div>
</div><p>
På overfladen kunne Søren Kam være både venlig og jovial, faktisk sjov. Han 
kunne lynhurtigt sætte sig ind i andres situation og gjorde det på en måde, 
så man troede ham. 
</p><p>
Den evne gjorde den danske nazist og tidligere SS-officer særdeles dygtig til 
at konversere. 
</p><p>
Men Søren Kam, der under Anden Verdenskrig blev hædret af Adolf Hitler med 
Jernkorsets Ridderkors, var en manipulator. Han gemte på en psykopatisk 
personlighed under overfladen og kunne med ét fare op og blive både 
aggressiv og vred. 
</p><div class="art-quote article-box">
<p class="quote"/>
<blockquote>
<p class="quote-txt">
Under overfladen var han en mand med psykopatiske træk, som var ualmindelig 
usympatisk
</p>
<p class="sender">
Erik Høgh-Sørensen, forfatter til 'Drabet på Clemmensen - og 
historien om Søren Kam' 
</p>
</blockquote>
</div><p/><p>
Sådan beskriver den danske forfatter Erik Høgh-Sørensen den danske nazist, der 
ifølge en dødsannonce i den tyske avis <a target="_blank" href="http://www.all-in.de/anzeigen/trauer/anzeigen/Wir-trauern-um-unsere-Eltern-die-kurz-hintereinander;art15447,1921896">Allgäuer 
Zeitung</a> døde for en uge siden, 23. marts. 
</p><p><b class="ext-link">LÆS MERE</b><a class="embeddedlink" href="http://politiken.dk/navne/doedsfald/ECE2610177/den-danske-topnazist-soeren-kam-er-doed/">Den danske topnazist Søren Kam er 
død</a></p><p>
Erik Høgh-Sørensen, der i 2013 udgav bogen 'Drabet på Clemmensen - og 
historien om Søren Kam', besøgte selv Søren Kam i 1998. 
</p><p>
Dengang gik han simpelthen op til Kams hoveddør i byen Kempten vest for 
storbyen München og bankede på. I hånden havde han en flaske snaps - noget 
Høgh-Sørensen regnede med, Kam ville savne efter i mere end fem årtier at 
have været bosat uden for det Danmark, han blev født i 2. november 1921. 
</p><p>
Selv om Søren Kam gladeligt tog imod flasken med snaps, blev Erik 
Høgh-Sørensen aldrig lukket inden for i rækkehuset i den lille by og måtte 
nøjes med en halv times konversation i fordøren. Her opdagede han gradvist, 
at den belevne Søren Kam kunne eksplodere på et øjeblik, hvis man satte 
spørgsmålstegn ved hans verdenssyn. 
</p><p>
»Da jeg besøgte ham, mødte jeg et utrolig belevent og charmerende menneske på 
overfladen. Men under overfladen var han en mand med psykopatiske træk, som 
var ualmindelig usympatisk. Han skøjtede løs på en historie efter krigen om, 
at han i virkeligheden var et misforstået menneske, der ikke havde gjort 
noget galt. Han sagde, Clemmensens død var et uheld og stod aldrig ved 
drabet. Han var psykopat«, siger Erik Høgh-Sørensen i dag. 
</p><p>
Efter besøget hos Søren Kam førte de to mænd en længere brevudveksling, der 
fungerer som dokumentation i bogen. 
</p><h3>
Tyskland nægtede at udlevere Kam 
</h3><p>
Søren Kam meldte sig i sommeren 1940 som frivillig i det tyske nazikorps 
Waffen-SS og deltog i løbet af Anden Verdenskrig i kampe på østfronten. 
</p><p>
Mest kendt er han dog, fordi han efter Anden Verdenskrig og frem til sin død 
var eftersøgt for mordet på BT's tidligere chefredaktør Carl Henrik 
Clemmensen i Lundtofte under den tyske besættelse. 
</p><p>
Søren Kam er aldrig blevet dømt for drabet, men blev i 2004 af Retten i Lyngby 
varetægtsfængslet in absentia, en kendelse der efterfølgende blev stadfæstet 
i Østre Landsret. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/indland/ECE229610/tysk-brud-paa-eu-lovgivning-i-kam-sag/">Tysk brud på EU-lovgivning i 
Kam-sag</a></p><p>
I 2006 sendte Danmark officielt en udleveringsbegæring, men tyskerne nægtede 
året efter at udlevere Kam. Han havde i 1956 fået tysk statsborgerskab og 
kunne ifølge landsretten i München ikke udleveres, da der ikke var tale om 
overlagt mord, men i stedet drab, dengang Kam sent om aftenen sammen med to 
andre SS-officerer ifølge anklagen dræbte redaktør Clemmensen på 
Lundtoftevej nær Lyngby nord for København. 
</p><div class="art-quote article-box">
<p class="quote"/>
<blockquote>
<p class="quote-txt">
Drabet på Clemmensen er sådan set besættelsens første terrordrab
</p>
<p class="sender">
Erik Høgh-Sørensen, forfatter til 'Drabet på Clemmensen - og historien om 
Søren Kam' 
</p>
</blockquote>
</div><p>
Samtidig var sagen forældet, lød den tyske forklaring. </p><p>
De to øvrige SS-officerer var i øvrigt Flemming Helweg-Larsen, der i 1946 blev 
henrettet for mordet på Clemmensen, og Jørgen Jens Valdemar Bitsch, der 
efter krigen forsvandt. 
</p><h3>
Erik Høgh-Sørensen er ikke i tvivl: Drabet på Clemmensen var overlagt mord 
</h3><p>
Ifølge Erik Høgh-Sørensen, der i løbet af 11 år som journalist på Ritzau 
brugte nævneværdige kræfter på at jagte og afsløre en lang række nazisters 
gerninger under Anden Verdensskrig, er der dog ingen tvivl om, at Søren Kam 
var medskyldig i det overlagte mord på Carl Henrik Clemmensen. 
</p><p>
»Søren Kam overfaldt sammen med de to andre SS-officerer Carl Henrik 
Clemmensens kone og tre måneder gamle spædbarn i Clemmensens hjem. Derefter 
bortførte de Clemmensen, der var antinazist, for senere på aftenen at 
likvidere ham ved alle sammen på samme tid at skyde ham fra under tre meters 
afstand. De skød og ramte Clemmensen otte gange - det fremgår af det 
retsmedicinske materiale fra drabet«, siger Erik Høgh-Sørensen. 
</p><p><b class="ext-link">NAZIJÆGER </b><a class="embeddedlink" href="http://politiken.dk/indland/ECE2610330/nazijaeger-en-skandale-at-nazimorderen-soeren-kam-har-faaet-lov-at-gaa-fri/">En skandale at nazimorderen Søren 
Kam har fået lov at gå fri</a></p><p>
I 1968 medgav Søren Kam, at han havde skudt Carl Henrik Clemmensen. Men han 
understregede, at det først skete, efter at Flemming Helweg-Larsen havde 
skudt redaktøren.
</p><p>
30 år senere, I 1998, ændrede Søren Kam så forklaring og sagde, at han og de 
to øvrige skød mod Carl Henrik Clemmensen i nødværge. Men heller ikke den 
del tror Erik Høgh-Sørensen på. 
</p><p>
»Tre personer kan ikke skyde nøjagtig samtidig på et menneske, uden at der er 
tale om overlagt mord. De ville aldrig have skudt samtidig, hvis det ikke 
netop var overlagt. Drabet på Clemmensen er sådan set besættelsens første 
terrordrab«, siger Erik Høgh-Sørensen og fortsætter: 
</p><p>
»Der er slet ikke nogen tvivl om, at Clemmensen var ubevæbnet. De tre SS-folk 
bortførte ham jo. Og de tjekkede derfor selvfølgelig inden, om han var 
bevæbnet. Der blev i øvrigt aldrig fundet våben på Clemmensens lig - og Kam 
har aldrig hævdet at de tog hans eventuelle våben med sig efter drabet«. 
</p><h3>
Søren Kam følte sig som en »forrådt søn«
</h3><p>
Erik Høgh-Sørensen vedblev med at have kontakt til Søren Kam efter sit møde 
med den danske nazist i fordøren i rækkehuset i Kempten. 
</p><p>
Med tiden overgik det dog fra brevudveksling til kortere og kortere 
telefonsamtaler. Og til sidst »klappede Søren Kam bare røret på«, når Erik 
Høgh-Sørensen ringede. Den sidste kontakt havde han til Kam for et års tid 
siden. 
</p><div class="art-quote article-box">
<p class="quote"/>
<blockquote>
<p class="quote-txt">
Jeg kender ikke til andre danske krigsforbyrdere, som var så oplagte at 
retsforfølge som Søren Kam. Det er skammeligt og stærkt krænkende for 
retsbevidstheden, at han aldrig blev retsforfulgt
</p>
<p class="sender">
Erik Høgh-Sørensen, forfatter til 'Drabet på Clemmensen - og historien om 
Søren Kam' 
</p>
</blockquote>
</div><p>
Og ifølge den danske forfatter, der for nylig sprang ud som folketingskandidat 
for Dansk Folkeparti, følte Søren Kam sig som et misforstået menneske og en 
»forrådt søn«. </p><p>
Han følte sig simpelthen uretfærdigt behandlet af sejrherrerne efter Anden 
Verdenskrig, fordi nazisterne - og dermed også han selv - ikke fik nok 
anerkendelse for, at de som de første gik til kamp mod kommunisterne, siger 
Erik Høgh-Sørensen. 
</p><h3>
Høgh-Sørensen: To tidligere ministre er skyld i, at Kam ikke blev retsforfulgt 
i Danmark 
</h3><p>
Erik Høgh-Sørensen tøver ikke med at kalde Søren Kams død for »slutningen på 
en epoke« og Søren Kam selv for »Danmarks værste terrorist«. 
</p><p>
»Jeg kender ikke til andre danske krigsforbrydere, som var så oplagte at 
retsforfølge som Søren Kam. Det er skammeligt og stærkt krænkende for 
retsbevidstheden, at han aldrig blev retsforfulgt«, mener Erik 
Høgh-Sørensen. 
</p><p><i class=" bl-elem">Hvis skyld er det?</i></p><p>
»Hvis jeg skal pege på personer, vil jeg pege på Lene Espersen og Frank Jensen 
(tidligere justitsministre for hhv. de konservative og Socialdemokraterne, 
red.). Mens de var justitsministre, havde de muligheden for at lave en 
EU-arrestordre, som rent faktisk omfattede nazistiske krigsforbrydere. Det 
forsømte de. Og de har i det hele taget spændt ben for en retsforfølgelse«. 
</p><p>
»Dertil kommer, at tyskerne har en lovgivning, der gør, at man i praksis har 
holdt hånden over undvegne og efterlyste nazistiske krigsforbrydere - i 
hvert fald over Søren Kam«, slutter Erik Høgh-Sørensen. 
</p><p class=" bl-elem">
Det har ikke været muligt for Politiken at få en kommentar fra Frank Jensen og 
Lene Espersen, der begge holder påskeferie. 
</p>	
</div>

</div></body></html>
