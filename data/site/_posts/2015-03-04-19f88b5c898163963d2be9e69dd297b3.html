---
layout:     post
title: 	    "Sportsdøgnet: 29 redninger gav Andersen sikker sejr i NHL-comeback"
post_author:	    
post_date:	    Wed, 04 Mar 2015 10:07:37 +0100
post_site:	    politiken.dk 
post_link:	    http://politiken.dk/sport/ECE2572675/sportsdoegnet-29-redninger-gav-andersen-sikker-sejr-i-nhl-comeback/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p><b>Ishockey: </b>Målmanden Frederik Andersen er frisk igen efter næsten en 
måneds pause, og herningenseren fik et vellykket NHL-comeback for Anaheim 
Ducks natten til onsdag (se tv-klippet i toppen). Ducks vandt på udebane med 
4-1 over kriseramte Arizona Coyotes i en kamp, hvor Andersen med 29 
redninger var med til at sikre den overbevisende sejr. Jannik Hansen og 
Vancover tabte på egen is 6-2 til San José. 
</p><p><b class="ext-link">Doping: </b>Tyske undersøgere har fundet beviser på systematisk doping i to 
store fodboldklubber, der spiller i den bedste række, Bundesligaen. <a href="http://politiken.dk/sport/ECE2571995/dopinganklager-i-bundesligaen-traekker-traade-til-en-vm-helt-og-samfundets-spidser/">Læs 
baggrundshistorien her</a>. 
</p><p><b>Håndbold:</b> Topholdet i kvindernes liga, Team Esbjerg, siger farvel 
til én af klubbens største profiler, når denne sæson slutter. Den 
svenske playmaker Johanna Ahlm takker nemlig af efter to sæsoner på 
vestkysten, hvor hun fra start har været en nøglespiller. Mulige aftagere 
kan være Viborg og Team Tvis Holstebro, der begge mister markante 
playmakere efter sæsonen. 
</p><p><b>European Games:</b> Præcis 100 dage inden starten på den første udgave af 
det europæiske svar på OL, European Games, har DIF sat navne på fem af de 
danske deltagere. Det bliver kajakroeren René Holten Poulsen, BMX-køreren 
Simone Tetsche Christensen, triatleten Casper Stenderup samt Peter 
Kildegaard Andersen og Kristoffer Abell, der stiller op i beachvolley. 
Stævnet afvikles i Aserbajdsjans hovedstad, Baku, 12.-28. juni. 
</p><p><b class="ext-link">Badminton: </b>Et hav af danskere skal i aktion i 1. runde af af den 
prestigefyldte All England-turnering i Birmingham. Doublen med Mathias 
Christiansen og Lena Grabek er de første, der skal i kamp. Det sker kl. 13. F<a href="http://politiken.dk/sport/ECE2572404/rio-er-det-store-maal-for-dansk-badmintons-mest-hotte-navn/">å 
det store overblik her</a>. 
</p><p class=" bl-elem"><b>Svømning:</b> Sidste år blev svømmestjernen Michael Phelps nægtet 
deltagelse ved den kommende sommers VM i Kazan i Rusland, efter at han 
modtog en dom for spritkørsel. Men nu åbner den amerikanske svømmeledelse 
døren på klem for den 18-dobbelte OL-guldvinder, der muligvis alligevel får 
lov at stille op ved mesterskabet, meddeler tv-stationen ESPN. 
</p>	
</div>
</div></body></html>
