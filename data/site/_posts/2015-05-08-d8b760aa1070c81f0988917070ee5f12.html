---
layout:     post
title: 	    "Kommission skal redde retssikkerhed "
post_author:	    
post_date:	    Fri, 08 May 2015 23:05:41 +0200
post_site:	    politiken.dk 
post_link:	    http://politiken.dk/oekonomi/dkoekonomi/ECE2662229/kommission-skal-redde-retssikkerhed/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Det er næsten umuligt for borgere og virksomheder at vinde over Skat, når 
skattesager ender ved domstolene. Komplicerede skattelove bliver hastet 
gennem Folketinget med uhørt korte høringsfrister. Og borgerne må vente så 
længe på at få afgjort deres klagesager, at nogle opgiver ævred. 
</p><p>
Retssikkerheden i skattesystemet er så ramponeret, at politikerne må tage 
affære, mener landets skatteadvokater. 
</p><p>
Derfor opfordrer de nu på det kraftigste regeringen og Folketinget til at 
nedsætte en retssikkerhedskommission. Den skal forbedre skatteydernes 
retssikkerhed og genskabe tilliden til det kriseramte skattesystem. 
</p><h3>
Advokat: Brug for fokus 
</h3><p>
Som en passende start på processen bør den kommende regering sørge for, at 
posten som skatteminister ikke længere bliver et trinbræt for politikere, 
der hellere vil have andre ministerposter, lyder budskabet fra formanden for 
Danmarks skatteadvokater, Christian Bachmann: 
</p><p>
»Borgere og virksomheder kan ikke længere være sikre på, at de får en fair og 
ensartet behandling, hvis de støder sammen med skattevæsnet. Og samtidig må 
de vente så længe på en afgørelse, at det i sig selv kan få nogle 
skatteydere til at droppe klagen. Derfor er der behov for et stærkt styrket 
politisk fokus på Skat, så vi kan få genoprettet tilliden til et 
skattesystem, der ligger ned«, siger Christian Bachmann, partner i Delacour: 
</p><p>
»Vi har en stor frygt for, at retssikkerheden får nye knæk i skattesystemet i 
de mange uafklarede sager om folks ejendomsvurderinger. Det er jo i sig selv 
problematisk, at man nu har fastfrosset en gammel ejendomsvurdering, så folk 
er afskåret fra at klage over nye vurderinger, uanset hvor meget de rammer 
ved siden af«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/ECE2624175/politikere-skat-sjofler-borgerne-og-retssikkerheden/">Politikere: Skat sjofler 
borgerne og retssikkerheden</a></p><p>
»Der er både behov for at genskabe tilliden til Skat og også stoltheden 
omkring det skattevæsen, der jo varetager en helt afgørende opgave i vores 
samfund, nemlig at sørge for finansieringen af vores alle sammens velfærd«, 
siger skatteadvokaternes formand. 
</p><h3>
Strøm af klager 
</h3><div class="art-quote article-box">
<p class="quote"/>
<blockquote>
<p class="quote-txt">
Jeg vil hellere løse opgaverne én for én 
</p>
<p class="sender">
Benny Engelbrecht (S), skatteminister 
</p>
</blockquote>
</div><p>
Står det til skatteadvokaterne, skal en retssikkerhedskommision blandt andet 
forholde sig til den nye klagemyndighed Skatteankestyrelsen, der har store 
problemer med at håndtere strømmen af skatteklager. <br/><br/>
Fra 2013 til 2014 er antallet af verserende og uafsluttede klagesager steget 
fra 17.500 til mere end 25.000. En stigning på 45 procent, selv om formålet 
med den nye Skatteankestyrelse ellers var at effektivisere klagebehandlingen 
og afkorte sagsbehandlingstiderne.</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/dkoekonomi/ECE2623281/skatteklager-slaar-alle-rekorder---ny-klageinstans-kaemper-for-at-foelge-med/">Skatteklager slår alle 
rekorder - ny klageinstans kæmper for at følge med</a></p><p>
Samtidig skal kommissionen se på kvaliteten af den skattelovgivning, der 
ifølge advokaterne flyver gennem Folketinget, og ikke mindst på den rolle, 
Folketingets Ombudsmand bør spille som en ekstra kontrollant af Skats 
afgørelser. 
</p><p>
Ombudsmanden er reelt sat ud af spillet som borgernes værn mod fejl hos Skat, 
mener skatteadvokaterne. 
</p><p>
For når det gælder afgørelser i skattesager, har borgere og virksomheder blot 
tre måneder til at stævne Skatteministeriet, inden fristen udløber. I en så 
kort periode har ombudsmanden ingen chance for at behandle klager. 
</p><h3>
Skatteminister: Ikke i min tid 
</h3><p>
Men der bliver ikke nogen kommission, så længe skatteministeren hedder Benny 
Engelbrecht (S). 
</p><p>
Han mener, at skatteadvokaternes synspunker er gammel vin på nye flasker. Så 
sent som i marts sidste år afviste den daværende radikale skatteminister, 
Morten Østergaard, et lignende forslag om en kommission med den begrundelse, 
at der nemt kan gå syltekrukke i den slags kommissioner. 
</p><p>
»Jeg er helt enig med Morten Østergaard. Og jeg synes ikke, der er sket noget 
nyt, siden skatteadvokaterne sidste gang lancerede de her synspunkter«, 
siger skatteministeren: 
</p><p>
»Men jeg vil godt sige, at man kan ikke klemme et stykke papir ind mellem mig 
og skatteadvokaterne, når det gælder kritikken af de lange 
sagsbehandlingstider. De skal ned, så enkelt er det, og det er vi 100 
procent enige om. Men det vil jeg hellere gøre noget ved her og nu frem for 
at vente på, at en kommission fortæller mig, at der er et problem«. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/oekonomi/bolig/ECE2625333/minister-og-skat-skal-redegoere-for-skattesager/">Minister og Skat skal redegøre 
for skattesager</a></p><p class=" bl-elem">
»Skatteankestyrelsen skal op i gear, ingen tvivl om det, men jeg er bange for, 
at vi får skabt en syltekrukke, hvis vi nedsæter en kommission. Jeg vil 
heller løse opgaverne én for én. Jeg mener, vi er kommet langt med at 
overholde høringsfristerne for ny skattelovgivning, og når det gælder 
kritikken af de mange skiftende skatteministre, så tager jeg gerne to 
perioder mere for at sikre kontinuiteten på posten«, siger Benny 
Engelbrecht, der selv overtog embedet i september sidste år og dermed er få 
måneder fra at være regeringens længst siddende skatteminister. 
</p>	
</div>

</div></body></html>
