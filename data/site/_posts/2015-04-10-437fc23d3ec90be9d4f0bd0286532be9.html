---
layout:     post
title: 	    "Ny video viser optakten til politidrabet i Charleston"
post_author:	    
post_date:	    Fri, 10 Apr 2015 11:42:24 +0200
post_site:	    politiken.dk 
post_link:	    http://politiken.dk/udland/ECE2622473/ny-video-viser-optakten-til-politidrabet-i-charleston/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<p>
Hvad gik forud for weekendens opsigtsvækkende drab på den sorte, ubevæbnede 
Walter L. Scott på gaden i Charleston?
</p><p>
Det har hidtil været et åbent spørgsmål, men en ny video offentliggjort af 
politiet viser optakten til den fatale episode, der har rystet USA og fået 
stor opmærksomhed i resten af verden, fordi betjentens forklaring ikke har 
stemt overnes med et øjenvidnes mobiloptagelser. 
</p><p><b class="ext-link">SE ØJENVIDNETS OPTAGELSER HER</b><a class="embeddedlink" href="http://politiken.dk/udland/int_usa/ECE2619318/betjents-skuddrab-paa-sort-mand-i-usa-blev-fanget-paa-video/">Betjents 
skuddrab på sort mand i USA blev fanget på video</a></p><p>
Den nye video viser, hvad der skete i minutterne inden drabet. Optagelserne, 
der er filmet med et kamera fra betjentens patruljevogn, viser, hvad der ser 
ud til at være en ganske almindelig trafikkontrol, og hvordan den 50-årige 
Walther L. Scott pludselig flygter ud af sin bil. 
</p><h3>
Optagelser af fire minutter inden drabet 
</h3><p>
Politiets optagelser varer i alt fire minutter. De viser ikke selve skyderiet 
og indeholder heller ikke beviser for, om Scott forsøgte at tage betjentens 
strømpistol, sådan som betjenten har forklaret. Billederne viser heller ikke 
nogen form for fysisk konfrontation mellem de to. 
</p><p>
Videoen begynder der, hvor betjenten standser den 50-åriges Mercedes. De to 
biler holder herefter ind på en parkeringsplads, og betjenten stiger ud, går 
op mod Scotts Mercedes og spørger efter identifikation og 
forsikringspapirer. Scott fortæller betjenten, at han ikke har en 
forsikring, og at han endnu ikke har købt bilen. 
</p><p>
Betjenten forlader den sorte mand med et »jeg er tilbage om et øjeblik« og går 
tilbage til sin patruljevogn. 
</p><p>
Scott kommer ud af bilen, men sætter sig tilbage på førersædet på betjentens 
opfordring. 
</p><p>
Lidt efter stiger den 50-årige mand igen ud af bilen og flygter denne gang 
helt væk fra parkeringspladsen, hvor de to biler holder. 
</p><p>
Efter Scott er flygtet, viser videoen, hvordan hans medpassager bliver ført 
væk af en anden betjent, der er ankommet til stedet. 
</p><h3>
Fyret og sigtet for drab 
</h3><p>
Betjenten, der er tilbageholdt af politiet og sigtet for drab, har tidligere 
forklaret til New York Times, at der opstod tumult, efter han stoppede 
Walter L. Scott, fordi han kørte rundt i sin bil med en defekt bremselygte. 
Det udløste, at Walter Lamer Scott flygtede til fods fra sin bil med den 
hvide politimand efter sig. 
</p><p>
Efter et håndgemæng fik den 50-årige Scott fat i betjentens strømpistol og 
forsøgte at ramme ham med den. Betjenten følte sig truet på livet og trak 
sin tjenestepistol og skød, har han forklaret. 
</p><p><b>SIGTELSEN <a class="embeddedlink" href="http://politiken.dk/udland/int_usa/ECE2619497/optagelser-af-politidrab-paa-sort-mand-kan-foere-til-retssag-mod-betjent/">Optagelser af politidrab på sort mand kan 
føre til retssag mod betjent</a></b></p><p>
Og var det ikke for en opsigtsvækkende video, optaget af et øjenvidne, havde 
den forklaring måske stået til troende. 
</p><p>
Men tirsdag kunne New York Times lægge optagelser frem, der viser, hvordan 
betjenten affyrede otte skud mod den sorte mand, der var på flugt fra 
betjenten. 
</p><p>
Den video førte med det samme til en opblusning af racedebatten i USA og om 
hvide amerikanske betjentes optræden over for deres sorte medborgere. 
</p><p>
Kort efter blev betjenten fyret og sigtet for drab. 
</p><h3>
Havde ikke betalt børnebidrag 
</h3><p>
Walter L. Scott har før været arresteret. Primært har det været for 
ikke at betale børnebidrag og for ikke at møde op i retten, og ifølge New 
York Times har hans efterladte spekuleret i, om det var derfor, han valgte 
at flygte fra politibetjenten. 
</p><p><b class="ext-link">LÆS MERE</b><a class="embeddedlink" href="http://politiken.dk/udland/ECE2621506/ubevaebnede-walter-l-scott-blev-draebt-af-skud-i-ryggen-ballerne-og-oeret/">Ubevæbnede Walter L. Scott blev 
dræbt af skud i ryggen, ballerne og øret</a></p><p>
I 1987 blev han anholdt og sigtet for overfald, og fire år senere blev han 
dømt for at have været i besiddelse af et slagvåben. 
</p><p class=" bl-elem">
I 2008 blev han dømt for at have kørt med et ugyldigt kørekort og for at have 
en åben beholder med en alkoholisk drik i bilen. 
</p>	
</div>

</div></body></html>
