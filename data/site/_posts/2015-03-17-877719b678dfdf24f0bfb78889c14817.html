---
layout:     post
title: 	    "Museum lader dig dykke ned i ubådens trange verden"
post_author:	    
post_date:	    Tue, 17 Mar 2015 06:00:17 +0100
post_site:	    politiken.dk 
post_link:	    http://politiken.dk/rejser/storbyogkultur/ECE2584556/museum-lader-dig-dykke-ned-i-ubaadens-trange-verden/
---
<html><body><div><div id="art-body" data-buildingblock="articlelinks" data-blockcount=".embeddedlink" class="clearfix m-bottom20 art-body">
<div class="art-fakta article-box">
<h4 class="">
3 andre krigsskibsmuseer</h4>
<div class="fakta-body" data-buildingblock="embedded_factboxlink">
<p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/MIDWAY_MUSEUM_920200w.jpg" alt="" border="0"/><span class="caption"><span class="f-img-caption">Foto: 
</span>Denis Poroy/AP</span></span></p><p><b>1) ’Midway’ i San Diego </b></p><p>
Hangarskibet <a href="http://www.midway.org/" target="_blank">’USS Midway’</a> 
blev søsat i 1945 og var i tjeneste i den amerikanske flåde indtil 1992. Nu 
er det museum i San Diego i Californien. Da skibet var i tjeneste, havde den 
en besætning på op til 4.500. 
</p><p/><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/DSC_0022_920203w.jpg" alt="" border="0"/><span class="caption"><span class="f-img-caption">Foto: 
</span>Allan Graubæk</span></span></p><p><b>2) ’Belfast’ i London </b></p><p><a href="http://www.iwm.org.uk/visits/hms-belfast" target="_blank">’HMS 
Belfast’</a> gjorde tjeneste i den britiske flåde fra 1939. En af 
skibets første opgaver var at beskytte Storbritannien mod tyske 
krigsfartøjer. Efter to måneder blev skibet ramt af en mine og var ude af 
drift i tre år. ’HMS Belfast’ blev taget ud af tjeneste i 1963 og blev 
museumskib i 1971. Det ligger på Themsen ved Tower. 
</p><p/><p><b>3) ’U-2540’ i Bremerhaven </b></p><p class=" bl-elem">
Det eneste overlevende eksemplar af en af nazitidens sidste ubåde er efter en 
omflakkende tilværelse endt som museumskib i Bremerhaven. Ubåden <a href="http://www.dsm.museum/" target="_blank">’U-2540’</a> 
blev søsat i januar 1945 og blev bl.a. brugt til øvelsesformål ved Bornholm 
indtil krigens afslutning. Siden 1984 har ubåden været en del af Deutsches 
Schiffahrtsmuseum i Bremerhaven. 
</p>
</div>
</div><div class="art-fakta article-box">
<h4 class="">
På ubådstur</h4>
<div class="fakta-body" data-buildingblock="embedded_factboxlink">
<p><a target="_blank" href="http://www.marinmuseum.se/">Marinmuseet</a> i 
Karlskrona i Sydsverige har en særlig ubådshal, som rummer bl.a. ’HMS 
Neptun’. 
</p><p>
Der er kun adgang til ubåden på guidede ture. Entré til selve museet er 130 
svenske kroner (ca. 105 kroner), men det koster 40 svenske kroner (ca. 32 
kroner) ekstra at komme ind i ubåden. 
</p><p>
Øresundstoget kører fra København til Karlskrona på 3 timer og 15 minutter.
</p><p class=" bl-elem"/>
</div>
</div><p>
Livet på en ubåd indebærer, at middagen indtages lige ved siden af rørene, der 
affyrer torpedoerne, og nattesøvn er noget, man tiltusker sig på en briks, 
der kun er afskærmet fra resten af ubåden med et tyndt klæde. 
</p><p>
Og der er to mand om hver seng. Dog på skift, men privatliv er en ukendt 
størrelse. Kun kaptajnen har sin egen kahyt, men han skal være noget af en 
cirkusartist for at kunne stå oprejst og vende sig. Så trang er også pladsen 
for øverstkommanderende på den svenske ubåd ’HMS Neptun’. 
</p><h3>
Slut med den aktive tjeneste 
</h3><p>
Den er dog ikke længere i aktiv tjeneste. Nu er den en del af Marinmuseet i 
Karlskrona, hvor besøgende kan kravle rundt i det trange ubådsskrog. 
</p><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/torpedor_rene_920192y.jpg" alt="" border="0"/><span class="caption"><span class="f-img-caption">krigsklar. 
</span>’HMS Neptun’ har i alt otte rør til affyring af torpedoer. Foto: Allan Graubæk</span></span>
Ubåden er ikke bare en hul skal, hvor gæster kan kigge ind. Den er komplet 
ombygget til original stand. Den er sejlklar – hvis det ikke lige var for én 
detalje: 
</p><p>
»Ubåden blev anbragt først, og derefter er museet bygget op rundt om den. 
Først et stykke inde i forløbet fandt man ud af, at der også skulle 
torpedoer om bord, men de kunne lige akkurat lirkes ind«, fortæller Hanna 
Margolin, pr-ansvarlig på museet, og tilføjer: 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1985150/sommerferie-i-sverige-her-er-svenskernes-egen-yndlingsby/">Sommerferie i Sverige? Her er 
svenskernes egen yndlingsby</a></p><p>
»Ubåden er genskabt ned til mindste detalje. F.eks. findes de originale 
toiletbørster stadig. De var lige ved at blive smidt ud, da ubåden blev sat 
i stand, men det blev stoppet«. 
</p><h3>
Kun adgang med guide 
</h3><p>
Politiken dukker nakken og træder ind i ubåden. Det kan besøgende på museet 
også gøre, men man skal deltage i de guidede rundture. 
</p><p>
Moderne tanker om kontorindretning er ikke slået igennem på ’Neptun’, der blev 
taget i brug i 1980. Der er meget at slå hovedet på, hvis man ikke er 
opmærksom. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE2403840/her-vil-vi-helst-holde-ferie-i-sverige/">Her vil vi helst holde ferie i 
Sverige</a></p><p>
Vi får følgeskab af Johan Löfgren, der som ansat på museet har været med til 
at sætte ubåden i den meget fine stand. 
</p><h3>
I mølpose mange år 
</h3><p>
»Da ’Neptun’ blev taget ud af tjeneste, lå den i mølpose i mange år, inden det 
blev besluttet at sætte ubåden i stand igen. Skroget var rustent, men meget 
af det indvendige var stadig intakt. Under restaureringen har vi fået 
uvurderlig hjælp fra nogle af dem, der gjorde tjeneste på ’Neptun’, og som 
ved, hvordan alting skal fungere«, forklarer Johan Löfgren. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/storbyogkultur/ECE1765981/her-kan-du-opleve-kgb-paranoia-ubaade-og-supermad/">Her kan du opleve 
KGB-paranoia, ubåde og supermad</a></p><p>
Vi betragter torpedoerne, som er ubådens våben i jagten på andre fartøjer. 
</p><p>
»Der er to størrelser. Den store torpedo bruges mod store overfladeskibe. De 
små bruges mod andre ubåde. Torpedoerne har aldrig været affyret i kamp fra 
’Neptun’, men mange gange under øvelser«. 
</p><p/><p><span class="img-contimg-fl-left"><img class="image inlineLightBox" src="http://multimedia.pol.dk/archive/00920/spiseomr_de_920193y.jpg" alt="" border="0"/><span class="caption"><span class="f-img-caption">trangt. 
</span>Her blev alle dagens måltider serveret for ubådens mandskab. De runde rør i baggrunden er til affyring af torpedoer. Foto: Allan Graubæk</span></span>
Vi går – og kravler – videre gennem ubådens indre og kommer til det rum, hvor 
mange højspændte dramaer har udspillet sig i diverse ubådsfilm: 
periskoprummet. Det stikker ud gennem taget på ubådshallen, og derfor kan vi 
tjekke, om der er fjendtlige fartøjer i farvandet ved Karlskrona. 
</p><p>
Fra periskoprummet fører en trappe i et snævert rør helt op til toppen af 
tårnet og i øvrigt også videre ned i ubådens dyb. Den er dog afspærret. 
</p><h3>
13 meter fra bund til top 
</h3><p>
»Det er for farligt at lade folk gå på trappen, og det er i øvrigt også 
temmelig svært at kravle de 13 meter fra bunden af skibet og helt op«, siger 
vores guide. På samme måde er mange knapper og betjeningspaneler dækket af 
plexiglas. Gæsterne må gerne kigge, men ikke pille ved alt for meget. 
</p><p><b class="ext-link">LÆS OGSÅ</b><a class="embeddedlink" href="http://politiken.dk/rejser/laesertip/ECE1961397/laeserne-her-er-verdens-bedste-tekniske-museer/">Læserne: Her er verdens bedste 
tekniske museer</a></p><p>
Karlskrona er et oplagt sted til et ubådsmuseum. Lige rundt om hjørnet har den 
svenske flåde base for nogle af sine ubåde. Et større ubådsdrama udspillede 
sig i oktober 1981, da den russiske ubåd ’U-137’ gik på grund i skærgården 
ud for Karlskrona. 
</p><p class=" bl-elem">
Den sovjetiske ubåd havde formentlig atomvåben om bord, og den nu pensionerede 
ubåd ’HMS Neptun’ deltog i bevogtningen af ’U-137’. 
</p>	
</div>
</div></body></html>
